{
    "version": "BO8473",
    "reviewed_text": [
        [
            "ཕྱི་ལོ་ ༡༩༧༨ ལོའི་གསུམ་བཅུའི་དུས་དྲན་གྱི་གསུང་འཕྲིན། འགྲེམ་།",
            "ད་རིང་གསུམ་བཅུའི་དུས་དྲན་ཐེངས་བཅུ་དགུ་པ་བྱེད་པའི་སྐབས་འདིར། ",
            "ངས་གཞིས་བྱེས་བོད་མི་མཐའ་དག་ལ་འཚམས་འདྲི་དང༌། ",
            "བོད་རྒྱལ་ཁབ་དང་མི་རིགས་ཀྱི་དོན་དུ་",
            "ལུས་སྲོག་དོར་བའི་རང་རིགས་རྣམས་ལ་",
            "རྗེས་དྲན་སྨོན་ལམ་ཞུ་གི་།",
            "བར་ལམ་བཙན་འཛུལ་མཁན་གྱིས་",
            "བོད་ནང་བོད་མི་རྣམས་སྔོན་མེད་བདེ་སྐྱིད་ཀྱི་",
            "འཚོ་བར་སྤྱོད་ཀྱི་ཡོད་ལུགས་རྒྱང་བསྒྲགས་",
            "ཚིག་སྐམ་གཏམ་བཤད་དང༌། ",
            "བཅོས་མ་ཆེད་བསྒྲིགས་བརྙན་དཔར་གྱིས་",
            "དྲིལ་བསྒྲགས་རྒྱ་ཆེ་བྱེད་པ་དང༌། ",
            "རྒྱ་མིས་འདེམས་སྒྲུག་བྱས་པའི་ཕྱི་རྒྱལ་མི་རིགས་འགའ་ཞིག་",
            "བོད་ནང་འཁྲིད་གཏོང་གིས་དུས་ཐུང་ཉིན་ཤས་རིང་",
            "རྒྱ་མིས་གོ་སྒྲིག་བྱས་པའི་ས་གནས་འགའ་ཤས་ལ་",
            "རྒྱ་མིའིསྣེ་ཤན་དང་མགས་ལྟ་བསྐོར་བྱས་ཤིང༌། ",
            "རྒྱ་མིས་ཆེད་བཙུགས་སྐད་སྒྱུར་ཞིག་བརྒྱུད་ནས་",
            "འགྲེལ་བཤད་ཉན་རྒྱུ་བཅས་དེ་ཙམ་ཞིག་གིས་",
            "བོད་ནང་མི་མང་རྣམས་ཀྱི་གཞི་རྩའི་བདེ་སྡུག་གནས་སྟངས་ངོ་མ་",
            "གསལ་ཤེས་ཡོང་ཐབས་ཤིན་ཏུ་དཀའ་བ་ཞིག་།",
            "དེ་ལྟར་བཅོས་མ་དང༌། ",
            "ཕྱོགས་སུ་ལྷུངས་པའམ། ",
            "མི་ཤེས་པའི་དབང་གིས་བྱུང་བའི་",
            "མིག་རྣ་གཅིག་པའི་ངོ་སྤྲོད་གསལ་བཤད་ཡིན་ཁུལ་",
            "དེ་ལ་མིག་རྣ་གཉིས་ལྡན་གྱི་དཔྱོད་ལྡན་སུ་ཡང་",
            "ཡིད་ཆེས་ཡོང་ཐབས་མེད་པ་གཟུ་བོར་གནས་ཏེ་བལྟས་ན་",
            "ཤེས་གསལ་།",
            "བོད་ནང་བོད་མི་ས་ཡ་དྲུག་གིས་སྔོན་མེད་པའི་",
            "བདེ་སྐྱིད་ཀྱི་འཚོ་བར་ཅི་དགར་སྤྱོད་པ་ཞིག་",
            "ཡོད་ན་དེ་ལ་རྩོད་པ་རྒྱག་དོན་ཅི་།"
        ],
        [
            "གལ་ཏེ་དེ་ལྟར་བོད་ནང་སྔོན་མེད་བདེ་སྐྱིད་རང་སྐྱིད་གཞན་སྨོན་ངོམས་སུ་ཆོག་པ་ཞིག་ཡོད་ན༑",
            "ཕྱི་རྒྱལ་མི་རིགས་སུ་འདྲ་ཞིག་ཡིན་རུང༌། ",
            "གོང་སྨྲོས་ཀྱི་གུ་དོག་དེ་འདྲ་མིན་པར་",
            "རང་དབང་གི་སྒོ་ནས་བོད་ནང་འགྲོ་འོང་བྱེད་རྒྱུའི་གོ་སྐབས་ཤིག་བྱུང་ན",
            "དེ་མཚམས་བོད་ནང་གི་གནས་སྟངས་ངོ་མ་ཇེ་གསལ་དུ་འགྲོ་རྒྱུ་དང༌། ",
            "ལྷག་ཏུ་བོད་ནང་ནས་བོད་མི་ཕྱི་རྒྱལ་དུ་ཡོང་འདོད་ཡོད་མཁན་རྣམས་ཕྱི་རྒྱལ་དུ་ཡོང༌། ",
            "རང་གི་ཕ་མ་སྤུན་གྲོགས་འདྲ་ཡོད་ན་ཐུག་འཕྲད་།",
            "ཕྱི་རྒྱལ་དུ་ཡོད་པའི་བོད་མིའི་གནས་སྟངས་ལ་།",
            "དེ་ནས་བོད་དུ་ཕྱིར་ལོག་བྱ་རྒྱུ་དང༌། ",
            "དེ་བཞིན་ཕྱི་རྒྱལ་དུ་ཡོད་པའི་བོད་མི་བོད་ནང་ལྟ་བསྐོར་ལ་"
        ],
        [
            "འགྲོ་འདོད་ཡོད་མཁན་རྣམས་ལ་ཡང་",
            "དེ་ལྟ་བུའི་གོ་སྐབས་ཤིག་བྱུང་ན",
            "དེ་མཚམས་བོད་ནང་གི་གནས་ཚུལ་དོན་དམ་གསལ་རྟོགས་",
            "ཡིད་ཆེས་ངེས་རྙེད་ཐུབ་རྒྱུ་མ་།",
            "དེ་ནི་འགྲོ་བ་མིའི་རིགས་ཀྱི་",
            "ཡ་རབས་སྤྱོད་བཟང་འོས་བབས་ཡོད་པ་ཞིག་དང༌། ",
            "ཐོབ་ཐང་ཡོད་པ་ཞིག ",
            "ལག་ལེན་ཡང་བྱེད་ཐུབ་པ་ཞིག་།",
            "རྒྱ་མིས་དེ་ལྟར་མི་བྱེད་པར་དྲིལ་བསྒྲགས་ཁོ་ནའི་ཐོག་ནས་",
            "བོད་མི་རྣམས་བོད་དུ་ཕྱིར་ལོག་དགོས་པའི་",
            "འབོད་བསྐུལ་བྱེད་དོན་གང་ཡིན་ནམ། ",
            "མཐའ་དོན། ",
            "ཞུམ་པས་ཕོངས་ལས་གྲོལ་མི་སྲིད་པས། ",
            "གངས་ཅན་བོད་མི་རིགས་རྣམས་",
            "རྒྱལ་སྤྱིའི་མི་རིགས་གཞན་དག་དང་",
            "འདྲ་བར་རང་ཡུལ་རང་གིས་སྐྱོང་ཐུབ་པའི་དོན་དུ་",
            "ཚང་མས་སྔར་བཞིན་ལྷག་བསམ་སྙིང་སྟོབས་ཞུམ་མེད་",
            "འབད་བརྩོན་ཆེ་བསྐྱེད་བྱེད་དགོས།། །།",
            ""
        ]
    ]
}