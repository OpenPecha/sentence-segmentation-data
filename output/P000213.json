{
    "version": "P000213",
    "reviewed_text": [
        [
            "༄༅། །འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་",
            "མན་ངག་གསལ་བྱེད་སྒྲོན་མེ་ཞེས་བྱ་བ་བཞུགས་སོ།།།། ",
            "མཛད་པ་པོ། ",
            "སློབ་དཔོན་ལུང་རིགས། ",
            "༄༅། །ཨུཔདེཤབྷཀདཱིཔནཱམཨཱརྻམཉྫུཤྲཱིནཱམསགཱིཏིབིཧརཏིསྨ། །",
            " ༄༅། །འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་",
            "མན་ངག་གསལ་བྱེད་སྒྲོན་མེ་ཞེས་བྱ་བ་བཞུགས་སོ།།།། ",
            "ན་མོ་ཨཱརྻ་མཉྫུ་ཤྲཱི་ཡེ། ",
            "སྟོབས་བཅུའི་མངའ་བདག་རྣམ་འདྲེན་ཡོངས་ལ་",
            "མཁྱེན་རབ་ཡེ་ཤེས་མཆོག་སྦྱིན་ཏེ།།",
            "རྒྱལ་བ་ཀུན་གྱི་ཡབ་ཏུ་གྱུར་ཀྱང་རྒྱལ་སྲས་ཐུ་བོའི་ཚུལ་བཟུང་ནས།།",
            "ཐར་འདོད་རྣམས་ལ་དགེ་བའི་བཤེས་སོགས་སྤྲུལ་པས་ཁ་ལོ་སྒྱུར་མཛད་པ། །",
            "མཆོག་སྦྱིན་རྡོ་རྗེ་བརྟན་པའི་འཁོར་ལོས་བྱང་ཆུབ་བར་དུ་རྗེས་བཟུང་མཛོད། །",
            "གང་གི་མཚན་མཆོག་བརྗོད་པར་དཀའ་བ་རྒྱུད་སྡེ་ཀུན་གྱི་ཡང་སྙིང་འདི། །",
            "སར་གནས་དཔའ་བོའི་སྤྱོད་ཡུལ་མ་གཏོགས་ཉམས་ཆུང་བྱིས་པའི་ཡུལ་མ་ལགས། །",
            "དེ་ལྟ་ན་ཡང་ཚེ་རབས་གཏན་གྱི་ལྷག་པའི་ལྷ་མཆོག་འདི་ཉིད་ལ།།",
            "གཅིག་ཏུ་དད་ཅིང་གུས་པའི་ཤུགས་ཀྱིས་མཚན་དོན་བརྗོད་ལ་སྤྲོ་བས་།",
            ""
        ],
        [
            "ཅེས་ལྷག་པའི་ལྷ་ལ་མཆོད་པར་བརྗོད་པ་དང༌། ",
            "བརྩམ་པར་དམ་བཅའ་བའི་ལས་ཚིག་སྔོན་དུ་བཏང་།",
            "འདིར་གང་ཞིག་བཤད་པར་བྱ་བའི་ཆོས་ནི། ",
            "ཟབ་པ་དང་རྒྱ་ཆེ་བའི་ཆོས་ཀྱི་གཙོ་བོ་གསང་སྔགས་རྒྱུད་སྡེ་ཐམས་ཅད་ཀྱི་སྙིང་པོ་ལས་ཀྱང་",
            "སྙིང་པོར་གྱུར་པ་འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པ་འདིའི་ཚིག་དོན་རྣམ་པར་འབྱེད་པ་ལ་མི་ཕྲོགས་པའི་མཁྱེན་རབ་མངའ་བ་པཎ་ཆེན་བི་མ་ལ་མི་ཏྲའི་ཞབས་ཀྱི་འགྲེལ་བའི་རྗེས་སུ་འབྲངས་ཏེ་",
            "རྗོད་བྱེད་ཚིག་ཚོགས་རྒྱས་པ་མ་ཡིན་པ་བརྗོད་བྱ་མན་ངག་གི་ལུས་སུ་མདོར་བསྡུས་ཏེ་",
            "འཆད་པ་ལ་བསྡུས་པའི་དོན་གསུམ༑ ",
            "རྒྱུད་འདི་སྟོན་པས་གང་དུ་གསུངས་ཚུལ། ",
            "གསུངས་པའི་རྒྱུད་ཀྱི་ཆེ་བ་བརྗོད་པ། ",
            "ཆེ་བ་དེ་ལྡན་གྱི་རྒྱུད་དོན་བཤད་པའོ།། ",
            "དང་པོ་",
            "༼རྒྱུད་འདི་སྟོན་པས་གང་དུ་གསུངས་།༽ནི། ",
            "འོ་སྐོལ་གྱི་སྟོན་པ་ཐུགས་རྗེ་ཅན་འདི་ཉིད་དང་པོ་སེམས་ཅན་གྱི་དོན་དུ་བྱང་ཆུབ་མཆོག་ཏུ་ཐུགས་བསྐྱེད། ",
            "བར་དུ་བསྐལ་ཆེན་གྲངས་མེད་གསུམ་གྱི་རིང་ལ་བསོད་ནམས་དང་ཡེ་ཤེས་ཀྱི་ཚོགས་།",
            "དེ་ནས་འཛམ་གླིང་ས་ཡི་ལྟེ་བ་རྡོ་རྗེ་གདན་དུ་མངོན་པར་རྫོགས་པ་སངས་རྒྱས་པའི་ཚུལ་།",
            "དེ་ནས་ཡུལ་ཆེན་ཐ་དད་པ་རྣམས་སུ་ཆོས་འཁོར་རིམ་པ་གསུམ་ལ་སོགས་པ་བསྐོར་བར་མཛད་པའི་མཐར། ",
            "ལྷོ་ཕྱོགས་དཔལ་གྱི་རི་དང་ཉེ་བར་དཔལ་ལྡན་འབྲས་སྤུངས་ཀྱི་མཆོད་རྟེན་ཆེན་པོ་དེར་འོག་ཏུ་ཆོས་དབྱིངས་གསུང་གི་དབང་ཕྱུག་གི་དཀྱིལ་འཁོར་དང༌། ",
            "བར་དུ་རྡོ་རྗེ་དབྱིངས་ཀྱི་དཀྱིལ་འཁོར་དང༌། ",
            "སྟེང་དུ་དཔལ་ལྡན་རྒྱུ་སྐར་གྱི་དཀྱིལ་འཁོར་ཆེན་པོ་སྤྲོས་ཏེ",
            ""
        ],
        [
            "སྟོན་པ་རང་ཉིད་དཀྱིལ་འཁོར་གྱི་གཙོ་བོར་བཞེངས་ནས་",
            "ཕྱོགས་བཅུའི་རྒྱལ་བ་སྲས་དང་བཅས་པ་གདན་འཛོམས་པའི་དུས་སུ༑ ",
            "གསང་བའི་བདག་པོ་ཕྱག་ན་རྡོ་རྗེ་སོགས་རྒྱལ་སྲས་མཁའ་དབྱིངས་གང་བ་རྣམས་ཀྱིས་",
            "གསོལ་བ་བཏབ་པའི་ངོར་བླ་མེད་རྡོ་རྗེ་ཐེག་པའི་ཆོས་ཀྱི་",
            "འཁོར་ལོ་དཔག་ཏུ་མེད་པ་བསྐོར་བར་།",
            "ལྷག་པར་ཆོས་དབྱིངས་གསུང་དབང་གི་དཀྱིལ་འཁོར་དུ་",
            "རྒྱུད་ཆེན་སྒྱུ་འཕྲུལ་དྲ་བ་ལེའུ་ཁྲི་དྲུག་སྟོང་གསུངས་པའི་མཐར། ",
            "འཕགས་པ་འཇམ་དཔལ་གྱི་དོན་དམ་པའི་མཚན་ཡང་དག་པར་བརྗོད་པ་འདི་གསུངས་སོ།།",
            "དེ་ནས་ཤམྦྷ་ལར་རྒྱལ་པོ་ཟླ་བ་བཟང་པོ་ནས་",
            "རིགས་ལྡན་པདྨ་དཀར་པོའི་བར་དུ་འདིའི་མན་ངག་རིམ་པར་སྤེལ་བར་མཛད་པ་ལས། ",
            "རིགས་ལྡན་པདྨ་དཀར་པོས་རྒྱུད་འདིའི་ངེས་དོན་གསང་བ་ལས་ཀྱང་",
            "ཆེས་གསང་བ་རྣམས་འགྲེལ་པ་དྲི་མ་མེད་པའི་འོད་ཅེས་བྱ་བ་མཛད་དེ་",
            "སྐལ་བ་དང་ལྡན་པ་དག་ལ་རྒྱ་ཆེར་སྤེལ་བས་རྒྱ་བོད་གཉིས་སུ་",
            "འདིའི་ཕྲིན་ལས་ཀྱིས་ཁྱབ་བར་གྱུར་ཏོ།། ",
            "གཉིས་པ་༼གསུངས་པའི་རྒྱུད་ཀྱི་ཆེ་བ་བརྗོད་།༽ནི། ",
            "མཚན་ཡང་དག་པར་བརྗོད་པའི་རྒྱུད་འདི་ཉིད་སྙིགས་དུས་ཀྱི་ཚེ་",
            "ཐུང་གཅིག་ལ་སྐལ་ལྡན་སངས་རྒྱས་ཀྱིས་སར་ཁྲིད་པའི་",
            "ཉེ་ལམ་རྣམ་གྲོལ་གྱི་འབྲས་བུ་མྱུར་དུ་ཐོབ་པའི་ཐབས་ཀྱི་མཆོག་ཀྱང་འདི་ཡིན་ཏེ",
            "གཞུང་འདིའི་མཇུག་ཏུ། ",
            "རྣམ་གྲོལ་འབྲས་བུ་འཚལ་བ་ཡི། །",
            "འགྲོ་བ་མགོན་མེད་རྣམས་དང་ནི། །",
            "བདག་ཅག་ཡང་དག་རྫོགས་པ་ཡི། །",
            "བྱང་ཆུབ་ཐོབ་པའི་དོན་ཆེན་མཛད།།",
            ""
        ],
        [
            "ཅེས་སོ།།",
            "དེས་ན་རྒྱུད་འདི་ལ་ངེས་པ་རྙེད་ན་",
            "གསང་སྔགས་བླ་མེད་ཀྱི་རྒྱུད་མཐའ་དག་ལ་ངེས་པ་རྙེད་པར་འགྱུར་།",
            "འགྲེལ་པ་དྲི་མེད་འོད་ལས། ",
            "སེམས་ཅན་ཐམས་ཅད་ཐེ་ཚོམ་མེད་པར་བྱ་བའི་ཕྱིར། ",
            "སྔགས་ཀྱི་ཐེག་པ་ཐམས་ཅད་ཀྱི་སྙིང་པོ་བསྡུས་།",
            "མཚན་ཡང་དག་པར་བརྗོད་པ་འདི་བཅོམ་ལྡན་འདས་ཀྱིས་",
            "ཕྱག་ན་རྡོ་རྗེ་ལ་ཡང་དག་པར་བསྟན་ཏོ།།",
            "གང་གིས་མཚན་ཡང་དག་པར་བརྗོད་པ་མི་ཤེས་པ་དེས་",
            "རྡོ་རྗེ་འཆང་གི་ཡེ་ཤེས་ཀྱི་སྐུ་མི་།",
            "གང་རྡོ་རྗེ་འཆང་གི་ཡེ་ཤེས་ཀྱི་སྐུ་མི་ཤེས་པ་དེས་ནི་",
            "གསང་སྔགས་ཀྱི་ཐེག་པ་མི་།",
            ""
        ],
        [
            "གང་གསང་སྔགས་ཀྱི་ཐེག་པ་མི་ཤེས་པ་དེས་འཁོར་བ་།",
            "ཐམས་ཅད་དུ་བཅོམ་ལྡན་འདས་རྡོ་རྗེ་འཆང་གི་ལམ་དང་བྲལ་བས་སོ།།",
            "ཞེས་གསུངས་སོ།། ",
            "གསུམ་པ་ཆེ་བ་དེ་ལྡན་གྱི་རྒྱུད་དོན་བཤད་པ་ལ་གསུམ། ",
            "རྒྱུད་དོན་བཤད་པ་ལ་འཇུག་པའི་རྒྱུ་མཚན་དོན་བཤད་པ། ",
            "བཤད་བྱ་རྒྱུད་ཀྱི་རང་བཞིན་གཞུང་དོན་བཤད་པ། ",
            "བཤད་པ་མཐར་ཕྱིན་པའི་བྱ་བ་མཇུག་དོན་བཤད་པའོ།།",
            "དང་པོ་༼རྒྱུད་དོན་བཤད་པ་ལ་འཇུག་པའི་རྒྱུ་མཚན་དོན་བཤད་པ༽ལ་གཉིས། ",
            "བསྒྱུར་བྱ་རྒྱུད་ཀྱི་མཚན་དང༌། ",
            "སྒྱུར་བྱེད་ལོ་ཙཱ་བའི་ཕྱག་།",
            "དང་པོ་༼བསྒྱུར་བྱ་རྒྱུད་ཀྱི་མཚན་༽ལ་གཉིས། ",
            "མཚན་བསྒྱུར་བ་དང༌། ",
            "མཚན་དོན་བཤད་པའོ།།",
            ""
        ],
        [
            "དང་པོ་རྒྱ་གར་འཕགས་པའི་ཡུལ་ན་ཡོངས་སུ་གྲགས་པའི་སྐད་རིགས་ཆེན་པོ་བཞི་ལས་མཆོག་ཏུ་གྱུར་པ་ས་སྐྲྀ་ཏ་ལེགས་སྦྱར་ལྷའི་སྐད་དུ་རྒྱུད་འདིའི་མཚན་།",
            "ཞེས་སྨོས་པ་དེ་བོད་སྐད་དུ་བསྒྱུར་།",
            "ཨཱརྻ་ནི་འཕགས་པ། ",
            "མཉྫུ་ཤྲཱི་ནི་འཇམ་དཔལ། ",
            "ནཱ་མ་ས་གཱི་ཏི་ནི་མཚན་ཡང་དག་པར་བརྗོད་པའོ།།",
            "གཉིས་པ་ནི། ",
            "འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པ། ",
            "ཞེས་གསུངས་།",
            "དེ་ལ་འཕགས་པ་ནི་གཉིས་།",
            "བརྗོད་བྱ་དོན་གྱི་སྒོ་ནས་འཕགས་པ་དང༌། ",
            "རྗོད་བྱེད་ཚིག་གི་སྒོ་ནས་འཕགས་པའོ།།",
            ""
        ],
        [
            "དང་པོ་བརྗོད་བྱ་དོན་གྱི་སྒོ་ནས་འཕགས་པ་ནི། ",
            "རྗེ་བཙུན་འཇམ་དཔལ་ཉིད་འཁོར་བའི་མཐའ་དང་",
            "མྱང་འདས་ཀྱི་མཐའ་གཉིས་ལས་འཕགས་།",
            "མཐའ་གཉིས་ལ་ཞེན་པའི་སྒྲིབ་པ་མེད་པར་མཉམ་པ་ཉིད་ལ་གནས་པ་།",
            "འདི་ཉིད་ལས། ",
            "སྒྲིབ་པ་ཀུན་ལས་ངེས་པར་གྲོལ།།",
            "མཁའ་ལྟར་མཉམ་པ་ཉིད་ལ་གནས། །",
            "ཞེས་སོ༑། ",
            "གཉིས་པ་རྗོད་བྱེད་ཚིག་གི་སྒོ་ནས་འཕགས་པ་ནི། ",
            "ཐབས་ཀྱི་ཐེག་པ་འདིས་འཕགས་པ་ཡིན་།",
            "ཐབས་མང་བ་དང༌། ",
            "ཐབས་མཁས་པ་དང༌། ",
            "ཐབས་སླ་བ་དང༌། ",
            "ཐབས་མྱུར་བ་དང་བཞིས་འཕགས་།",
            ""
        ],
        [
            "དེ་ཡང༌། ",
            "དོན་གཅིག་ན་ཡང་བྱེ་བྲག་ནི། །",
            "ཐབས་མང་བ་དང་མཁས་པ་དང༌། །",
            "དེ་བཞིན་སླ་དང་མྱུར་བ་ཡིས། །",
            "སྔགས་ཀྱི་བསྟན་པ་ཁྱད་པར་འཕགས།།",
            "ཞེས་པ་ལྟར། ",
            "གདུལ་བྱའི་མོས་པ་ལས་མ་བཟློག་པར་གྲོལ་བའི་ཐབས་མང་པོར་སྟོན་པ་དང༌། ",
            "ཉོན་མོངས་མ་སྤངས་ཀྱང་གྲོལ་བའི་ཐབས་ཤེས་པས་ཐབས་མཁས་པ་དང༌། ",
            "འདོད་ཡོན་མ་སྤངས་བཞིན་དུ་གྲོལ་བའི་ལམ་ལ་འཇུག་ཆོག་པས་ཐབས་སླ་བ་དང༌། ",
            "ཐབས་ཀྱི་ཐེག་པས་ཆོས་ཐམས་ཅད་གཉིས་མེད་དུ་རྟོགས་པས་ཐབས་མྱུར་བའོ།། ",
            "འཇམ་དཔལ་ལ་དབྱེ་ན་ལྔ་།",
            "རང་བཞིན་རྒྱུའི་འཇམ་དཔལ། ",
            "སྒོམ་པ་ལམ་གྱི་འཇམ་དཔལ། ",
            "མཐར་ཐུག་འབྲས་བུའི་འཇམ་དཔལ། ",
            "གདུལ་བྱ་དག་པ་ལ་སྣང་བའི་འཇམ་དཔལ། ",
            "རྣམ་པའི་བདག་ཉིད་དུ་སྣང་བའི་འཇམ་དཔལ་ལོ། །",
            "དང་པོ་ནི། ",
            "ཆོས་ཉིད་དེ་བཞིན་ཉིད་ལ་མཚན་མའི་རྣམ་པར་རྟོགས་པའི་ཟུག་རྔུ་དང་བྲལ་བས་འཇམ་པ་དང༌། ",
            "རྟོགས་ན་",
            "ཀུན་གྱི་དཔལ་དུ་གྱུར་པས་ན་དཔལ་།",
            "དཔལ་ལྡན་འབྱོར་པ་ཀུན་བྱེད་པ། །",
            "འཇམ་དཔལ་དཔལ་དང་ལྡན་པའི་མཆོག །",
            "ཅེས་སོ།།",
            ""
        ],
        [
            "གཉིས་པ་ནི། ",
            "ལམ་རིམ་པ་གཉིས་ཀྱི་གནས་སྐབས་ན་",
            "རྟོག་པའི་ཟུག་རྔུ་རགས་པ་སྤངས་ལ་ཕྲ་བ་སྤོང་བ་ལ་ཞུགས་པས་།",
            "དེ་ལས་བདག་གཞན་གྱི་དོན་གཉིས་འབྱུང་བས་དཔལ་ལོ། །",
            "གསུམ་པ་ནི། ",
            "སྐུ་གསུམ་ཡེ་ཤེས་ལྔའི་བདག་ཉིད་ཅན་ལ་བྱ་།",
            "འདི་ཉིད་ལས། ",
            "མཆོག་གི་དང་པོ་སྐུ་གསུམ་འཆང༌། །",
            "ཞེས་པ་ལྟར། ",
            "སྐུ་གསུམ་ནི་ཐུན་མོང་གི་དབང་དུ་བྱས་།",
            "ཆོས་སྐུ་སྐྱེ་མེད་ནམ་མཁའ་ལྟ་བུ་ལ་ལོངས་སྤྱོད་རྫོགས་པའི་སྐུ་རྣམ་པར་སྣང་མཛད་སྤྲིན་ལྟ་བུ་དང་",
            "དེ་ལས་སྤྲུལ་པའི་སྐུ་ཤཱཀྱ་ཐུབ་པ་ཆར་ལྟ་བུས་འགྲོ་དོན་མཛད་པའོ།།",
            "ཁྱད་པར་གྱི་དབང་དུ་བྱས་།",
            "རིག་པ་རང་བཞིན་གྱིས་འོད་གསལ་བ་ལོངས་སྤྱོད་རྫོགས་པའི་སྐུ། ",
            "རིག་པ་སྣ་ཚོགས་སུ་འཆར་བ་སྤྲུལ་པའི་སྐུ། ",
            "ཇི་ལྟར་སྣང་ཡང་དོན་སྐྱེ་མེད་ལས་མ་འདས་པ་ཆོས་ཀྱི་སྐུའོ༑།",
            ""
        ],
        [
            "ཡེ་ཤེས་ལྔ་ནི། ",
            "དབྱིངས་སྐྱེ་འགག་མེད་པ་ཆོས་དབྱིངས་ཡེ་ཤེས། ",
            "གསལ་ལ་རྟོག་པ་མེད་པ་མེ་ལོང་ཡེ་ཤེས༑ ",
            "བླང་དོར་གཉིས་སུ་མེད་པ་མཉམ་ཉིད་ཡེ་ཤེས། ",
            "ཆོས་རང་དང་སྤྱིའི་མཚན་ཉིད་མ་འདྲེས་པ་གསལ་བ་སོ་སོར་རྟོག་པའི་ཡེ་ཤེས། ",
            "རང་གཞན་གྱི་དོན་རྩོལ་བ་མེད་པར་གྲུབ་པ་བྱ་བ་གྲུབ་པའི་ཡེ་ཤེས་།",
            "དེ་ཡང༌། ",
            "ཁྱབ་བདག་ཡེ་ཤེས་ལྔ་ཡི་བདག །",
            "ཅེས་སོ།།",
            "བཞི་པ་ནི། ",
            "རྣལ་འབྱོར་པའི་ཏིང་ངེ་འཛིན་གྱི་མཐུས་འཕགས་པའི་ཞལ་རས་མཐོང་བའོ།།",
            "དེ་ཡང༌། ",
            "ཏིང་འཛིན་རིག་དང་རྒྱུད་རིག་པ། ",
            "ཞེས།",
            "ལྔ་པ་ནི། ",
            "འཕགས་པའི་སྐུ་བརྙན་རིས་སུ་བྲིས་པ་འབུར་དུ་གཏོད་པ་ཕྱག་དང་",
            "མཆོད་པའི་ཡུལ་དུ་བྱས་པ་རྣམས་སོ།།",
            ""
        ],
        [
            "གྱི་ཞེས་པ་ཡོན་ཏན་དང་ཡོན་ཏན་ཅན་འབྲེལ་བའི་དོན་དུ་རིག་པར་བྱའོ།།",
            "མཚན་ཡང་དག་པར་བརྗོད་པ་ནི། ",
            "འོག་ནས་འབྱུང་བའི་ཡོན་ཏན་གྱི་ཆོས་རྣམས་ཡིན་།",
            "ཡོན་ཏན་དེ་དག་དང་རྗེ་བཙུན་ཉིད་ལྡན་།",
            "ལྡན་པ་ཁོ་ན་ལྟར་ཡང་དག་པར་བརྗོད་པའོ།།",
            "ཚུལ་ཇི་ལྟར་བརྗོད་པ་ལ་གཉིས། ",
            "ཟབ་པ་དོན་དམ་གཉིས་སུ་མེད་པ་ཡེ་ཤེས་ཀྱི་སྒོ་ནས་བརྗོད་པ་དང༌། ",
            "རྒྱ་ཆེ་བའི་ཚིག་གི་སྒོ་ནས་བརྗོད་པའོ།།",
            "ཕྱི་མ་ལ་གསུམ། ",
            "མཚན་རང་སེམས་དང་གཉིས་སུ་མེད་པའི་ཚུལ་དུ་བརྗོད་པ་དང༌། ",
            "རང་རྗེ་བཙུན་གྱི་སྐུར་གསལ་ནས་",
            ""
        ],
        [
            "མཚན་གསང་སྔགས་ཀྱི་ཚུལ་དུ་བརྗོད་པ་དང༌། ",
            "མདུན་མཁར་རྗེ་བཙུན་གྱི་སྐུ་གསལ་ནས་",
            "ཡོན་ཏན་རྗེས་སུ་དྲན་པའི་ཚུལ་དུ་བརྗོད་པའོ།། ",
            "གཉིས་པ་སྒྱུར་བྱེད་ལོ་ཙཱ་བའི་ཕྱག་ནི། ",
            "ཞེས་པ་།",
            "དེ་ཡང་ཕྱག་ན་རྡོ་རྗེ་གླེགས་བམ་དུ་སྡུད་པའི་དུས་སུ་དང་",
            "ལོ་ཙཱ་བས་བོད་དུ་བསྒྱུར་བའི་དུས་སུ་བར་ཆད་ཞི་བའི་ཆེད་དུ་འཚལ་བའོ།།",
            "འོ་ན་ཕྱག་ན་རྡོ་རྗེ་ལ་ཡང་བར་ཆད་འབྱུང་ངམ་ཞེ་།",
            "མ་ཡིན་ཏེ་རྗེས་འཇུག་གི་དོན་དུ་དགོངས་པ་ཡིན་།",
            ""
        ],
        [
            "དེ་ཡན་ཆད་དབང་པོ་རབ་ལ་མཚན་དོན་གྱི་གོ་བའི་ཆེད་དུ་བཤད་པ་ཡིན་ནོ།། ",
            "གཉིས་པ་བཤད་བྱ་རྒྱུད་ཀྱི་རང་བཞིན་རྒྱུད་དོན་དངོས་བཤད་པ་ལ་བཞི། ",
            "ཞུ་ལན་གྱི་སྒོ་ནས་རྒྱུད་གྱི་གླེང་གཞི་བསྟན་པ། ",
            "དབྱེ་བ་དང་བསྡུ་བའི་སྒོ་ནས་ལུས་རྣམ་པར་བཞག་པ། ",
            "རིགས་སོ་སོའི་སྒོ་ནས་ཡན་ལག་རྒྱས་པར་བཤད་པ། ",
            "རྗེས་སུ་ཡི་རང་བའི་སྒོ་ནས་མཇུག་སྡུད་བསྟན་པའོ།།",
            "དང་པོ་༼ཞུ་ལན་གྱི་སྒོ་ནས་རྒྱུད་གྱི་གླེང་གཞི་བསྟན་པ༽ལ་གཉིས། ",
            "གསང་བདག་གིས་རྒྱུད་གསུང་བར་གསོལ་བ་བཏབ་ཚུལ་དང༌། ",
            "སྟོན་པས་གསུང་བར་ཞལ་གྱི་བཞེས་ཚུལ་ལོ། །",
            "དང་པོ་༼གསང་བདག་གིས་རྒྱུད་གསུང་བར་གསོལ་བ་བཏབ་ཚུལ་༽ལ་ལྔ། ",
            "ལེའུའི་མཚམས་སྦྱར་བ། ",
            "གསང་བདག་གི་ཡོན་ཏན་བརྗོད་པ། ",
            "དེའི་འཁོར་གྱི་ཡོན་ཏན་བརྗོད་པ། ",
            "སྟོན་པ་ལ་གུས་པས་འདུད་ཚུལ། ",
            "ཐབས་ཇི་ལྟར་ཞུས་པའི་ཚུལ་ལོ། །",
            "དང་པོ་༼ལེའུའི་མཚམས་སྦྱར་བ༽ནི། ",
            "ཞེས་གསུངས་ཏེ",
            "གོང་དུ་སྒྱུར་འཕྲུལ་དྲ་བ་རྩ་བའི་རྒྱུད་ལེའུ་ཁྲི་དྲུག་སྟོང་བཤད་པའི་",
            "རྗེས་སུ་གསང་བའི་བདག་པོ་འཁོར་དང་བཅས་པས་",
            "འཇམ་དཔལ་གྱི་མཚན་ཡང་དག་པར་བརྗོད་པ་མན་ངག་གི་",
            "སྙིང་པོ་གླུར་བླངས་པའི་ལེའུ་འདི་གསུང་བར་གསོལ་བ་བཏབ་པ་ཡིན་པས་",
            "དེ་ནས་ཞེས་པ་ལེའུ་སྔ་ཕྱི་མཚམས་སྦྱར་བའི་ཚིག་ཕྲད་ཡིན་ནོ།། ",
            "གཉིས་པ་༼གསང་བདག་གི་ཡོན་ཏན་བརྗོད་པ༽ལ་གཉིས། ",
            "ཞུ་བ་པོ་ངོས་བཟུང་བ་དང༌། ",
            "དེའི་ཡོན་ཏན་བརྗོད་པའོ།།",
            "དང་པོ་༼ཞུ་བ་པོ་ངོས་བཟུང་བ་༽ནི། ",
            "ཞེས་པ་།",
            ""
        ],
        [
            "རྒྱུ་ཚོགས་གཉིས་ཀྱི་འབྲས་བུ་རྟོགས་པ་བདག་གི་དཔལ་དང་",
            "ཐུགས་རྗེ་གཞན་གྱི་དཔལ་གཉིས་ཕྱག་ན་རྡོ་རྗེ་ཉིད་དང་ལྡན་པ་དང༌། ",
            "ལག་ཏུ་རྡོ་རྗེ་འཆང་བ་ནི་ཕྱི་ལྟར་གདུག་པ་འདུལ་བའི་རྟགས་སུ་",
            "རྒྱ་ཆེ་བ་གནམ་ལྕགས་ཀྱི་རྡོ་རྗེ་རྩེ་ལྔ་པ་ཕྱག་ཏུ་བསྣམས་པ། ",
            "ནང་ལྟར་ཟབ་པ་དོན་གྱི་རྡོ་རྗེ་ཡེ་ཤེས་ལྔ་དང་",
            "དབྱེར་མི་ཕྱེད་པར་འཆང་བ་།",
            "བརྟག་གཉིས་ལས། ",
            "རྡོ་རྗེ་མི་ཕྱེད་ཅེས་བྱར་བརྗོད།།",
            "ཅེས་སོ།། ",
            "གཉིས་པ་༼ཡོན་ཏན་བརྗོད་པ༽ལ་གཉིས། ",
            "མཐུ་སྟོབས་ཀྱི་ཡོན་ཏན་བརྗོད་པ་དང༌། ",
            "རྣམ་འགྱུར་གྱི་ཡོན་ཏན་བརྗོད་པའོ།།",
            "དང་པོ་༼མཐུ་སྟོབས་ཀྱི་ཡོན་ཏན་བརྗོད་པ་༽ནི། ",
            "གདུལ་དཀའ་འདུལ་བ་རྣམས་ཀྱི་མཆོག །",
            " དཔའ་བོ་འཇིག་རྟེན་གསུམ་ལས་རྒྱལ།། ",
            "རྡོ་རྗེ་དབང་ཕྱུག་གསང་བའི་རྒྱལ།།",
            ""
        ],
        [
            "ཞེས་པ་།",
            "ཚངས་པ་དང་ཁྱབ་འཇུག་སོགས་དྲེགས་པའི་སྡེ་དཔོན་གདུག་པ་ཅན་",
            "དེ་དག་སུས་ཀྱང་གདུལ་བར་དཀའ་བ་རྣམས་འདུལ་བ་ལ་",
            "སངས་རྒྱས་ཐམས་ཅད་བསྡུས་ནས་",
            "རི་རབ་ཀྱི་རྩེ་མོར་ཕྱག་ན་རྡོ་རྗེ་ལ་མཐུ་སྟོབས་ཀྱི་རྡོ་རྗེ་ལག་ཏུ་གཏད་དེ་",
            "དབང་བསྐུར་བས་མཐུ་དང་སྟོབས་ཀྱི་མཆོག་ཐོབ་པ་དང༌། ",
            "དེས་རང་ཉིད་འཇིགས་པ་དང་བྲལ་ཞིང་",
            "གཞན་གྱི་དཔུང་འཇོམས་ལ་དཔའ་བས་ན་དཔའ་བོ་དང༌། ",
            "ས་འོག་གི་བདག་པོ་མ་ཧཱ་དེ་བ། ",
            "ས་སྟེང་གི་བདག་པོ་ཁྱབ་འཇུག ",
            "ས་བླའི་བདག་པོ་ཚངས་པ་དང་གསུམ་ནི་",
            "ཕྱི་རོལ་པའི་སྐུ་གསུང་ཐུགས་ཀྱི་ལྷ་ཡིན་ལ",
            "དེ་གསུམ་བཏུལ་བས་འཇིག་རྟེན་གསུམ་ལས་རྒྱལ་བ་ཞེས་བྱའོ།།",
            ""
        ],
        [
            "དེ་ཡང་ནང་ལྟར་ངེས་པའི་དོན་དུ་བདེ་ཆེན་ལྷན་ཅིག་སྐྱེས་པའི་",
            "ཡེ་ཤེས་ཀྱི་སྟོབས་ཀྱིས་ལས་ཉོན་འཇོམས་པས་དཔའ་བོ་དང༌། ",
            "ལུས་ངག་ཡིད་གསུམ་ཕྱིན་ཅི་ལོག་ཏུ་སྒྱུར་བར་བྱེད་པ་ཀུན་རྟོག་ལས་རླུང་གིས་",
            "སྣ་དྲངས་པའི་ཉོན་མོངས་དུག་གསུམ་བཏུལ་བས་འཇིག་རྟེན་གསུམ་ལས་རྒྱལ་བའོ༑།",
            "དེ་དག་ལས་རྒྱལ་བས་ཅི་འགྱུར་ཞེ་།",
            "རྒྱལ་པོ་སྟེ། ",
            "ཕྱི་ལྟར་གནོད་སྦྱིན་རྣམས་ལ་གསང་བ་པ་ཞེས་བརྗོད་ཅིང་ཕྱག་ན་རྡོ་རྗེ་ནི་",
            "ལྕང་ལོ་ཅན་གྱི་ཕོ་བྲང་དུ་བཞུགས་ནས་",
            "གནོད་སྦྱིན་རྣམས་ཀྱི་རྒྱལ་པོར་གྱུར་པས་གསང་བའི་རྒྱལ་ཞེས་དང༌། ",
            "ནང་ལྟར་རྡོ་རྗེའི་རིགས་ཀྱི་དབང་ཕྱུག་ཏུ་གྱུར་ཏེ་",
            "མི་རྟོག་ནམ་མཁའི་རྒྱལ་པོ་ཡིན་པ་དང༌། ",
            "གསང་སྔགས་བཀའ་ཡི་སྡུད་པ་པོ་རྡོ་རྗེ་ཐེག་པའི་མངའ་བདག་ཏུ་གྱུར་པས་ཀྱང་",
            "གསང་བའི་རྒྱལ་པོའམ་གསང་བའི་བདག་པོ་ཞེས་བྱའོ།། ",
            "གཉིས་པ་༼རྣམ་འགྱུར་གྱི་ཡོན་ཏན་བརྗོད་།༽",
            ""
        ],
        [
            "ནི། ",
            "པདྨ་དཀར་པོ་རྒྱས་འདྲའི་སྤྱན། །",
            " པདྨ་རྒྱས་པའི་ཞལ་མངའ་བ། །",
            " རང་གི་ལག་གིས་རྡོ་རྗེ་མཆོག །",
            " ཡང་དང་ཡང་དུ་གསོར་བྱེད་པ༑ །",
            " ཞེས་པ་།",
            "པདྨ་འདམ་ལས་སྐྱེས་ཀྱང་འདམ་གྱི་སྐྱོན་གྱིས་མ་གོས་པ་ལྟར། ",
            "ཕྱག་ན་རྡོ་རྗེ་ཉིད་ཕྱི་ལྟར་གདུག་པ་འདུལ་བའི་ཆེད་དུ་ཤིན་ཏུ་ཁྲོ་ཁྲོ་འདྲ་ཡང་",
            "སྐལ་ལྡན་གྱི་གདུལ་བྱ་རྗེས་སུ་བཟུང་བའི་ཚེ་ནང་ན་",
            "ཉོན་མོངས་མེད་པའི་དབང་གིས་པདྨ་དཀར་པོ་རྒྱས་པ་དང་འདྲ་བའི་སྤྱན་མངའ་བ་དང༌། ",
            "པདྨ་རྒྱས་པ་ལྟ་བུའི་ཞལ་རས་ཤིན་ཏུ་མཛེས་པ་མཚན་དཔེ་བརྒྱ་དང་",
            "བཅུ་གཉིས་ཀྱི་ཡོན་ཏན་མངའ་བའི་རང་གཟུགས་བསྟན་ཏེ་",
            "སྐལ་ལྡན་སྨིན་གྲོལ་ལ་འགོད་པར་མཛད༑",
            "དེའི་ཕྱག་མཚན་ཅི་འདྲ་ཞེ་།",
            "ཕྱག་ན་རྡོ་རྗེ་རང་གི་ལག་ཏུ་སངས་རྒྱས་ཐམས་ཅད་ཀྱི་མཐུ་སྟོབས་གཅིག་ཏུ་བསྡུས་པའི་",
            "རྡོ་རྗེ་རྩེ་ལྔ་པ་སུས་ཀྱང་འདེགས་པར་མི་ནུས་པའི་",
            "རྡོ་རྗེ་ཆོས་བདུན་དང་ལྡན་པ་མཆོག་ཏུ་གྲུབ་པ་འདི་ཉིད་ཡང་དང་ཡང་དུ་གསོར་བར་བྱེད་པ་ནི། ",
            "ཕྱི་ལྟར་ཆོས་ཀྱི་འཁོར་ལོ་ཡང་དང་ཡང་དུ་བསྐུལ་བའི་བརྡ་དང༌། ",
            "ནང་ལྟར་ཐུགས་རྗེས་འགྲོ་བ་འདྲེན་པའི་དོན་དང༌། ",
            "གསང་བ་བདེ་ཆེན་ཡེ་ཤེས་བསྐུལ་བའི་རྟགས་སུ་རིག་པར་བྱའོ༑། ",
            "གསུམ་པ་དེའི་འཁོར་གྱི་ཡོན་ཏན་བརྗོད་པ་ལ་གཉིས། ",
            "འཁོར་ཇི་ཙམ་ཡོད་པར་བསྟན་པ་དང༌། ",
            "དེ་དག་གི་ཡོན་ཏན་བརྗོད་པའོ།།",
            ""
        ],
        [
            "དང་པོ་༼འཁོར་ཇི་ཙམ་ཡོད་པར་བསྟན་པ་༽ནི། ",
            "ཁྲོ་གཉེར་རིམ་པར་ལྡན་ལ་སོགས། །",
            " ལག་ན་རྡོ་རྗེ་མཐའ་ཡས་པ། །",
            " ཞེས་པ་།",
            "གྲོགས་གང་དང་ལྷན་ཅིག་ཞུས་ཤེས་།",
            "འཁོར་ཤིན་ཏུ་ཁྲོས་པའི་ཁྲོ་བོ་ཆེན་པོ་ཞལ་གྱི་མཆེ་བ་གཙིགས་པ། ",
            "སྤྱན་བཟློག་པ། ",
            "ལྗགས་དྲིལ་བ། ",
            "སྨིན་མ་བསྡུས་པ་སོགས་ཁྲོ་གཉེར་གྱི་རིམ་པ་དང་",
            "རྣམ་འགྱུར་དུ་མ་དང་ལྡན་པའི་ཁྲོ་བོ་གཞན་གྱིས་མི་ཐུབ་པ་སོགས་",
            "ཁྲོ་ཚོགས་ལྔ་བརྒྱ་དང༌། ",
            "དེ་དག་རེ་རེ་ལའང་འཁོར་བརྒྱ་ཕྲག་མང་པོ་དང་བཅས་ལག་ན་རྡོ་རྗེ་ཐོགས་པ་",
            "མཐའ་ཡས་པ་འཇིག་རྟེན་ལས་འདས་པ་རྣམས་དང༌། ",
            "གཞན་ཡང་ལྷ་དང་མི་དང་ལྷ་མ་ཡིན་དང་",
            "ཀླུ་དང་དྲི་ཟ་ལ་སོགས་པ་འཇིག་རྟེན་པའི་འཁོར་སྣ་ཚོགས་གཞན་དང་",
            "ལྷན་ཅིག་ཏུ་ཞུས་པའོ༑། ",
            "གཉིས་པ་༼དེ་དག་གི་ཡོན་ཏན་བརྗོད་པ༽ལ་གཉིས། ",
            "ཕྱི་ཁྲོ་བོའི་རྣམ་འགྱུར་བསྟན་པ་དང༌། ",
            "ནང་བསམ་པའི་ཁྱད་པར་བསྟན་པའོ།།",
            "དང་པོ་༼ཕྱི་ཁྲོ་བོའི་རྣམ་འགྱུར་བསྟན་པ་༽ནི། ",
            "དཔའ་བོ་གདུལ་དཀའ་འདུལ་བ་པོ། །",
            " འཇིགས་སུ་རུང་དང་དཔའ་བྱེད་ཅིང༌། །",
            " རྡོ་རྗེ་རྩེ་མོ་རབ་འཕྲོ་བ། །",
            " རང་གི་ལག་གིས་གསོར་བྱེད་པ། །",
            " ཞེས་པ་།",
            "ཁྲོ་ཚོགས་དེ་དག་ཡེ་ཤེས་ཀྱི་སྟོབས་ཀྱིས་ཉོན་མོངས་པ་བཅོམ་ཞིང་",
            ""
        ],
        [
            "བདུད་ཀྱིས་བརྫི་བར་མི་ནུས་པའི་དཔའ་བོ་ཡིན་པ་དང༌། ",
            "གདུལ་བྱ་མ་རུངས་པ་འདུལ་བར་དཀའ་བ་རྣམས་དྲག་པོ་བཙན་ཐབས་ཀྱིས་འདུལ་བ་པོ་ཡིན་པ་དང༌། ",
            "དྲག་པོའི་ཕྲིན་ལས་མཛད་པའི་ཕྱིར་སྦྲུལ་རིགས་ལྔའི་སྐུ་དང་ཡན་ལག་བརྒྱན་ཅིང༌། ",
            "སྐུ་ལས་བསྐལ་པའི་མེ་དང་དུ་བ་འཁྲུགས་པས་འཇིགས་སུ་རུང་བ་དང༌། ",
            "དཔའ་བ་སྒེག་པ་སོགས་ཁྲོ་བོའི་ཆ་བྱད་ཅན་དེ་དག་གིས་རྡོ་རྗེ་ལྕེ་ལྔ་པའི་རྩེ་མོ་མེ་འོད་རབ་ཏུ་འཕྲོ་བ་རང་གི་ལག་གིས་བཟུང་ནས་",
            "ཡང་དག་ཡང་དུ་གསོར་བས་རྡོ་རྗེ་མོའི་ཚོགས་དཔག་ཏུ་མེད་པ་བྱུང་ནས་",
            "གདུག་པ་ཅན་འདུལ་བའོ།། ",
            "གཉིས་པ་༼ནང་བསམ་པའི་ཁྱད་པར་བསྟན་།༽ནི། ",
            "སྙིང་རྗེ་ཆེ་དང་ཤེས་རབ་དང༌། །",
            " ཐབས་ཀྱི་འགྲོ་དོན་བྱེད་པའི་མཆོག །",
            " དགའ་མགུ་རངས་པའི་བསམ་པ་ཅན། །",
            " ཁྲོ་བའི་ལུས་ཀྱི་གཟུགས་ལྡན་པ། །",
            " སངས་རྒྱས་ཕྲིན་ལས་བྱེད་པའི་མགོན། །",
            " ལུས་བཏུད་རྣམས་དང་ལྷན་ཅིག་ཏུ། །",
            " ཞེས་པ་།",
            "ཕྱི་ལྟར་ཁྲོ་བོའི་རྣམ་པར་སྟོན་ཀྱང་ནང་དུ་ཞེ་སྡང་གི་བསམ་པ་ཅན་མ་ཡིན་པར་འགྲོ་བ་ཉམ་ཐག་པ་ལ་",
            "སྙིང་རྗེ་ཆེན་པོ་དང་ལྡན་པ་ནི་རྒྱ་ཆེ་བའི་བསམ་པ་དང༌། ",
            "ཤེས་རབ་ཀྱི་ཆོས་རབ་ཏུ་རྣམ་པར་འབྱེད་པ་ནི་ཟབ་པའི་བསམ་པ་དང་ལྡན་པ་དང༌། ",
            "ཐབས་མཁས་ཀྱི་གཞན་དོན་འབའ་ཞིག་བྱེད་པ་ནི་",
            "གཞན་ཕན་གྱི་བསམ་པ་མཆོག་ཏུ་གྱུར་པ་དང༌། ",
            "སངས་རྒྱས་ཀྱི་བསྟན་པ་བསྲུང་བ་དང་",
            "བསྟན་འཛིན་གྱི་སྐྱེས་བུ་སྐྱོང་བ་ལ་དགའ་ཞིང་",
            "མགུ་བ་ནི་ཡི་རངས་པའི་བསམ་པ་ཅན་དང༌། ",
            "ཕྱི་ཁྲོ་བའི་ལུས་ཀྱི་གཟུགས་དང་ལྡན་པའི་སྒོ་ནས་",
            "སངས་རྒྱས་ཀྱི་ཕྲིན་ལས་འབའ་ཞིག་བྱེད་པ་ལ་མགོན་པོ་ཕྱག་ན་རྡོ་རྗེ་དང་",
            "སྤྱོད་པ་རྗེས་སུ་མཐུན་པར་སྤྱོད་པའོ།།",
            ""
        ],
        [
            "སྤྱོད་པ་མཐུན་པའི་སྒོ་ནས་སྟོན་པའི་སྤྱན་སྔར་ལུས་བཏུད་དེ་",
            "གུས་པའི་ཚུལ་གྱིས་དེ་རྣམས་དང་དཔལ་ཕྱག་ན་རྡོ་རྗེ་ལྷན་ཅིག་ཏུ་གནས་པར་བསྟན་ཏོ༑། ",
            "བཞི་པ་སྟོན་པ་ལ་གུས་པས་འདུད་ཚུལ་བསྟན་པ་ནི། ",
            "དེ་བཞིན་གཤེགས་པ་བཅོམ་ལྡན་འདས། །",
            " རྫོགས་སངས་རྒྱས་ལ་ཕྱག་འཚལ་ནས།། ",
            "ཐལ་མོ་སྦྱར་བ་བྱས་ནས་ནི། །",
            " སྤྱན་སྔར་འདུག་སྟེ་འདི་སྐད་གསོལ།། ",
            "ཞེས་པ་།",
            "ཆོས་ཉིད་དེ་བཞིན་ཉིད་ཀྱི་ངང་དུ་གཤེགས་པ་དང་",
            "སླར་འགྲོ་བའི་དོན་ལ་གཤེགས་ནས་བདུད་བཞི་བཅོམ་།",
            "ལེགས་པའི་ཡོན་ཏན་དྲུག་དང་ལྡན་པ་ཆེ་བའི་",
            "ཡོན་ཏན་ཐམས་ཅད་རྫོགས་པ། ",
            "མ་རིག་པའི་མུན་པ་སངས་ཤིང་ཡེ་ཤེས་ཀྱི་སྣང་བ་རྒྱས་པའི་",
            "སངས་རྒྱས་དེ་ལ་ཕྱག་འཚལ་།",
            ""
        ],
        [
            "མདུན་དུ་པུས་མོ་བཙུགས་ཐལ་མོ་སྦྱར་བའི་བར་དུ་རྡོ་རྗེ་བཅུག་པར་བྱས་།",
            "སྤྱན་སྔར་འདུག་སྟེ་རང་གཞན་དོན་གཉིས་སྒྲུབ་པའི་ཆེད་དུ་",
            "ཁྱབ་བདག་ཅེས་འདི་སྐད་གསོལ་བ་བཏབ་པའོ།།",
            "བླ་མ་ལྔ་བཅུ་པ་ལས། ",
            "མདུན་དུ་དུལ་བར་འདུག་པ་དང༌། །",
            "གོས་སོགས་ཚུལ་ནི་བསྡམས་པ་དང༌། །",
            "པུས་བཙུགས་ཐལ་མོ་སྦྱར་བྱས་།",
            "ཉན་སོགས་འདོད་པས་གསོལ་གསུམ་གདབ༑ །",
            "ཅེས་པ་ལྟར། ",
            "ཕྱི་རབས་ཀྱིས་གདུལ་བྱ་རྣམས་ཀྱི་ཀྱང་ཚུལ་",
            "འདི་ལྟར་བྱེད་དགོས་པར་གདམས་པའོ།། ",
            "ལྔ་པ་ཐབས་ཇི་ལྟར་ཞུས་པའི་ཚུལ་ལ་གསུམ། ",
            "དགོས་པ་གང་གི་ཕྱིར་ཞུས་པ། ",
            "དོན་གང་ལས་བརྩམས་ཏེ་ཞུས་པ༑ ",
            "རྒྱུད་འདི་བཟུང་བར་དམ་བཅའ་བའོ།།",
            ""
        ],
        [
            "དང་པོ་༼དགོས་པ་གང་གི་ཕྱིར་ཞུས་པ༽ལ་གཉིས། ",
            "དགོས་པ་རང་དོན་གྱི་ཕྱིར་ཞུ་བ་དང༌། ",
            "གཞན་དོན་གྱི་ཕྱིར་ཞུ་བའོ།།",
            "དང་པོ་༼དགོས་པ་རང་དོན་གྱི་ཕྱིར་ཞུ་བ་༽ནི། ",
            "ཁྱབ་བདག་བདག་ལ་སྨན་པ་དང༌། །",
            " བདག་དོན་བདག་ལ་ཐུགས་བརྩེའི་ཕྱིར། །",
            " སྒྱུ་འཕྲུལ་དྲ་བ་མངོན་རྫོགས་པའི། །",
            " བྱང་ཆུབ་ཅི་ནས་བདག་ཐོབ་མཛོད། །",
            " ཅེས་པ་།",
            "མཁྱེན་པས་ཤེས་བྱ་ཀུན་ལ་ཁྱབ་ཅིང་",
            "ཐུགས་རྗེས་འགྲོ་བ་ཡོངས་ལ་ཁྱབ་པས་ཁྱབ་བདག་ཅེས་སྟོན་པ་ལ་བོས་།",
            "འཁོར་བདག་ཅག་རྣམས་ལ་སྨན་པ་སྟེ་གནས་སྐབས་ཕན་པ་དང༌། ",
            "མཐར་ཐུག་བདག་དོན་འདོད་པའི་དངོས་གྲུབ་ནི་",
            "བདག་ལ་ཐུགས་བརྩེ་བའི་སྒོ་ནས་སྩོལ་བར་མཛད་པའི་ཕྱིར། ",
            "ཐབས་དང་ཤེས་རབ་ཁྱད་པར་ཅན་ཟུང་དུ་འཇུག་པའི་སྒྱུ་འཕྲུལ་དྲ་བ་སྟེ་",
            "དེའི་སྒོ་ནས་མངོན་པར་རྫོགས་པར་བྱང་ཆུབ་ཀྱི་གོ་འཕང་ཆེན་པོ་ཅི་ནས་ཀྱང་",
            "བདག་གིས་ཐོབ་པར་མཛོད་ཅིག་ཅེས་པའོ།། ",
            "གཉིས་པ་༼གཞན་དོན་གྱི་ཕྱིར་ཞུ་།༽ནི། ",
            "ཉོན་མོངས་པས་ནི་སེམས་དཀྲུགས་ཤིང༌། །",
            " མི་ཤེས་འདམ་དུ་བྱིང་བ་ཡི། །",
            " སེམས་ཅན་ཀུན་ལ་སྨན་པ་དང༌། །",
            " བླ་མེད་འབྲས་བུ་ཐོབ་བྱའི་ཕྱིར། །",
            " ཞེས་པ་།",
            ""
        ],
        [
            "སེམས་ཅན་འདི་རྣམས་ཐོག་མ་མེད་པའི་དུས་ནས་",
            "ཆགས་སོགས་ཉོན་མོངས་པས་སེམས་དཀྲུགས་ཏེ་",
            "ལས་ངན་གྱིས་སྡུག་བསྔལ་བརྒྱུད་མར་མྱོང་།",
            "དེ་ཁོ་ན་ཉིད་མི་ཤེས་པའི་དབང་གིས་གཉིས་སྣང་འཁྲུལ་པའི་འདམ་དུ་བྱིང་བ་སྟེ་",
            "རང་དབང་མེད་པའི་སེམས་ཅན་འདི་ཀུན་ལ་སྨན་པ་སྟེ་",
            "གནས་སྐབས་ཕན་པ་དང༌། ",
            "མཐར་ཐུག་བླ་མེད་བྱང་ཆུབ་ཀྱི་འབྲས་བུ་ཐོབ་པར་བྱ་བའི་ཕྱིར་",
            "ཡང་བཤད་དུ་གསོལ་ཞེས་གསོལ་བ་བཏབ་པའོ།། ",
            "གཉིས་པ་དོན་གང་ལས་བརྩམས་ཏེ་ཞུས་པ་ལ་བཞི། ",
            "སྟོན་པ་མཆོག་གི་ཡོན་ཏན་བརྗོད་པ། ",
            "གང་ཞུ་བའི་ཆོས་ངོས་བཟུང་བ། ",
            "ཆོས་དེའི་ཆེ་བ་བརྗོད་པ། ",
            "ཇི་ལྟར་ཞུས་ཚུལ་དངོས་སོ།།",
            "དང་པོ་༼སྟོན་པ་མཆོག་གི་ཡོན་ཏན་བརྗོད་པ༽ནི། ",
            "རྫོགས་པའི་སངས་རྒྱས་བཅོམ་ལྡན་འདས། །",
            " འགྲོ་བའི་བླ་མ་སྟོན་པ་པོ། །",
            " དམ་ཚིག་ཆེན་པོ་དེ་ཉིད་མཁྱེན།། ",
            "དབང་པོ་བསམ་པ་མཁྱེན་མཆོག་གིས། །",
            " ཞེས་པ་།",
            ""
        ],
        [
            "འོ་སྐོལ་གྱི་སྟོན་པ་འདི་ནི་ཡེ་ནས་ཚོགས་གཉིས་མཐར་ཕྱིན་ཏེ་",
            "འོག་མིན་དུ་ལོངས་སྤྱོད་པའི་རྫོགས་པའི་གོ་འཕང་མངོན་དུ་མཛད་།",
            "བདག་སོགས་སྙིགས་མའི་འགྲོ་བ་རྣམས་ཀྱི་དོན་དུ་ཞིང་འདིར་",
            "སངས་རྒྱས་པའི་ཚུལ་སྟོན་པར་མཛད་པ་རྫོགས་པའི་སངས་རྒྱས་བཅོམ་ལྡན་འདས་ཤཱཀྱ་ཐུབ་པ་ཞེས་ས་གསུམ་ན་ཡོངས་སུ་གྲགས་པ༑ ",
            "ལྷ་དང་བཅས་པའི་འགྲོ་བ་ཡོངས་ཀྱི་བླ་མ། ",
            "སྙིགས་མའི་འགྲོ་བ་རྣམས་ལ་མཐོ་རིས་དང་ཐར་པ་དང་",
            "ཐམས་ཅད་མཁྱེན་པའི་ལམ་སྟོན་པའོ།།",
            "དེས་ལྷག་པར་བླ་མེད་རྡོ་རྗེ་ཐེག་པའི་ཉེ་ལམ་སྟོན་པ་ལ་",
            "སྐུ་གསུང་ཐུགས་ཀྱི་དམ་ཚིག་ལས་མི་འདའ་བས་དམ་ཚིག་ཆེན་པོ་གསུམ་དང་ལྡན་པའི་སྒོ་ནས་",
            "གདུལ་བྱ་འདུལ་བའི་ཐབས་ཀྱི་དེ་ཉིད་མཁྱེན་པ་།",
            "སྐུ་རྫུ་འཕྲུལ་སྟོན་པ་དང་གསུང་ཁྱབ་གདལ་དུ་བརྗོད་པ་དང་",
            "ཐུགས་ཀྱིས་གདུལ་བྱའི་དབང་པོ་དང་བསམ་པ་གང་ལ་གང་མོས་མཁྱེན་པས་",
            "སྟོན་པ་མཆོག་གིས་བཤད་དུ་གསོལ་ཞེས་པའོ།། ",
            "གཉིས་པ་༼གང་ཞུ་བའི་ཆོས་ངོས་བཟུང་།༽ནི། ",
            "བཅོམ་ལྡན་འདས་ཀྱི་ཡེ་ཤེས་སྐུ། །",
            " གཙུག་ཏོར་ཆེན་པོ་ཚིག་གི་བདག །",
            " ཡེ་ཤེས་སྐུ་སྟེ་རང་བྱུང་བ། །",
            " འཇམ་དཔལ་ཡེ་ཤེས་སེམས་དཔའ་ཡིས། །",
            " མཚན་ནི་ཡང་དག་བརྗོད་པའི་མཆོག །",
            " ཅེས་པ་།",
            "བཅོམ་ལྡན་འདས་ཀྱི་ཡེ་ཤེས་ཀྱི་སྐུ་ནི། ",
            "མེ་ལོང་ལྟར་ཆོས་ཐམས་ཅད་གསལ་ཞིང་",
            ""
        ],
        [
            "འཆར་བས་མེ་ལོང་ལྟ་བུའི་ཡེ་ཤེས་དང༌། ",
            "གཙུག་ཏོར་ཆེན་པོ་ནི་ཆོས་ཐམས་ཅད་མཉམ་པ་ཉིད་དེ་གཙུག་ཏུ་བཀུར་བའི་འོས་ཡིན་པས་",
            "མཉམ་པ་ཉིད་ཀྱི་ཡེ་ཤེས་དང༌། ",
            "ཚིག་གི་བདག་པོ་ནི་ཆོས་སྤྱི་དང་རང་གི་མཚན་ཉིད་མ་འདྲེས་པར་མཁྱེན་པའི་སྒོ་ནས་",
            "ཆོས་གསུངས་པས་སོ་སོར་རྟོག་པའི་ཡེ་ཤེས་དང༌། ",
            "ཡེ་ཤེས་སྐུ་ནི་འགྲོ་བའི་བྱ་བ་གྲུབ་པའི་སྐུ་སྟེ་",
            "ཡེ་ཤེས་ལས་གྲུབ་པའི་སྐུ་ཡིན་པས་བྱ་བ་གྲུབ་པའི་ཡེ་ཤེས་དང༌། ",
            "རང་བྱུང་ནི་སྐྱེ་བ་མེད་ལ",
            "ས་སྐྱེ་བའི་སྐུ་ཡིན་པས་ཆོས་ཀྱི་དབྱིངས་ཀྱི་ཡེ་ཤེས་སོ།།",
            "འཇམ་དཔལ་ཡེ་ཤེས་སེམས་དཔའ་ནི་རྩ་བ་བྱང་ཆུབ་ཀྱིས་སེམས་།",
            "ཡེ་ཤེས་ཆེན་པོས་མཉམ་ཉིད་ལ་སེམས་པ་དང༌། ",
            "ཐུགས་རྗེ་ཆེན་པོས་འགྲོ་བའི་དོན་ལ་སེམས་པའོ།།",
            "ཚིག་དོན་གཉིས་ཀའི་སྒོ་ནས་འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པ་ནི་",
            "གཞན་ལས་དོན་ཆེ་བས་ན་མཆོག་ཏུ་གྱུར་པའོ།།",
            "མདོར་ན་ཡེ་ཤེས་ལྔ་དང་རྩ་བ་བྱང་ཆུབ་ཀྱི་སེམས་དང་",
            "དྲུག་རོ་གཅིག་པའི་ཆོས་ནི་འཇམ་དཔལ་གྱི་མཚན་ལས་བརྩམས་ཏེ་",
            "བཤད་དུ་གསོལ་ཞེས་ཞུས་པའོ།།",
            ""
        ],
        [
            "གསུམ་པ་༼ཆོས་དེའི་ཆེ་བ་བརྗོད་།༽ནི། ",
            "དོན་ཟབ་དོན་ནི་རྒྱ་ཆེ་ཞིང༌།། ",
            "དོན་ཆེན་མཚུངས་མེད་རབ་ཞི་བ། །",
            " ཐོག་མ་བར་དང་མཐར་དགེ་བ། །",
            " ཞེས་པ་།",
            "ཆོས་འདི་དུས་གསུམ་གྱི་སངས་རྒྱས་རྣམས་ཀྱི་གསུངས་པས་དོན་ཟབ་པ་དང༌། ",
            "དོན་ཆེན་པོ་གསང་སྔགས་བླ་མེད་ཀྱི་ཆོས་བསྟན་པས་ཀྱང་དོན་རྒྱ་ཆེ་།",
            "ཐེག་པ་འོག་མའི་ཆོས་གང་དང་ཡང་མི་མཉམ་པས་ན་",
            "དོན་ཆེན་མཚུངས་པ་མེད་པ་དང༌། ",
            "སྤྲོས་པའི་མཐའ་ཐམས་ཅད་དང་བྲལ་བས་ཀྱང་རབ་ཏུ་ཞི་བའོ།།",
            "ཐོག་མར་དགེ་བ་ཐོས་པའི་ཤེས་རབ་ཀྱི་དོན་སྤྱི་མཚན་ཙམ་གྱི་གོ་བ་རྙེད་པ་དང༌། ",
            "བར་དུ་དགེ་བ་བསམ་པའི་ཤེས་རབ་ཀྱིས་རང་མཚན་ཉམས་འོག་ཏུ་ཆུད་པ་དང༌། ",
            "ཐ་མར་དགེ་བ་སྒོམ་པའི་ཤེས་རབ་ཀྱིས་ཡིན་ལུགས་མངོན་སུམ་དུ་རྟོགས་པའོ༑།",
            "ཅིའི་ཕྱིར་ཐོག་མཐའ་ཀུན་ཏུ་དགེ་བར་འཇོག་ཅེ་།",
            ""
        ],
        [
            "གོ་མྱོང་རྟོགས་གསུམ་གྱི་སྒོ་ནས་ཉོན་མོངས་པ་རྩད་ནས་",
            "འབྱིན་པའི་ཀུན་ནས་དགེ་བའི་ཆོས་བཤད་དུ་གསོལ་ཞེས་ཞུས་པའོ།། ",
            "བཞི་པ་༼ཇི་ལྟར་ཞུས་ཚུལ་དངོས་།༽ལ་གཉིས། ",
            "ཡང་སྐྱར་གསུངས་པའི་གསང་སྔགས་གསུང་བར་ཞུས་པ་དང༌། ",
            "སྒྱུ་འཕྲུལ་དྲ་བ་གླུར་བླངས་པའི་དོན་གསུང་བར་ཞུས་པའོ།།",
            "དང་པོ་༼ཡང་སྐྱར་གསུངས་པའི་གསང་སྔགས་གསུང་བར་ཞུས་པ་༽ནི། ",
            "འདས་པའི་སངས་རྒྱས་རྣམས་ཀྱིས་གསུངས།། ",
            "མ་འོངས་རྣམས་ཀྱང་གསུང་འགྱུར་ལ།། ",
            "ད་ལྟ་བྱུང་བའི་རྫོགས་སངས་རྒྱས། །",
            " ཡང་དང་ཡང་དུ་གསུངས་པ་གང༌། །",
            " ཞེས་པ་།",
            ""
        ],
        [
            "རྒྱུད་འདི་སྔོན་འདས་པའི་སངས་རྒྱས་རྣམས་ཀྱིས་ཀྱང་གསུངས་ཤིང༌། ",
            "མ་འོངས་པ་འབྱོན་འགྱུར་གྱི་སངས་རྒྱས་རྣམས་ཀྱིས་ཀྱང་གསུང་བར་འགྱུར་།",
            "ད་ལྟ་ཕྱོགས་བཅུ་འཇིག་རྟེན་གྱི་ཁམས་ན་འཚོ་ཞིང་",
            "གཞེས་པའི་སངས་རྒྱས་རྣམས་ཀྱིས་ཀྱང་ཡང་དང་དུ་གསུང་བ་།",
            "དཔེར་ན་རི་བྱ་རྐང་ཅན་དུ་ཤཱཀྱ་ཐུབ་པས་ཕྱག་ན་རྡོ་རྗེ་ལ་",
            "འདི་གསུངས་པའི་དུས་སུ། ",
            "ཆོས་ཉིད་ཀྱི་ནམ་མཁའ་རྣམ་པར་དག་པ་ནས་ཀྱང་",
            "སངས་རྒྱས་རྡོ་རྗེ་འཆང་གིས་འཁོར་གྱི་དེ་བཞིན་གཤེགས་པ་རྣམས་ལ་འདི་གསུངས་སོ།།",
            "དཔལ་རྣམ་པར་སྣང་མཛད་ཀྱིས་འོག་མིན་དུ་",
            "འཁོར་བྱང་ཆུབ་སེམས་དཔའ་རྣམས་ལ་ཡང་འདི་གསུངས་སོ།།",
            "དེ་བཞིན་དུ་ཕྱོགས་མཚམས་ཀྱི་སངས་རྒྱས་རྣམས་ཀྱིས་ཀྱང་",
            "རང་རང་གི་འཁོར་ལ་ཆོས་འདི་གསུངས་སོ།།",
            "དེར་མ་ཟད་རྡོ་དང་ཤིང་དང་ནམ་མཁའ་སོགས་ལས་ཀྱང་འདིའི་སྒྲ་གྲགས་པ་།",
            ""
        ],
        [
            "མདོ་སྡེ་རྒྱན་ལས། ",
            "སེམས་དཔའ་མཆོག་གི་བསྟན་པ་ནི། །",
            "དབང་འབྱོར་བ་དང་རྟོགས་པ་དང༌། །",
            "ཁ་དང་གཟུགས་ནི་ཐམས་ཅད་དང༌། །",
            "ནམ་མཁའ་ལས་ཀྱང་གྲགས་པར་འགྱུར།།",
            "ཞེས་སོ།།",
            "དེ་ལྟར་སངས་རྒྱས་རྣམས་ཀྱིས་ཡང་དང་ཡང་དུ་གསུངས་པ་འདི་",
            "སླར་ཡང་བཤད་དུ་གསོལ་ཞེས་པའོ།། ",
            "གཉིས་པ་༼སྒྱུ་འཕྲུལ་དྲ་བ་གླུར་བླངས་པའི་དོན་གསུང་བར་ཞུས་།༽ནི། ",
            "རྒྱུད་ཆེན་སྒྱུ་འཕྲུལ་དྲ་བ་ལས། །",
            " རྡོ་རྗེ་འཆང་ཆེན་གསང་སྔགས་འཆང༌། །",
            " དཔག་མེད་རྣམས་ཀྱི་དགའ་བཞིན་དུ། །",
            " གླུར་བླངས་གང་ལ་བཤད་དུ་གསོལ།། ",
            "ཞེས་པ་།",
            ""
        ],
        [
            "དེར་མ་ཟད་རྩ་བའི་རྒྱུད་ཆེན་སྒྱུ་འཕྲུལ་དྲ་བ་ལས་",
            "རྡོ་རྗེ་འཆང་ཆེན་པོ་གསང་སྔགས་དང་རིག་སྔགས་འཆང་བ་རྣམས་ཀྱིས་ཀྱང་",
            "ཆོས་འདིའི་དོན་དཔག་ཏུ་མེད་པ་དགྱེས་བཞིན་དུ་རྡོ་རྗེའི་གླུར་བླངས་ཏེ་",
            "གསུངས་པས་འཁོར་རྣམས་དགའ་བ་བསྐྱེད་པ་དེ་བཞིན་དུ་",
            "འཕགས་པ་འཇམ་དཔལ་གྱི་མཚན་གླུར་བླངས་ཏེ་",
            "ཚིགས་སུ་བཅད་པའི་སྒོ་ནས་ཡང་དག་པར་བརྗོད་པ་གང་ལགས་པ་དེ་",
            "རྩོད་ལྡན་གྱི་གདུལ་བྱ་འདི་རྣམས་ལ་བཤད་དུ་གསོལ་ཞེས་པའོ།། ",
            "གསུམ་པ་རྒྱུད་འདི་བཟུང་བར་དམ་བཅའ་བ་ལ་གསུམ། ",
            "རང་གིས་བཟུང་བར་དམ་བཅའ་བ། ",
            "གཞན་ལ་སྤེལ་བར་དམ་བཅའ་བ། ",
            "ཆོས་ཉན་པའི་ཀུན་སྤྱོད་དག་པར་མཛད་པའོ།།",
            "དང་པོ་༼རང་གིས་བཟུང་བར་དམ་བཅའ་བ༽ནི། ",
            "མགོན་པོ་རྫོགས་སངས་རྒྱས་ཀུན་གྱི། །",
            " གསང་འཛིན་ཅི་ནས་བདག་འགྱུར་ཕྱིར། །",
            " ངེས་པར་འབྱུང་གི་བར་དུ་ནི། །",
            " བདག་གི་བསམ་པ་བརྟན་པོས་བཟུང༌། །",
            " ཞེས་པ་།",
            "མགོན་པོ་ཞེས་ཐུབ་པའི་དབང་པོ་ལ་བོས་ནས་",
            ""
        ],
        [
            "རྫོགས་པའི་སངས་རྒྱས་ཀུན་གྱི་གསང་བའི་མཛོད་འཛིན་པར་སྔོན་ནས་",
            "དམ་བཅའ་བ་ལྟར། ",
            "བདག་གི་ཅི་ནས་ཀྱང་དམ་བཅའ་མཐར་ཕྱིན་པར་འགྱུར་བའི་ཕྱིར་",
            "སེམས་ཅན་ཐམས་ཅད་རྫོགས་པའི་བྱང་ཆུབ་ཏུ་ངེས་པར་འབྱུང་གི་བར་དུ་",
            "མཚན་ཡང་དག་པར་བརྗོད་པའི་རྒྱུད་འདི་བདག་གི་བསམ་པ་བརྟན་པོས་བཟུང་ངོ་ཞེས་དམ་བཅས་པའོ།། ",
            "གཉིས་པ་༼གཞན་ལ་སྤེལ་བར་དམ་བཅའ་།༽ནི། ",
            "ཉོན་མོངས་མ་ལུས་བསལ་བ་དང༌། །",
            " མི་ཤེས་མ་ལུས་སྤང་བའི་ཕྱིར། །",
            " བསམ་པའི་ཁྱད་པར་ཇི་བཞིན་དུ། །",
            " སེམས་ཅན་རྣམས་ལ་བཤད་དུ་པར་འཚལ།། ",
            "ཞེས་པ་།",
            "སེམས་ཅན་རྣམས་ཀྱི་ཉོན་མོངས་པ་ཀུན་བསལ་ནས་",
            "ཐར་པ་དང་རྣམ་མཁྱེན་གྱི་ལམ་ལ་བཀྲི་བ་དང༌། ",
            "ཐར་པ་ལ་བར་དུ་གཅོད་པའི་མི་ཤེས་པ་སྟེ་མ་རིག་པ་དང་",
            "རྣམ་མཁྱེན་ལ་བར་དུ་གཅོད་པའི་གཉིས་སྣང་མ་ལུས་པ་སྤང་བར་བྱ་བའི་ཕྱིར་",
            "དབང་པོ་དང་བསམ་པའི་ཁྱད་པར་ཇི་ལྟ་བ་བཞིན་དུ་སེམས་ཅན་རྣམས་ལ་",
            "རྒྱུད་འདི་བཤད་པར་འཚལ་ལོ་ཞེས་དམ་བཅས་སོ།།",
            "གསུམ་པ་ནི། ",
            "གསང་དབང་ལག་ན་རྡོ་རྗེ་ཡིས། །",
            "དེ་བཞིན་གཤེགས་ལ་དེ་སྐད་དུ༑ །",
            "གསོལ་ནས་ཐལ་མོ་སྦྱར་བྱས་ཏེ།།",
            ""
        ],
        [
            "ལུས་བཏུད་ནས་ནི་སྤྱན་སྔར་འདུག",
            "ཅེས་པ་སྟེ། ",
            "གསང་བའི་དབང་པོ་ལག་ན་རྡོ་རྗེས་དེ་བཞིན་གཤེགས་པ་ཤཱཀྱ་ཐུབ་པ་ལ་",
            "གོང་དུ་བཤད་མ་ཐག་པ་དེ་སྐད་དུ་གསོལ་བ་བཏབ་ནས་",
            "ལག་པ་ཐལ་མོ་སྦྱར་བར་བྱས་ཏེ་",
            "ལུས་བཏུད་ནས་སྟོན་པའི་སྤྱན་སྔར་གུས་པ་དང་བཅས་ཏེ་",
            "འདུག།",
            "འདི་ནི་ཕྱི་རབས་ཀྱི་དོན་དུ་ཀུན་སྤྱོད་རྣམ་པར་དག་པར་བྱ་དགོས་པར་གདམས་པའོ།།",
            ""
        ],
        [
            "འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་",
            "མན་ངག་གསལ་བྱེད་སྒྲོན་མེ་ལས། ",
            "ཞུས་པའི་ལེའུ་སྟེ་དང་པོའོ།།།། ",
            "༈ གཉིས་པ་སྟོན་པས་གསུང་བར་ཞལ་གྱིས་བཞེས་ཚུལ་ལ་གཉིས། ",
            "སྟོན་པས་ཆོ་འཕྲུལ་ཇི་ལྟར་མཛད་ཚུལ་དང༌༑ ",
            "འཁོར་གང་ལ་དགོངས་པའི་ཚུལ་བཤད་པའོ།།",
            "དང་པོ་༼སྟོན་པས་ཆོ་འཕྲུལ་ཇི་ལྟར་མཛད་ཚུལ་༽ལ་གཉིས། ",
            "སྐུ་ཡི་ཆོ་འཕྲུལ་དང༌། ",
            "གསུང་གི་ཆོ་འཕྲུལ་སྟོན་པའོ།།",
            "དང་པོ་༼སྐུ་ཡི་ཆོ་འཕྲུལ་༽ལ་གཉིས། ",
            "དངོས་དང༌། ",
            "བྱེད་ལས་བཤད་པའོ།།",
            "དང་པོ་༼དངོས་༽ནི། ",
            "དེ་ནས་བཅོམ་ལྡན་ཤཱཀྱ་ཐུབ།། ",
            "རྫོགས་པའི་སངས་རྒྱས་རྐང་གཉིས་མཆོག །",
            " ཉིད་ཀྱི་ཞལ་ནི་ལྗགས་བཟང་བ། །",
            " རིང་ཞིང་ཡངས་པ་བརྐྱངས་མཛད་དེ།།",
            ""
        ],
        [
            "ཞེས་པ་།",
            "གསང་བདག་གིས་ཞུས་མ་ཐག་པ་དེ་ནས་ཞེས་མཚམས་།",
            "བཅོམ་ལྡན་ནི་ཚིག་དོན་ལྟར་ན་བདུད་བཞི་བཅོམ་ཞིང་",
            "ལེགས་པའི་ཡོན་ཏན་དྲུག་དང་ལྡན་པ་།",
            "མདོ་ལས། ",
            "ཉོན་མོངས་བདུད་དང་ཕུང་པོའི་བདུད༑ །",
            "འཆི་བདག་བདུད་དང་ལྷའི་བུའི་བདུད། །",
            "བདུད་བཞི་བཅོམ་པས་བཅོམ་ཞེས་བྱ།།",
            "ཞེས་དང༌། ",
            "དབང་ཕྱུག་དང་ནི་གཟུགས་བཟང་དང༌། །",
            "དཔལ་དང་གྲགས་དང་ཡེ་ཤེས་དང༌། །",
            "བརྩོན་འགྲུས་ཕུན་སུམ་ཚོགས་ལྡན་པ༑ །",
            "དྲུག་པོ་དེ་ལ་ལྡན་ཞེས་བྱ།།",
            "ཞེས་སོ།།",
            ""
        ],
        [
            "ངེས་དོན་ལྟར་ན་བྷ་གའི་སྒྲ་དོན་རྟོག་ཚོགས་བཅོམ་ཞིང་",
            "སྟོང་བཞིའི་མཐའ་ལས་རྒྱལ་བ་དང༌། ",
            "ལྡན་པའི་དོན་རྩ་བ་བྱང་ཆུབ་ཀྱི་སེམས་དང་",
            "ཡེ་ཤེས་ལྔ་ལྷན་ཅིག་ཏུ་ལྡན་པས་ན་ལྡན་ཞེས་བྱའོ༑།",
            "ཤཱཀྱ་ནི་རྒྱལ་པོ་ཟས་གཙང་གི་སྲས་སུ་སྐྱེས་པས་ཤཱཀྱ། ",
            "ལུས་ངག་ཡིད་གསུམ་མི་དགེ་བའི་ལས་ལ་བསྲུང་མི་དགོས་པ་",
            "རང་བཞིན་གྱི་བསྡམ་ཐུབ་པས་ཐུབ་པ། ",
            "མདོར་ན་ཤཱཀྱ་ནི་རིགས་ཀྱི་ཆེ་བ་བརྗོད་པ་དང༌། ",
            "ཐུབ་པ་ནི་ཡོན་ཏན་གྱི་ཆེ་བ་བརྗོད་པ་།",
            "སྐུ་ཆེ་བའི་ཡོན་ཏན་ཡོངས་སུ་རྫོགས་ཤིང༌། ",
            "སྒྲིབ་པའི་དྲི་མ་ཡེ་ནས་སངས་པ་དང་མཁྱེན་པའི་ཡེ་ཤེས་ལྷུན་གྱིས་གྲུབ་པ་ལ་",
            "རྫོགས་པའི་སངས་རྒྱས་ཞེས་བརྗོད་དོ།།",
            "ལྷ་དང་མི་ཞེས་རྐང་གཉིས་སུ་གནས་པའི་རྗེ་བོ་ཡིན་པས་ན་གཙོ་བོ། ",
            "མཆོག་ཏུ་གྱུར་པ་ནི་ལྔ་།",
            "སྐུ་མཆོག་ཏུ་གྱུར་པ་མཚན་དང་དཔེ་བྱད་ཀྱིས་བརྒྱན་པ། ",
            "གསུང་མཆོག་ཏུ་གྱུར་པ་ཡན་ལག་དྲུག་ཅུའི་དབྱངས་དང་ལྡན་པ། ",
            "ཐུགས་མཆོག་ཏུ་གྱུར་པ་ཤེས་བྱ་ཐམས་ཅད་མངོན་སུམ་དུ་མཁྱེན་པ། ",
            "ཡོན་ཏན་མཆོག་ཏུ་གྱུར་པ་ཡིད་བཞིན་གྱི་ནོར་བུ་ལྟར་ཟད་མི་ཤེས་པ། ",
            "ཕྲིན་ལས་མཆོག་ཏུ་གྱུར་པ་འགྲོ་བའི་དོན་ལ་ཐོགས་པ་མེད་པའོ།།",
            ""
        ],
        [
            "སྟོན་པ་ཉིད་ཀྱི་ཞལ་ནས་ཆོས་འབྱུང་བའི་སྔ་ལྟས་སུ་",
            "ལྗགས་པདྨའི་འདབ་མ་ལྟར་འཇམ་།",
            "ལྗགས་ཀྱིས་མི་དགེ་བ་མི་གསུང་བས་བཟང་བ། ",
            "རྫུ་འཕྲུལ་གྱི་ལྗགས་རིང་ཞིང་ཡངས་པར་བརྐྱངས་པར་མཛད་པས་",
            "སྟོང་གསུམ་འཇིག་རྟེན་གྱི་ཁམས་ཡོངས་སུ་ཁྱབ་པར་མདོ་ལས་གསུངས་སོ།། ",
            "གཉིས་པ་༼བྱེད་ལས་བཤད་པ༽ནི། ",
            "འཇིག་རྟེན་གསུམ་པོ་སྣང་བྱེད་ཅིང༌། །",
            " བདུད་བཞིའི་དགྲ་རྣམས་འདུལ་མཛད་པ། །",
            " སེམས་ཅན་རྣམས་ཀྱི་ངན་སོང་གསུམ། །",
            " སྦྱོང་བར་བྱེད་པའི་འཛུམ་བསྟན་ནས། ",
            "ཞེས་པ་།",
            "སྤྱིར་དེ་བཞིན་གཤེགས་པའི་སྐུའི་འོད་ཀྱིས་ལྷ་རྣམས་ཀྱི་འོད་མོག་མོག་པོར་བྱས་པ་དང༌། ",
            "ཁྱད་པར་ལྗགས་ཀྱི་རྩེ་མོ་ལས་འོད་ཟེར་ཁ་དོག་སྣ་ཚོགས་པ་འཕྲོས་ཏེ་",
            "ས་འོག་ས་སྟེང་ས་བླའི་འཇིག་རྟེན་གསུམ་པོ་སྣང་བར་མཛད་ཅིང༌། ",
            "འོད་ཟེར་གྱི་རྩེ་མོ་ལས་ཁྲོ་བོའི་ཚོགས་སྤྲོས་ཏེ་",
            "ནང་དམ་པའི་ཆོས་ལ་བར་དུ་གཅོད་པའི་བདུད་བཞིའི་དགྲ་རྣམས་འདུལ་བར་མཛད་པ་དང༌། ",
            "འོད་ཟེར་སེམས་ཅན་རྣམས་ལ་ཕོག་པས་ལོང་བས་གཟུགས་།",
            ""
        ],
        [
            "འོན་པས་སྒྲ་།",
            "སྐུག་པས་སྨྲ་ཤེས་པ་སོགས་།",
            "ཡང་ངན་སོང་གསུམ་ལ་ཕོག་པས་སྡུག་བསྔལ་།",
            "ཉོན་མོངས་པ་རྣམས་སྦྱོང་བར་བྱེད་པས་དད་པའི་ས་ལ་འགོད། ",
            "དེ་ནས་འཁོར་རྣམས་ལ་ཞལ་འཛུམ་པར་མཛད་ནས་སོ༑། ",
            "གཉིས་པ་གསུང་གི་ཆོ་འཕྲུལ་སྟོན་པ་ནི། ",
            "ཚངས་པའི་གསུང་ནི་སྙན་པ་ཡིས། །",
            " འཇིག་རྟེན་གསུམ་པོ་ཀུན་བཀང་ནས།། ",
            "ཞེས་པ་།",
            ""
        ],
        [
            "སྟོན་པས་རྒྱུད་འདི་གསུང་བའི་ཚེ་ཡན་ལག་དྲུག་ཅུ་དང་ལྡན་པའི་",
            "ཚངས་དབྱངས་སྙན་པའི་གསུང་གིས་འཇིག་རྟེན་གསུམ་པོ་ཀུན་ཁྱབ་པར་བཀང་ནས་གསུངས་སོ།།",
            "གསུང་དབྱངས་ཡན་ལག་དྲུག་ཅུ་ནི། ",
            "སྙན་པ། ",
            "འཇམ་པ། ",
            "ཡིད་དུ་འོང་བ། ",
            "ཡིད་དུ་འཐད་པ། ",
            "དག་པ། ",
            "དྲི་མ་མེད་པ། ",
            "ཡོངས་སུ་གསལ་བ། ",
            "མཉན་པར་འོས་པ་ལ་སོགས་པ་བཅུ་ཚན་དྲུག་དང་ལྡན་པའོ།།",
            "འཇིག་རྟེན་གསུམ་ན་ཇི་ལྟར་ཁྱབ་ཅེ་།",
            "ཆོས་ཉིད་མཉམ་པ་ཉིད་དུ་རྟོགས་པའི་མཐུས་ཐུབ་པའི་གསུང་ལ་",
            "ཉེ་རིང་མེད་པར་འཇིག་རྟེན་གྱི་ཁམས་གཞན་དང་གཞན་དུ་ཕྱིན་ཏེ་",
            "ཉན་ཡང་དྲུང་ན་འདུག་པ་ལྟར་ཐོས་པ་།",
            "གལ་ཏེ་ཆོས་ཀྱི་མདུན་ས་མིན་ན་ཡང། །",
            "སངས་རྒྱས་མཐུ་ཡིས་ཐོས་ནས་འཛིན་བྱེད་པ། །",
            "ཞེས་པ་ལྟ་བུའོ།།",
            ""
        ],
        [
            "འཕགས་པ་མོའུ་འགལ་གྱི་བུ་སངས་རྒྱས་ཀྱི་གསུང་གི་མཐའ་བརྟག་པའི་ཕྱིར་",
            "གྲངས་མེད་འཇིག་རྟེན་གྱི་ཕ་རོལ་ཏུ་སོང་ནས་",
            "ཉན་ཀྱང་རྒྱལ་བྱེད་ཚལ་དུ་གནས་པ་དང་འདྲ་བར་ཐོས་པའོ།།",
            "འོ་ན་སེམས་ཅན་སྐད་རིགས་མི་མཐུན་པས་གོའམ་ཞེ་།",
            "མོས་པའི་རྗེས་སུ་འགྲོ་ན་གོ་བར་འགྱུར་ཏེ་སྤྲོས་པས་ཆོག་གོ། ",
            "གསུམ་པ་འཁོར་གང་ལ་དགོངས་པའི་ཚུལ་བཤད་པ་ལ་ལྔ། ",
            "འཁོར་ལག་ན་རྡོ་རྗེ་ལ་དགོངས་པའི་དགོས་པ། ",
            "རྒྱུད་འདི་གཞན་ལས་དོན་ཆེ་བར་དགོངས་པ། ",
            "ལེགས་སོ་བརྗོད་དེ་གནང་བ་སྦྱིན་པ། ",
            "ཉན་པའི་སྣོད་དུ་རུང་བར་གདམས་པ། ",
            "སླར་ཡང་འཁོར་གྱིས་ལེགས་སོ་འབུལ་བའོ།།",
            ""
        ],
        [
            "དང་པོ་༼འཁོར་ལག་ན་རྡོ་རྗེ་ལ་དགོངས་པའི་དགོས་པ༽ནི། ",
            "ལག་ན་རྡོ་རྗེ་སྟོབས་པོ་ཆེ།། ",
            "གསང་བ་ལ་ནི་སླར་གསུངས་པ། །",
            " སྙིང་རྗེ་ཆེ་དང་ལྡན་གྱུར་པས། །",
            " འགྲོ་ལ་",
            "ཕན་པའི་དོན་དུ་ཁྱོད། །",
            " ཅེས་པ་།",
            "ཕྱག་ན་རྡོ་རྗེ་ནི་སངས་རྒྱས་སྟོང་གི་ཐ་ཆུང་ཡིན་པས་",
            "སངས་རྒྱས་ཐམས་ཅད་བསྡུས་ནས་དབང་བསྐུར་བའི་ཚེ་གསང་མཚན་དུ་",
            "ལག་ན་རྡོ་རྗེ་སྟོབས་པོ་ཆེ་ཞེས་བཏགས་།",
            "དེས་ན་སངས་རྒྱས་ཀུན་གྱི་གསང་བ་གསུམ་ལ་དབང་ཐོབ་པས་",
            "གསང་བའི་དབང་པོ་ཞེས་བརྗོད་དོ།།",
            "གསང་སྔགས་ཀྱི་ཞུ་བ་པོ་དང་སྡུད་པ་པོ་ཡིན་པས་ཀྱང་གསང་དབང་ངོ༌།།",
            ""
        ],
        [
            "སྟོན་པས་གོང་དུ་གླུར་བླངས་པའི་དོན་ཡང་འདིར་གསང་དབང་ལ་ནི་སླར་ཡང་གསུངས་པའོ༑།",
            "དགོས་པ་ཅིའི་ཕྱིར་གསུངས་ཤེ་།",
            "ཁྱོད་བསམ་པ་ཕུན་སུམ་ཚོགས་པ་སེམས་ཅན་ལ་",
            "དམིགས་པའི་སྙིང་རྗེ་ཆེན་པོ་དང་ལྡན་པའི་སྒོ་ནས་ཞུ་བ་དང༌། ",
            "དགོས་པ་ཕུན་སུམ་ཚོགས་པ་འགྲོ་བ་མཐའ་ཡས་པ་ལ་",
            "ཕན་པའི་དོན་དུ་ཁྱོད་ཀྱིས་ང་ལ་ནན་གྱིས་ཞུ་བ་ལ་འདི་བཤད་པར་བྱའོ།། ",
            "གཉིས་པ་༼རྒྱུད་འདི་གཞན་ལས་དོན་ཆེ་བར་དགོངས་།༽ནི། ",
            "ཡེ་ཤེས་ལུས་ཅན་འཇམ་དཔལ་གྱི། །",
            " མཚན་བརྗོད་པས་ནི་དོན་ཆེ་བ། །",
            " དག་པར་བྱེད་ཅིང་སྡིག་སེལ་བ། །",
            " ཞེས་པ་།",
            "སངས་རྒྱས་གཞན་གྱི་མཚན་བརྗོད་པ་བས་",
            "ཡེ་ཤེས་དྲུག་རོ་གཅིག་པའི་སྐུ་ཅན་འཇམ་དཔལ་གྱི་མཚན་བརྗོད་ན་དོན་ཆེའོ།།",
            "ཅིའི་ཕྱིར་དོན་ཆེ་ཞེ་།",
            ""
        ],
        [
            "རྒྱུད་འདི་བཀླགས་པ་ཙམ་གྱིས་རང་རྒྱུད་ལ་ཡོད་པའི་",
            "སྒྲིབ་ཐམས་ཅད་དག་པར་བྱེད་ཅིང༌། ",
            "ཕྲལ་གྱི་སྡིག་པ་བསགས་པ་ཐམས་ཅད་ཀྱང་སེལ་བར་བྱེད་པས་དོན་ཆེ་བའོ།།",
            "དེ་ཡང་སངས་རྒྱས་གཞན་གྱི་མཚན་བརྒྱ་སྟོང་དུ་བརྗོད་པ་ལས་",
            "འཕགས་པ་འཇམ་དཔལ་གྱི་མཚན་ལན་གཅིག་བརྗོད་པ་ཕན་ཡོན་ཆེ་བ་ནི་",
            "འཇམ་དཔལ་ཞིང་བཀོད་ཀྱི་མདོ་ལས་གསུངས་ཏེ",
            "རིགས་ཀྱི་བུ་གང་དག་གིས་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་གི་",
            "མཚན་བརྗོད་པ་བས། ",
            "གང་གིས་འཇམ་དཔལ་གཞོན་ནུར་གྱུར་པའི་མཚན་བརྗོད་ན་",
            "འདི་ཉིད་དེ་བས་བསོད་ནམས་ཆེས་མང་དུ་བསྐྱེད་དོ།།",
            "ཅིའི་ཕྱིར་ཞེ་།",
            "འཇམ་དཔལ་གཞོན་ནུར་གྱུར་པ་དེས་གྲངས་མེད་བསྐལ་པའི་བར་དུ་",
            "སངས་རྒྱས་དང་སེམས་ཅན་གྱི་དོན་མཛད་པ་ལྟ་བུ་",
            "སངས་རྒྱས་གཞན་གྱིས་མ་མཛད་དོ།།",
            ""
        ],
        [
            "ཞེས་སོ༑། ",
            "གསུམ་པ་༼ལེགས་སོ་བརྗོད་དེ་གནང་བ་སྦྱིན་།༽ནི། ",
            "ང་ལས་ཉན་པར་བརྩོན་པ་ནི། ",
            "ལེགས་སོ་དཔལ་ལྡན་རྡོ་རྗེ་འཆང༌། །",
            " ལག་ན་རྡོ་རྗེ་ཁྱོད་ལེགས་སོ།། ",
            "ཞེས་པ་།",
            "ཁྱོད་འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པ་འདི་ཉིད་",
            "སྟོན་པ་ང་ལས་ཉན་པར་བརྩོན་པ་ནི་ལེགས་སོ་དཔལ་ལྡན་རྡོ་རྗེ་འཆང་ཞེས་ཆེ་བ་བརྗོད་པའི་སྒོ་ནས་བོས་ཏེ་",
            "ལག་ན་རྡོ་རྗེ་ཁྱོད་རང་གཞན་གྱི་དོན་གཉིས་ཕུན་སུམ་ཚོགས་པའི་སྒོ་ནས་",
            "འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་",
            "རྒྱུད་འདི་ཞུ་བ་ལེགས་སོ་ཞེས་པའོ།།",
            ""
        ],
        [
            "བཞི་པ་༼ཉན་པའི་སྣོད་དུ་རུང་བར་གདམས་།༽ནི། ",
            "གསང་བའི་བདག་པོ་དེ་ཕྱིར་ངས། །",
            " ཁྱོད་ལ་ལེགས་པར་བསྟན་པར་བྱ།། ",
            "ཁྱོད་ནི་རྩེ་གཅིག་ཡིད་ཀྱིས་ཉོན།། ",
            "ཞེས་པ་།",
            "གསང་བའི་བདག་པོ་ཞེས་སྡུད་པ་པོ་ལ་བོས་།",
            "ཁྱོད་མ་འོངས་པའི་སེམས་ཅན་རྣམས་ལ་ཕན་པར་འདོད་པ་དེ་ཕྱིར་",
            "ང་ཡིས་ཁྱོད་ལ་འཇམ་དཔལ་ཡེ་ཤེས་སེམས་དཔའ་རིགས་དྲུག་གི་བདག་ཉིད་ཅན་འདི་ལེགས་པར་བསྟན་པར་བྱ་ཡིས། ",
            "ཁྱོད་ནི་རྩེ་གཅིག་པའི་ཡིད་ཀྱིས་ཉོན་ཅིག་ཅེས་བསྐུལ་བའོ།།",
            "འོ་ན་ཕྱག་ན་རྡོ་རྗེ་ལ་ཡང་བསྐུལ་དགོས་སམ་ཞེ་།",
            ""
        ],
        [
            "མ་ཡིན་།",
            "དེས་མཚོན་ཏེ་ཕྱིར་རབས་ཀྱི་རྣལ་འབྱོར་པ་སྣོད་ཀྱི་མ་ཟིན་པ་དང༌། ",
            "བརྗེད་པ་དང༌། ",
            "འདྲེས་པ་གསུམ་སྤོང་བའི་དོན་དུ་གདམས་པ་།",
            "མདོ་ལས། ",
            "དགེ་སློང་དག་ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག་དང་",
            "ངས་ཁྱེད་ལ་བསྟན་པར་བྱའོ་ཞེས་པ་ལྟ་བུའོ།། ",
            "ལྔ་པ་༼སླར་ཡང་འཁོར་གྱིས་ལེགས་སོ་འབུལ་།༽ནི། ",
            "ཞེས་པ་།",
            "དེ་ནས་གསང་བའི་བདག་པོས་སྟོན་པ་ལ་བཅོམ་ལྡན་འདས་ཞེས་བོས་ནས་",
            ""
        ],
        [
            "བདག་ཅག་རྣམས་ལ་ཐུགས་དགྱེས་པ་ཆེན་པོའི་སྒོ་ནས་",
            "རྒྱུད་འདི་གསུང་བར་ཞལ་གྱིས་བཞེས་པ་དེ་ནི་ལེགས་སོ་ཞེས་ཞུས་པའོ།།",
            "དེ་ཡན་ཆད་དབང་པོ་འབྲིང་ལ་གླེང་གཞིའི་དོན་གྱིས་རྟོགས་པའི་ཆེད་དུ་བཤད་དོ།།",
            "འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་མན་ངག་གསལ་བྱེད་སྒྲོན་མེ་ལས། ",
            "ལན་གསུངས་པའི་ལེའུ་སྟེ་གཉིས་པའོ།།།། ",
            "༈ གཉིས་པ་དབྱེ་བ་དང་བསྡུ་བའི་སྒོ་ནས་ལུས་རྣམ་པར་བཞག་པ་བཤད་པ་ལ་གཉིས། ",
            "རིགས་ལ་གཟིགས་པའི་སྒོ་ནས་རིགས་ཀྱི་དབྱེ་བ་བཤད་པ་དང༌། ",
            "རིགས་བསྡུས་སྒྱུ་འཕྲུལ་དྲ་བའི་སྔགས་ཀྱི་སྒོ་ནས་",
            "མངོན་པར་བྱང་ཆུབ་པའི་ཚུལ་བཤད་པའོ།།",
            "དང་པོ་༼རིགས་ལ་གཟིགས་པའི་སྒོ་ནས་རིགས་ཀྱི་དབྱེ་བ་བཤད་པ་༽ནི། ",
            "དེ་ནས་བཅོམ་ལྡན་ཤཱཀྱ་ཐུབ།། ",
            "གསང་སྔགས་རིགས་ཆེན་ཐམས་ཅད་དང༌། །",
            " གསང་སྔགས་རིགས་སྔགས་འཆང་བའི་རིགས། །",
            " རིགས་གསུམ་ལ་ནི་རྣམ་པར་གཟིགས།།",
            ""
        ],
        [
            "འཇིག་རྟེན་འཇིག་རྟེན་འདས་པའི་རིགས། །",
            " འཇིག་རྟེན་སྣང་བྱེད་རིགས་མཆོག་དང༌། །",
            " ཕྱག་རྒྱ་ཆེན་པོའི་རིགས་མཆོག་དང༌། །",
            " རིགས་ཆེན་གཙུག་ཏོར་ཆེར་གཟིགས་ནས། ",
            "ཞེས་པ་།",
            "འཁོར་རྣམས་ཀྱིས་ལེགས་སོ་ཞུས་མ་ཐག་པ་དེ་ནས་སྟོན་པ་བཅོམ་ལྡན་འདས་ཤཱཀྱ་ཐུབ་པ་ཉིད་ཀྱིས་རིགས་ཀྱི་དབྱེ་བ་གསུངས་པ་།",
            "སྤྱིར་གསང་སྔགས་ནི་མནྟྲའི་སྒྲ་ལས་མ་ན་ཡིད་དང་ཏྲ་ཡ་སྐྱོབ་པ་ལ་འཇུག་པས། ",
            "ཡིད་མཚན་འཛིན་ལ",
            "ས་སྐྱོབ་པའི་ཕྱིར་ཐབས་ཤེས་ཁྱད་པར་ཅན་གྱིས་འཛིན་པ་ནི་རིགས་སོ།།",
            "དེས་གསང་ཆེན་རིགས་གཅིག་བསྡུས་པ་ལ་གཟིགས་པར་བསྟན་།",
            ""
        ],
        [
            "དེ་ནི་རིགས་ཐམས་ཅད་ཀྱི་བདག་པོར་གྱུར་ཅིང་རིགས་ཐམས་ཅད་འདུས་པས་ན་རིགས་ཆེན་ནོ།།",
            "འདིའི་དགོས་པ་ནི། ",
            "སྤང་བྱ་ཉོན་མོངས་པ་ཀུན་ཆ་མཉམ་པར་འདུལ་བ་དང༌། ",
            "དེའི་གཉེན་པོ་རིགས་འདུས་འཇམ་དཔལ་ཡེ་ཤེས་སེམས་དཔའི་བསྐྱེད་རིམ་དང༌། ",
            "ཡེ་ཤེས་དྲུག་རོ་གཅིག་པའི་རྫོགས་རིམ་ལ་འཇུག་པའི་ཆེད་དུའོ། །",
            "གསང་སྔགས་རིགས་སྔགས་གཉིས་ཀྱི་རིགས་ནི་ལས་ཀྱི་རིགས་ལ་གཟིགས་པར་བསྟན་ཏེ",
            "གསང་སྔགས་ནི་ཐབས་ཀྱི་རིགས་དང༌། ",
            "རིགས་སྔགས་ནི་ཤེས་རབ་ཀྱི་རིགས་སོ།།",
            "འཆང་བའི་རིགས་ནི་འཛིན་པའི་ལས་ཅན་ནོ།།",
            "འདིའི་དགོས་པ་ཡང༌། ",
            "གདུལ་བྱ་ཕྲག་དོག་དང་ལེ་ལོ་ཤས་ཆེ་བ་རྣམས་འདུལ་བ་དང༌། ",
            "དེའི་གཉེན་པོ་ལས་ཀྱི་རིགས་ཀྱི་ལྷ་དང༌། ",
            "བྱ་བ་གྲུབ་པའི་ཡེ་ཤེས་ལ་འཇུག་པར་ཤེས་པའི་ཆེད་དུའོ། །",
            "རིགས་གསུམ་ལ་གཟིགས་པ་ནི་དེ་བཞིན་གཤེགས་པའི་རིགས་ལ་གཟིགས་པར་བསྟན་ཏེ",
            "རིགས་གསུམ་ནི་སྐུ་གསུང་ཐུགས་ཀྱི་རིགས་སོ།།",
            ""
        ],
        [
            "རིགས་དེ་གསུམ་རྣམ་སྣང་ལ་འདུས་པས་དེ་སྐད་ཅེས་བྱའོ།།",
            "འདིའི་དགོས་པ་ཡང༌། ",
            "གདུལ་བྱ་གཏི་མུག་ཤས་ཆེ་བ་རྣམས་འདུལ་བ་དང༌། ",
            "དེའི་གཉེན་པོ་དེ་བཞིན་གཤེགས་པའི་རིགས་ཀྱི་ལྷ་དང༌། ",
            "ཆོས་དབྱིངས་ཡེ་ཤེས་ལ་བརྟེན་པའི་ཆེད་དུའོ། །",
            "འཇིག་རྟེན་འཇིག་རྟེན་འདས་པའི་རིགས་ནི་པདྨའི་རིགས་ལ་གཟིགས་པར་བསྟན་ཏེ",
            "དེ་ནི་འཁོར་འདས་གཉིས་སུ་ཞེན་པ་མེད་པའི་ཚུལ་དུ་གཟིགས་པའོ།།",
            "འདིའི་དགོས་པ་ཡང༌། ",
            "གདུལ་བྱ་འདོད་ཆགས་ཤས་ཆེ་བ་རྣམས་འདུལ་བ་དང༌། ",
            "དེའི་གཉེན་པོ་པདྨའི་རིགས་ཀྱི་ལྷ་དང༌། ",
            "སོ་སོར་རྟོག་པའི་ཡེ་ཤེས་ལ་འཇུག་པའི་ཆེད་དུའོ། །",
            "འཇིག་རྟེན་སྣང་བྱེད་རིགས་ཆེན་ནི་རྡོ་རྗེའི་རིགས་ལ་གཟིགས་པར་བསྟན་ཏེ",
            "དེ་ཡང་འཇིག་རྟེན་གྱི་ཆོས་ཐམས་ཅད་སྣང་ལ་རང་བཞིན་མེད་པར་མེ་ལོང་གི་གཟུགས་བརྙན་ལྟར་",
            "རྟོགས་པས་འཇིག་རྟེན་སྣང་བར་བྱེད་པའི་རིགས་ཆེན་ནོ།།",
            "འདིའི་དགོས་པ་ཡང༌། ",
            "གདུལ་བྱ་ཞེ་སྡང་ཤས་ཆེ་བ་རྣམས་འདུལ་བ་དང༌། ",
            "དེའི་གཉེན་པོ་རྡོ་རྗེའི་རིགས་ཀྱི་ལྷ་དང༌། ",
            "མེ་ལོང་ལྟ་བུའི་ཡེ་ཤེས་ལ་བརྟེན་པའི་ཆེད་དུའོ། །",
            "ཕྱག་རྒྱ་ཆེན་པོའི་རིགས་མཆོག་ནི་རྩ་བ་བྱང་ཆུབ་ཀྱི་སེམས་ལ་གཟིགས་པར་བསྟན་ཏེ",
            ""
        ],
        [
            "དེས་ཆོས་ཐམས་ཅད་སྐྱེ་བ་མེད་པར་རྒྱས་གདབ་པས་ཆོས་ཀྱི་དབྱིངས་ཀྱི་རིགས་མཆོག་།",
            "འདིའི་དགོས་པ་ཡང༌། ",
            "གདུལ་བྱ་རྣམ་རྟོག་ཤས་ཆེ་བ་རྣམས་འདུལ་བ་དང༌། ",
            "དེའི་གཉེན་པོ་འཇམ་དཔལ་ཡེ་ཤེས་སེམས་དཔའ་དང་གཉིས་མེད་ཡེ་ཤེས་ལ་འཇུག་པའི་ཆེད་དུའོ། །",
            "རིགས་ཆེན་གཙུག་ཏོར་ནི་རིན་ཆེན་རིགས་ལ་གཟིགས་པར་བསྟན་ཏེ",
            "རིན་ཆེན་འབྱུང་ལྡན་ནི་སངས་རྒྱས་ཀྱི་ཆེ་བའི་ཡོན་ཏན་ཐམས་ཅད་འབྱུང་བའི་རིགས་ཡིན་པས་རིགས་ཆེན་དང༌། ",
            "གཙུག་ཏོར་ནི་ཡོན་ཏན་གྱིས་མངོན་པར་མཐོ་བའི་དོན་ནོ།།",
            "འདིའི་དགོས་པ་ཡང༌། ",
            "གདུལ་བྱ་ང་རྒྱལ་ཅན་འདུལ་བ་དང༌། ",
            "དེའི་གཉེན་པོ་རིན་ཆེན་རིགས་ཀྱི་ལྷ་དང༌། ",
            "མཉམ་པ་ཉིད་ཀྱི་ཡེ་ཤེས་ལ་འཇུག་པའི་ཆེད་དུའོ། །",
            "ནས་ཞེས་པ་ལེའུ་འོག་མ་འདྲེན་པའི་ཚིག་།",
            "འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་མན་ངག་གསལ་བྱེད་སྒྲོན་མེ་ལས། ",
            "རིགས་ལ་གཟིགས་པའི་ལེའུ་སྟེ་གསུམ་པའོ།།།། ",
            "༈ གཉིས་པ་རིགས་བསྡུས་སྒྱུ་འཕྲུལ་དྲ་བའི་སྔགས་ཀྱི་སྒོ་ནས་མངོན་པར་བྱང་ཆུབ་པའི་ཚུལ་བཤད་པ་ལ་གཉིས། ",
            "ཚིགས་སུ་བཅད་པ་བཤད་པ་དང༌། ",
            "སྔགས་དོན་བཤད་པའོ།།",
            ""
        ],
        [
            "དང་པོ་",
            "༼ཚིགས་སུ་བཅད་པ་བཤད་པ་༽ནི། ",
            "ཚིག་གི་བདག་པོས་ཚིགས་སུ་བཅད།། ",
            "གསང་སྔགས་རྒྱལ་པོ་དྲུག་ལྡན་ཞིང༌།། ",
            "གཉིས་སུ་མེད་པར་འབྱུང་བ་དང༌། །",
            " མི་སྐྱེ་ཆོས་ཅན་འདི་གསུངས་པ། །",
            " ཞེས་པ་།",
            "ཚིག་གི་བདག་པོ་བཅོམ་ལྡན་འདས་ཀྱིས་སྔར་རིགས་ལ་གཟིགས་པ་དེའི་སྒོ་།",
            "འཇམ་དཔལ་གྱི་མཚན་བརྗོད་པའི་བསྟོད་པ་ཚིགས་སུ་བཅད་པ་མཛད་པར་བཞེད་ནས་",
            "དེ་དག་གི་ལུས་མདོར་བསྟན་ལྟ་བུ་",
            "ཨོ་བཛྲ་ཏི་ཀྵ་ལ་སོགས་པ་སྒྱུ་འཕྲུལ་དྲ་བ་གསང་སྔགས་ཀྱི་རྒྱལ་པོ་ཡེ་ཤེས་སེམས་དཔའ་རིགས་དྲུག་གི་སྙིང་པོ་དྲུག་དང་ལྡན་པ་འདི་ཉིད། ",
            "ཐུགས་ལ་དགོངས་ཏེ་",
            ""
        ],
        [
            "གཉིས་སུ་མེད་པའི་ཡེ་ཤེས་ཀྱི་ངང་ནས་ཐོལ་གྱིས་འབྱུང་བ་དང་",
            "ལྷན་ཅིག་མི་སྐྱེ་བའི་ཆོས་ཅན་སྟོན་པའི་ཡེ་གེ་ཨ་ཨཱ་སོགས་གཉིས་ཚན་དྲུག་པོ་འདི་གསུངས་པའི་ཚེ། ",
            "ཐམས་ཅད་རིག་པ་སྐྱེ་མེད་ཀྱི་རང་བཞིན་དུ་རྟོགས་ཏེ་",
            "མངོན་པར་བྱང་ཆུབ་པར་བསྟན་ཏོ།། ",
            "གཉིས་པ་",
            "༼སྔགས་དོན་བཤད་།༽ནི། ",
            "ཞེས་གསུངས་།",
            "དེ་ལ་འཁོར་རྣམས་བྲོད་པ་བསྐྱེད་པའི་ཕྱིར། ",
            "སྐྱེ་མེད་ཡི་གེ་བཅུ་གཉིས་ཀྱིས་འབྲས་བུ་སངས་རྒྱས་ཀྱི་ས་བཅུ་གཉིས་ཐོབ་པར་བསྟན་།",
            "དེ་ཡང་མཁྱེན་པའི་ཡེ་ཤེས་ཀྱིས་ཤེས་བྱ་གསལ་བར་སྣང་བ་ནི་ཀུན་ཏུ་འོད་ཀྱི་ས་དང༌། ",
            "ཉོན་མོངས་མ་སྤངས་པར་ཡེ་ཤེས་སུ་གསལ་བ་ནི་བདུད་རྩི་འོད་ཀྱི་ས་དང༌། ",
            "ཆོས་ཐམས་ཅད་མཐའ་དབུས་མེད་པར་རྟོགས་པ་ནི་ནམ་མཁའ་འོད་ཀྱི་ས་དང༌། ",
            "ངོ་བོ་མི་འགྱུར་ཞིང་",
            "དབྱེར་མི་ཕྱེད་པ་ནི་རྡོ་རྗེ་འོད་ཀྱི་ས་དང༌། ",
            "དགོས་འདོད་ཐམས་ཅད་འབྱུང་བ་ནི་རིན་ཆེན་འོད་ཀྱི་ས་དང༌། ",
            "འགྲོ་དོན་མཛད་ཀྱང་སྐྱོན་གྱིས་མ་གོས་པ་ནི་པདྨ་འོད་ཀྱི་ས་དང༌། ",
            "རྩོལ་བ་མེད་པར་གཞན་དོན་གྲུབ་པ་ནི་ལས་ཀྱི་འོད་ཀྱི་ས་དང༌། ",
            "དཔེས་མཚོན་པ་དང་བྲལ་བ་ནི་དཔེ་མེད་པའི་ས་དང༌། ",
            "ཕྱོགས་ཙམ་གྱིས་མཚོན་དུ་བཏུབ་པ་ནི་དཔེ་དང་ལྡན་པའི་ས་དང༌། ",
            "རིག་པ་རང་བཞིན་གྱིས་འོད་གསལ་བ་ནི་ཤེས་རབ་འོད་ཀྱི་ས་དང༌། ",
            "ཇི་ལྟ་ཇི་སྙེད་མཁྱེན་པ་ནི་ཐམས་ཅད་མཁྱེན་པའི་ས་དང༌། ",
            "སོ་སོར་རང་རིག་པ་ནི་ཆོས་ཀྱི་སྐུའི་ས་ཞེས་བྱའོ།།",
            ""
        ],
        [
            "ས་དེ་རྣམས་མཐོ་དམན་གྱི་རིམ་པ་ཡོད་པ་ལྟ་བུ་ནི་མ་ཡིན་།",
            "ཡེ་ཤེས་གཅིག་ལ་གསལ་བའི་བྱེ་བྲག་བཅུ་གཉིས་སུ་ཡོད་པར་བསྟན་པ་ཡིན་ནོ།། ",
            "དེ་ནས་སངས་རྒྱས་ཐམས་ཅད་ཀྱི་ཐུགས་ཀ་ནས་གནས་པའི་ཡེ་ཤེས་སེམས་དཔའ་ནི་འཇམ་དཔལ་ཉིད་ཡིན་པར་བསྟན་པའི་ཕྱིར་སྔགས་དོན་བཤད་པ་ནི། ",
            "སྠི་ཏོ་ཧྲྀ་དི་ནི་ཐུགས་ཀར་གནས་པའོ།།",
            "ཛྙཱ་ན་མཱུ་ཏི་ནི་ཡེ་ཤེས་ཀྱི་སྐུའོ།།",
            "ར་ཧ་བུདྡྷོ་ནི་དུས་གསུམ་གྱི་སངས་རྒྱས་སོ།།",
            "བུདྡྷ་ནན་ནི་བདག་ཉིད་སངས་རྒྱས་ཡིན་ནོ།།",
            ""
        ],
        [
            "ཏྲྱཻ་དྷྭ་བ་རྟི་ནན་ནི་དུས་གསུམ་དུ་བཞུགས་པའོ།། ",
            "དེའི་མཐའ་སྡུད་ནི། ",
            "དུས་གསུམ་དུ་བཞུགས་པའི་སངས་རྒྱས་ཀྱི་ཡེ་ཤེས་ཀྱི་སྐུའི་བདག་ཉིད་ཐུགས་ཀར་གནས་པའི་སངས་རྒྱས་ཡིན་ནོ་ཞེས་པའོ།།",
            "གསང་སྔགས་ཀྱི་རྒྱལ་པོ་དྲུག་ཤེས་རབ་ཀྱི་འཁོར་ལོར་བསྒོམ་པར་བསྟན་པ་ནི། ",
            "ཨོ་བཛྲ་ཏི་ཀྵ་ནི་རྡོ་རྗེ་རྣོན་པོ། ",
            "དུཿཁ་ཙྪེ་ད་ནི་སྡུག་བསྔལ་གཅོད་པ། ",
            "པྲ་ཛྙཱ་ཛྙཱ་ན་མཱུརྟ་ཡེ་ནི་ཤེས་རབ་ཡེ་ཤེས་ཀྱི་གཙུག་ཏོར། ",
            "ཛྙཱ་ན་ཀཱ་ཡ་ནི་ཡེ་ཤེས་ཀྱིས་སྐུ་ཅན། ",
            "ཝཱ་གཱ་ཤྭ་ར་ནི་ངག་གི་དབང་ཕྱུག ",
            "ཨ་ར་པ་ཙ་ན་ཡ་ཏེ་ནཱ་མཿནི་སྐྱེ་བ་མེད་པའི་ཤེས་རབ་ཀྱི་སྒོའོ།། ",
            "མཐའ་སྡུད་ནི། ",
            "ཨོ་རྡོ་རྗེ་རྣོན་པོ་སྡུག་བསྔལ་གཅོད། །",
            "ཤེས་རབ་ཡེ་ཤེས་སྐུ་ཅན་ཏེ།།",
            "ཡེ་ཤེས་སྐུ་ཅན་གསུང་དབང་ཕྱུག །",
            "འགྲོ་བ་སྨིན་བྱེད་ཁྱོད་ལ་འདུད། །ཅེས་སོ།།",
            "དེ་ཡང་རྡོ་རྗེ་རྣོན་པོ་པདྨའི་རིགས་དང༌། ",
            "སྡུག་བསྔལ་གཅོད་པ་རྡོ་རྗེའི་རིགས་དང༌། ",
            "ཡེ་ཤེས་གཙུག་ཏོར་དེ་བཞིན་གཤེགས་པའི་རིགས་དང༌། ",
            "ཡེ་ཤེས་སྐུ་ཅན་ལས་ཀྱི་རིགས་དང༌། ",
            "ངག་གི་དབང་ཕྱུག་ནི་རིན་པོ་ཆེའི་རིགས་དང༌། ",
            "འགྲོ་བ་སྨིན་བྱེད་རྩ་བ་བྱང་ཆུབ་སེམས་ཀྱི་རིགས་སུ་ཤེས་པར་བྱའོ།།",
            ""
        ],
        [
            "ཡང་བསྒོམ་ཞིང་",
            "སྔགས་བཟླས་པའི་ཚེ་བདག་ཉིད་འཇམ་དཔལ་དུ་གསལ་བའི་ཐུགས་ཀར་འཁོར་ལོ་རྩིབས་དྲུག་མུ་ཁྱུད་དང་ལྡན་པ་ལ་སྔགས་དྲུག་པོ་འདི་ལ་བཀོད་ལ་",
            "སྤྲོ་བསྡུ་བྱའོ།།",
            "མཚན་བརྗོད་འདོན་པའི་དུས་སུ་རིགས་ཀྱི་གཙོ་བོ་སོ་སོ་ལ་བསྟོད་པའི་སྒོ་ནས་འདོན་བ་མན་ངག་ལས་གསུངས་སོ།།",
            "འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་མན་ངག་གསལ་བྱེད་སྒྲོན་མེ་ལས། ",
            "སྒྱུ་འཕྲུལ་དྲ་བས་མངོན་པར་བྱང་ཆུབ་པའི་ལེའུ་སྟེ་བཞི་པའོ།།།། ",
            "༈ གསུམ་པ་རིགས་སོ་སོའི་སྒོ་ནས་ཡན་ལག་རྒྱས་པར་བཤད་པ་ལ་གསུམ། ",
            "འཇམ་དཔལ་ཡེ་ཤེས་སེམས་དཔའ་ལ་རིགས་དྲུག་གི་སྒོ་ནས་སྤྱིར་བསྟོད་པ། ",
            "ཡེ་ཤེས་ལྔ་སོ་སོའི་སྒོ་ནས་བྱེ་བྲག་ཏུ་བསྟོད་པ། ",
            "དོན་བསྡུས་པའི་སྒོ་ནས་བསྟོད་པས་མཇུག་བསྡུ་བའོ།།",
            ""
        ],
        [
            "དང་པོ་",
            "༼འཇམ་དཔལ་ཡེ་ཤེས་སེམས་དཔའ་ལ་རིགས་དྲུག་གི་སྒོ་ནས་སྤྱིར་བསྟོད་པ༽ལ་གཉིས། ",
            "བསྟོད་ཡུལ་ཡེ་ཤེས་ཀྱི་སྐུ་གྲུབ་ཚུལ་ལས་བརྩམས་ཏེ་",
            "ལུས་མདོར་བསྟན་པ། ",
            "དེ་ལ་བསྟོད་པའི་ཡན་ལག་གི་རྣམ་གྲངས་རྒྱས་པར་བཤད་པའོ།།",
            "དང་པོ་",
            "༼བསྟོད་ཡུལ་ཡེ་ཤེས་ཀྱི་སྐུ་གྲུབ་ཚུལ་ལས་བརྩམས་ཏེ་",
            "ལུས་མདོར་བསྟན་པ༽ནི། ",
            "འདི་ལྟར་སངས་རྒྱས་བཅོམ་ལྡན་འདས། །",
            " རྫོགས་པའི་སངས་རྒྱས་ཨ་ལས་བྱུང༌།། ",
            "ཨ་ནི་ཡིག་འབྲུ་ཀུན་གྱི་མཆོག །",
            " དོན་ཆེན་ཡི་གེ་དམ་པ་ཡིན།། ",
            "ཁོང་ནས་འབྱུང་བ་སྐྱེ་བ་མེད།།",
            ""
        ],
        [
            "ཚིག་ཏུ་བརྗོད་པ་སྤངས་པ་སྟེ།། ",
            "བརྗོད་པ་ཀུན་གྱི་རྒྱུ་ཡི་མཆོག །",
            " ཚིག་ཀུན་རབ་ཏུ་གསལ་བར་བྱེད།། ",
            "ཅེས་པ་།",
            "འཇམ་པའི་དབྱངས་ཀྱི་ཡེ་ཤེས་ཀྱི་སྐུ་གྲུབ་ཚུལ་ནི་འདི་ལྟར་ཡིན་ནོ་ཞེས་མཚམས་སྦྱར་།",
            "སངས་རྒྱས་བཅོམ་ལྡན་འདས་ཀྱི་དཔལ་གྱི་མགུལ་ནས་",
            "ཡང་དག་པར་རྫོགས་པའི་སངས་རྒྱས་རྣམས་གང་ལས་འབྱུང་བའི་རྒྱུ་ནི་ཆོས་སྐྱེ་བ་མེད་པ་བསྒོམས་པ་ལས་བྱུང་བས་ན་ཨ་ལས་བྱུང་ཞེས་གསུངས་སོ།།",
            "འོ་ན་ཡི་གེ་ཨ་གཅིག་པུ་ལས་བྱུང་བའི་རྒྱུ་མཚན་ཅི་ཞེ་།",
            ""
        ],
        [
            "ཚིག་དོན་ལྟར་ན་",
            "ཨ་ནི་ཡི་གེ་ཐམས་ཅད་ལ་སྲོག་ཏུ་ཞུགས་པའི་རྒྱུ་བྱས་ཏེ་དེ་ལས་ཆོས་ཀྱི་ཕུང་པོ་།",
            "ཆོས་ཕུང་བརྒྱད་ཁྲི་བཞི་སྟོང་གི་སྙིང་པོའི་དོན་ཉམས་སུ་བླངས་པ་",
            "ལས་གཉིས་སུ་མེད་པའི་ཡེ་ཤེས་ཀྱི་སྐུ་ཅན་འཇམ་པའི་དབྱངས་གྲུབ་བོ། །",
            "སྦས་དོན་ལྟར་ན་ཨ་ཐུང་ནང་གི་དྭངས་མའི་སྲོག་དེ་ལས་འོད་གསལ་འཆར། ",
            "འོད་གསལ་ལྷན་ཅིག་སྐྱེས་པའི་ཡེ་ཤེས་དེ་ལས་བདེ་བ་ཆེན་པོའི་སྐུ་གྲུབ་བོ། །",
            "ངེས་དོན་ལྟར་ན་ཨ་ནི་ཆོས་ཐམས་ཅད་ལ་ཁྱབ་པའི་ཆོས་ཉིད་སྟོང་པ་ཉིད་ཡིན་ལ",
            "དེ་ལམ་དུ་བྱེད་པས་སྟོང་ཉིད་ཡེ་ཤེས་རྡོ་རྗེའི་སྐུ་གྲུབ་བོ། །",
            "རྒྱུ་མཚན་དེའི་ཕྱིར་ཨ་ནི་ཡིག་འབྲུ་ཀུན་གྱི་མཆོག་ཏུ་གྲུབ་བོ། །",
            "ཅིའི་ཕྱིར་མཆོག་ཡིན་ཞེ་ན",
            "ཆོས་ཀྱི་དོན་ཆེན་པོ་སྟོན་པའི་ཡི་གེ་ཡིན་པས་ཡི་གེ་དམ་པའོ།།",
            "དོན་ཆེན་པོ་ཅི་སྟོན་ཅེ་།",
            "སྐྱེ་བ་མེད་པའི་དོན་ཆེན་པོ་སྟོན་པའི་བརྡར་ཁོང་ནས་འབྱུང་བ་སྐྱེ་བ་མེད་ཅེས་བརྗོད་དོ།།",
            ""
        ],
        [
            "ཡི་གེ་གཞན་ནི་ལྕེ་དང་མཆུ་དང་སོ་སོགས་གཞན་ལ་རག་ལས་ཤིང་",
            "ཨ་ནི་དེ་དག་ལ་མ་ལྟོས་པར་ཁོང་ནས་རང་བྱུང་དུ་འབྱུང་བས་ཀྱང་དམ་པ་།",
            "ཡི་གེའི་སྐད་དོན་ཨཀྵ་ཞེས་པ་མི་འགྱུར་བ་ལ་འཇུག་པས། ",
            "སྐྱེ་བ་མེད་པའི་དོན་རྟོགས་པ་ལས་",
            "ནམ་མཁའ་མ་ཟད་ཀྱི་བར་དུ་འགྱུར་བ་མེད་པའི་རྡོ་རྗེའི་སྐུ་གྲུབ་པས་ཨས་དོན་ཆེན་པོ་བྱེད་པ་ཡིན་ནོ།།",
            "ཨས་བརྗོད་དུ་མེད་པའི་དོན་རང་བྱུང་གི་ཡེ་ཤེས་སྟོན་པས་ཀྱང་ཚིག་ཏུ་བརྗོད་པ་སྤངས་པ་།",
            "སྨྲ་བསམ་བརྗོད་པའི་ཡུལ་ལས་འདས་པའོ།།",
            "ཨ་ནི་གཤིས་སྟོང་པ་ཉིད་དུ་གྲུབ་ཀྱང་གདངས་འགག་པ་མེད་པ་འཆར་དུ་རུང་བའི་",
            "དབང་གིས་ཡི་གེ་ཐམས་ཅད་ཀྱི་སྲོག་ཏུ་ཞུགས་པ་ལས་མིང་ཚིག་བརྗོད་པ་ཀུན་གྱི་རྒྱུ་ཡི་མཆོག་ཏུ་གྲུབ་ལ",
            "ཇི་ལྟར་གྲུབ་ཅེ་།",
            ""
        ],
        [
            "ཡི་གེ་རང་གི་དོན་གང་ཡང་མི་སྟོན་ཀྱང་ཡི་གེ་མང་དུ་འདུས་བ་ལས་ཚིག་།",
            "ཚིག་མང་དུ་འདུས་པ་ལས་བརྗོད་པ་།",
            "དེ་ལས་ཚིགས་སུ་བཅད་པ་སོགས་",
            "རྒྱ་ཆེར་གསལ་བར་བྱེད་པས་ན་ཚིག་ཀུན་རབ་ཏུ་གསལ་བར་བྱེད་ཅེས་བཤད་དོ།། ",
            "གཉིས་པ་",
            "༼བསྟོད་པའི་ཡན་ལག་གི་རྣམ་གྲངས་རྒྱས་པར་བཤད་པ༽ལ་བཞི། ",
            "ཡེ་ཤེས་ལྔའི་སྒོ་ནས་བསྟོད་པ། ",
            "སྐུ་བཞིའི་སྒོ་ནས་བསྟོད་པ། ",
            "ཕར་ཕྱིན་བཅུའི་སྒོ་ནས་བསྟོད་པ། ",
            "སྐུ་བཞི་ཕྲིན་ལས་ཀྱི་སྒོ་ནས་བསྟོད་པའོ།།",
            "དང་པོ་",
            "༼ཡེ་ཤེས་ལྔའི་སྒོ་ནས་བསྟོད་པ༽ལ་ལྔ་ལས། ",
            "ཐོག་མར་སོ་སོར་རྟོག་པའི་ཡེ་ཤེས་ཀྱི་སྒོ་ནས་བསྟོད་པ་ནི། ",
            "མཆོད་པ་ཆེན་པོ་འདོད་ཆགས་ཆེ།། ",
            "སེམས་ཅན་ཐམས་ཅད་དགའ་བར་བྱེད།།",
            ""
        ],
        [
            "ཅེས་པ་།",
            "མཆོད་པ་ནི་འདོད་ཆགས་སོ་སོར་རྟོག་པའི་ཡེ་ཤེས་སུ་སྒྱུར་བའི་ཕྱིར་རྒྱལ་བ་མཉེས་པའི་མཆོད་པ་དང༌༑ ",
            "དེ་རིགས་མཐུན་གྲོལ་བའི་མཆོད་པ་ཡིན་པས་ན་ཆེན་པོ་།",
            "འདོད་ཆགས་ལམ་དུ་བྱེད་པའི་ཐབས་མཁས་ཀྱིས་འཁྲིག་པའི་བདེ་བ་དོན་དུ་གཉེར་བའི་སྤྱོད་པ་དང་",
            "རིགས་མཐུན་པའི་སྒོ་།",
            "བདེ་བ་ཆེན་པོའི་ཡེ་ཤེས་ལ་ཆགས་པས་འདོད་ཆགས་དང༌། ",
            "མི་མཐུན་པའི་ཕྱོགས་འཇོམས་པས་ཆེན་པོའོ།།",
            "དེས་འདོད་པའི་འདོད་ཆགས་རང་ཁ་མ་ཟད་པར་བྱེད་ཅིང༌། ",
            "སེམས་ཅན་ཐམས་ཅད་ལ་ཟག་མེད་ཀྱི་དགའ་བ་སྐྱེད་པར་བྱེད་པ་།",
            "བརྟག་གཉིས་ལས། ",
            "དག་པས་དུག་མེད་བྱས་ནས་ནི། །",
            "བརྟེན་བྱ་འདི་དག་བསྟེན་པར་བྱ།།",
            ""
        ],
        [
            "ཞེས་།",
            "འདིས་སོར་རྟོག་ཡེ་ཤེས་ཀྱི་སྒོ་ནས་འཇམ་དཔལ་ཡེ་ཤེས་སེམས་དཔའ་ལ་བསྟོད་པའོ།། ",
            "གཉིས་པ་མེ་ལོང་ལྟ་བུའི་ཡེ་ཤེས་ཀྱི་སྒོ་ནས་བསྟོད་པ་ནི། ",
            "མཆོད་པ་ཆེན་པོ་ཞེ་སྡང་ཆེ།། ",
            "ཉོན་མོངས་ཀུན་གྱི་དགྲ་ཆེ་བ། །",
            " ཞེས་པ་།",
            "མཆོད་པ་ནི་",
            "ཞེ་སྡང་མེ་ལོང་ལྟ་བུའི་ཡེ་ཤེས་སུ་དག་པའི་མཆོད་པ་དང༌། ",
            "དེ་གནས་གྱུར་ཡེ་ཤེས་ཀྱི་མཆོད་པ་ཡིན་པས་ན་ཆེན་པོ་།",
            "ཞེ་སྡང་ལམ་དུ་བྱེད་པའི་ཐབས་མཁས་ཀྱི་ཞེ་སྡང་གི་སྤྱོད་པ་དང་རྣམ་པ་མཐུན་པའི་སྒོ་།",
            ""
        ],
        [
            "རྣམ་རྟོག་གི་དགྲ་དཔུང་འཇོམས་པའི་ཞེ་སྡང་མངའ་བ་དང༌། ",
            "ཡེ་ཤེས་ལས་མི་འདའ་བས་ཆེན་པོའོ༑།",
            "དེས་ཞེ་སྡང་རང་ཁ་མ་འཇོམས་པས་ཉོན་མོངས་པའི་དགྲ་ཆེ་བའོ།།",
            "འདིས་མེ་ལོང་ཡེ་ཤེས་ཀྱི་སྒོ་ནས་འཇམ་དཔལ་ཡེ་ཤེས་སེམས་དཔའ་ལ་བསྟོད་པའོ།། ",
            "གསུམ་པ་ཆོས་ཀྱི་དབྱིངས་ཀྱི་ཡེ་ཤེས་ཀྱི་སྒོ་ནས་བསྟོད་པ་ནི། ",
            "མཆོད་པ་ཆེན་པོ་གཏི་མུག་ཆེ།། ",
            "གཏི་མུག་བློ་སྟེ་གཏི་མུག་སེལ།། ",
            "ཞེས་པ་།",
            ""
        ],
        [
            "མཆོད་པ་ནི་གཏི་མུག་ཆོས་དབྱིངས་ཡེ་ཤེས་སུ་དག་པའི་མཆོད་པ་དང༌། ",
            "དེ་གྲོལ་ཐོབ་ཕྱག་རྒྱའི་མཆོད་པ་ཡིན་པས་ན་ཆེན་པོ་།",
            "གཏི་མུག་ལམ་དུ་བྱེད་པའི་ཐབས་མཁས་ཀྱི་གཏི་མུག་ཅན་དང་རིགས་མཐུན་པའི་སྒོ་།",
            "ཆོས་ཐ་དད་དུ་བྱེད་པ་མེད་པའི་གཏི་མུག་དང་ལྡན་པ་དང༌། ",
            "མཉམ་པ་ཉིད་ཀྱི་དོན་ལས་མི་འདའ་བས་ཆེན་པོའོ།།",
            "དེས་གཏི་མུག་གི་བློ་དང་བཅས་པའི་གཏི་མུག་རང་ཁ་མ་ཐམས་ཅད་སེལ་བར་བྱེད་དོ།།",
            "འདིས་ཆོས་དབྱིངས་ཡེ་ཤེས་ཀྱི་སྒོ་ནས་འཇམ་དཔལ་ཡེ་ཤེས་སེམས་དཔའ་ལ་བསྟོད་པའོ།། ",
            "བཞི་པ་བྱ་བ་གྲུབ་པའི་ཡེ་ཤེས་ཀྱི་སྒོ་ནས་བསྟོད་པ་ནི། ",
            "མཆོད་པ་ཆེན་པོ་ཁྲོ་བ་ཆེ།།",
            ""
        ],
        [
            "ཁྲོ་བ་ཆེན་པོ་དགྲ་ཆེ་བ། །",
            " ཞེས་པ་།",
            "མཆོད་པ་ནི་ཕྲག་དོག་བྱ་བ་གྲུབ་པའི་ཡེ་ཤེས་སུ་དག་པའི་མཆོད་པ་དང༌། ",
            "དེ་རང་བཞིན་ཡོངས་སུ་དག་པའི་མཆོད་པ་ཡིན་པས་ཆེན་པོ་།",
            "ཁྲོ་བ་ཕྲག་དོག་ལམ་དུ་བྱེད་པའི་ཐབས་མཁས་ཀྱི་གཞན་གྱི་ཕུན་ཚོགས་ལ་མི་བཟོད་པའི་",
            "ཕྲག་དོག་དང་རྣམ་པ་མཐུན་པའི་སྒོ་།",
            "ཉོན་མོངས་པ་རྒྱུད་ལ་སྐྱེ་མི་སྟེར་བའི་ཕྲག་དོག་གི་ཁྲོ་བ་ཆེ་བ་དང༌། ",
            "ལྷུན་གྱིས་གྲུབ་པའི་དོན་ལས་མི་འདའ་བས་ཆེན་པོའོ།།",
            "དེས་འཇིག་རྟེན་པའི་ཁོང་ཁྲོ་རང་ཁ་མ་འཇོམས་པས་ཉོན་མོངས་པའི་དགྲ་ཆེ་བའོ།།",
            "འདིས་བྱ་བ་གྲུབ་པའི་ཡེ་ཤེས་ཀྱི་སྒོ་ནས་འཇམ་དཔལ་ཡེ་ཤེས་སེམས་དཔའ་ལ་བསྟོད་པའོ།།",
            ""
        ],
        [
            "ལྔ་པ་མཉམ་པ་ཉིད་ཀྱི་ཡེ་ཤེས་ཀྱི་སྒོ་ནས་བསྟོད་པ་ནི། ",
            "མཆོད་པ་ཆེན་པོ་ཆགས་པ་ཆེ།། ",
            "ཆགས་པ་ཐམས་ཅད་སེལ་བར་བྱེད།། ",
            "ཅེས་པ་།",
            "མཆོད་པ་ནི་ང་རྒྱལ་མཉམ་པ་ཉིད་ཀྱི་ཡེ་ཤེས་སུ་དག་པ་ནི་རྒྱལ་བ་མཉེས་པའི་མཆོད་པ་དང༌། ",
            "དེ་ཆགས་མེད་ཆགས་པ་ཆེན་པོའི་མཆོད་པ་ཡིན་པས་ཆེན་པོ་།",
            "ང་རྒྱལ་ལམ་དུ་བྱེད་པའི་ཐབས་མཁས་ཀྱི་ང་རྒྱལ་ཅན་དང་རིགས་མཐུན་པའི་སྒོ་།",
            "ཟག་མེད་བདེ་བ་ཆེན་པོ་ལ་ཆགས་པའི་ང་རྒྱལ་དང་ལྡན་པ་དང༌། ",
            "ཆེན་པོའི་བདེ་བ་ལས་མི་འདའ་བས་ཆེན་པོའོ།།",
            ""
        ],
        [
            "དེས་སེར་སྣའི་ཆགས་ཞེན་རང་ཁ་མ་སེལ་བར་བྱེད་དོ།།",
            "འདིས་མཉམ་ཉིད་ཡེ་ཤེས་ཀྱི་སྒོ་ནས་འཇམ་དཔལ་ཡེ་ཤེས་སེམས་དཔའ་ལ་བསྟོད་པའོ།།",
            "དེ་ལྟར་ཉོན་མོངས་མ་སྤངས་པར་དག་པ་ནི་གསང་སྔགས་ཐབས་ཀྱི་ཆེ་བ་ཡིན་།",
            "བརྟག་གཉིས་ལས། ",
            "སྐྱེ་བོ་མི་བཟད་པ་ཡི་ལས། །",
            "གང་དང་གང་གིས་འཆིང་འགྱུར་བ། །",
            "ཐབས་དང་བཅས་ན་དེ་ཉིད་ཀྱིས། །",
            "སྲིད་པའི་འཆིང་བ་ལས་གྲོལ་འགྱུར།།",
            "ཞེས་སོ༑།",
            ""
        ],
        [
            "གཉིས་པ་སྐུ་བཞིའི་སྒོ་ནས་བསྟོད་པ་ལ་བཞི། ",
            "བདེ་བ་ཆེན་པོའི་སྐུའི་སྒོ་ནས་བསྟོད་པ། ",
            "ལོངས་སྤྱོད་རྫོགས་སྐུའི་སྒོ་ནས་བསྟོད་པ། ",
            "ཆོས་ཀྱི་སྐུའི་སྒོ་ནས་བསྟོད་པ། ",
            "སྤྲུལ་སྐུའི་སྒོ་ནས་བསྟོད་པའོ།།",
            "དང་པོ་",
            "༼བདེ་བ་ཆེན་པོའི་སྐུའི་སྒོ་ནས་བསྟོད་པ༽ནི། ",
            "འདོད་པ་ཆེན་པོ་བདེ་བ་ཆེ།། ",
            "དགའ་བ་ཆེན་པོ་མགུ་བ་ཆེ།། ",
            "ཞེས་པ་།",
            "རྗེ་བཙུན་འཇམ་པའི་དབྱངས་ཀྱིས་བླ་མ་བདེ་བ་ཆེན་པོའི་རྣམ་པས་ཆོས་བསྟན་ཏེ་",
            "ཐོག་མར་རྒྱུད་སྦྱངས་ནས་ཆོས་ལ་འདོད་པ་བསྐྱེད་དུ་བཅུག",
            "བར་དུ་བྱང་ཆུབ་ཀྱི་སེམས་བསྐྱེད་དུ་བཅུག་ནས་ཐེག་པ་ཆེན་པོའི་རིགས་ངེས་པར་།",
            ""
        ],
        [
            "ཐ་མར་དབང་བསྐུར་ནས་སྔགས་ཀྱི་སྣོད་རུང་དུ་།",
            "ཐབས་ཀྱི་མན་ངག་བསྟན་ཏེ་དགའ་བ་བཞིའི་བདེ་བ་བསྐྱེད་པར་།",
            "དེ་ནས་གྲོལ་བའི་ལམ་གྱི་མན་ངག་བསྟན་ནས་",
            "མགུ་བར་མཛད་པ་ནི་རྒྱལ་བའི་མཛད་པ་མཆོག་ཏུ་གྱུར་པས་ན་ཚིག་རེ་རེའི་མཐར་ཆེན་པོའི་སྒྲས་བསྟན་ཏོ།། ",
            "གཉིས་པ་",
            "༼ལོངས་སྤྱོད་རྫོགས་སྐུའི་སྒོ་ནས་བསྟོད་།༽ནི། ",
            "གཟུགས་ཆེ་ལུས་ཀྱང་ཆེ་བ་སྟེ།། ",
            "ཁ་དོག་ཆེ་ཞིང་ལུས་བོང་ཆེ།།",
            ""
        ],
        [
            "མིང་ཡང་ཆེ་ཞིང་རྒྱ་ཆེ་བ། །",
            " དཀྱིལ་འཁོར་ཆེན་པོ་ཡངས་པ་ཡིན༑། ",
            "ཞེས་པ་།",
            "གཟུགས་ཐམས་ཅད་ཀྱི་ནང་ནས་ཆེས་ཆེ་བ་ནི་ལོངས་སྤྱོད་རྫོགས་པའི་སྐུ་ཡིན་པ་དང༌། ",
            "དེ་གངས་ཆེན་མཚོ་ཡི་བཀོད་པ་དང་ལྡན་པས་ལུས་ཀྱང་།",
            "ཞེས་བྱ་།",
            "ཁ་དོག་ཆེ་ཞེས་པ་ལོངས་སྤྱོད་རྫོགས་པའི་སྐུ་དེ་ཁ་དོག་གསེར་བཙོ་མའི་འོད་ལྟར་",
            "འབར་བ་ནམ་མཁའི་ཁྱོན་ཐམས་ཅད་འོད་ཀྱིས་ཁྱབ་པས་ཁ་དོག་ཆེ་བ་དང༌། ",
            "ལུས་བོང་ཆེ་བ་ནི་འཇམ་པའི་དབྱངས་རྒྱལ་བ་ཀུན་ཏུ་གཟིགས་ཞེས་བྱ་བར་གྱུར་ནས་",
            "འཚང་རྒྱ་བའི་ཚེ་རྒྱལ་བ་གཞན་ལས་སྐུ་ལུས་ཆེ་བར་འབྱུང་བ་འཇམ་དཔལ་ཞིང་བཀོད་ཀྱི་མདོ་ལས་གསུངས་པ་དང༌། ",
            "མིང་ཡང་ཆེ་བ་ནི། ",
            "སངས་རྒྱས་གཞན་གྱི་མཚན་བས་རྒྱལ་བ་ཀུན་ཏུ་གཟིགས་ཀྱི་",
            "མཚན་སངས་རྒྱས་ཀྱི་ཞིང་ཀུན་ཏུ་གྲགས་ཆེ་བ་དང༌། ",
            "རྒྱ་ཆེ་བ་ནི་རྒྱལ་བ་དེའི་ཞིང་ཁམས་ཀྱི་ཚད་བཟུང་དུ་མེད་པས་རྒྱ་ཆེ་བ་དང༌། ",
            "དཀྱིལ་འཁོར་ཡངས་པ་ནི། ",
            "རྗེ་བཙུན་འཇམ་པའི་དབྱངས་རྒྱལ་བ་རྣམས་ཀྱི་ཡོངས་འཛིན་དུ་གྱུར་པས་",
            "ཕྱོགས་བཅུའི་རྒྱལ་བ་སྲས་དང་བཅས་པས་ཐམས་ཅད་གདན་འཛོམས་པར་བྱེད་པས་",
            "དཀྱིལ་འཁོར་ཆེན་པོ་ཤིན་ཏུ་ཡངས་པ་ཡིན་ནོ།།",
            ""
        ],
        [
            "གསུམ་པ་",
            "༼ཆོས་ཀྱི་སྐུའི་སྒོ་ནས་བསྟོད་།༽ནི། ",
            "ཤེས་རབ་མཚོན་ཆེན་འཆང་བ་སྟེ།། ",
            "ཉོན་མོངས་ལྕགས་ཀྱུ་ཆེ་བའི་མཆོག །",
            " གྲགས་ཆེན་སྙན་གྲགས་ཆེན་པོ་སྟེ།། ",
            "སྣང་བ་ཆེན་པོ་གསལ་བ་ཆེ།། ",
            "ཞེས་པ་།",
            "རྗེ་བཙུན་འཇམ་པའི་དབྱངས་སྔོན་སློབ་པ་ལམ་གྱི་གནས་སྐབས་ན་",
            "ཉོན་མོངས་འདུལ་བའི་ཕྱིར་ཤེས་རབ་ཀྱི་མཚོན་ཆ་ཆེན་པོ་འབྲལ་མེད་དུ་འཆང་།",
            "གླང་ཆེན་མ་འདུལ་བ་ལྕགས་ཀྱུས་འདུལ་བ་ལྟར། ",
            "ཀུན་ཉོན་སེམས་ཀྱི་གླང་པོ་ཡེ་ཤེས་ལྕགས་ཀྱུས་བཏུལ་ནས་ས་ལམ་རིམ་གྱིས་བགྲོད་ནས་",
            ""
        ],
        [
            "བྱང་ཆུབ་ཆེན་པོ་བརྙེས་ཏེ་ཆོས་ཀྱི་སྐུ་ཐོབ་པ་དེ་ལ་ཆེ་བའི་མཆོག་ཅེས་བསྔགས་སོ།།",
            "ཡེ་ནས་ཆོས་ཀྱི་སྐུ་བརྙེས་ཀྱང་སླར་ཡང་སྨོན་ལམ་དང་ཐུགས་རྗེའི་དབང་གིས་སྤྲུལ་པ་མཁའ་ཁྱབ་ཏུ་བཀྱེ་ནས་རྒྱལ་བ་སྲས་དང་བཅས་པའི་དོན་མཛད་པའི་ཚེ། ",
            "རྒྱལ་བ་ཀུན་གྱི་ཡབ་ཏུ་མཚན་གསོལ་བའི་གྲགས་པ་ཆེན་པོས་ས་ཆེན་ཀུན་ཏུ་སྙན་པར་གྲགས་པས་གྲགས་ཆེན་སྙན་གྲགས་ཆེན་པོ་ཞེས་བསྔགས་པར་བརྗོད་དོ།།",
            "ཁྱོད་ལ་སེམས་ཅན་སུས་གསོལ་བ་བཏབ་ཀྱང་ཤེས་རབ་ཀྱི་སྣང་བ་ཆེན་པོ་ཤིན་ཏུ་གསལ་བ་སྟེར་",
            "བར་མཛད་པས་ན་ཤེས་རབ་གསལ་བྱེད་ཀྱི་ལྷ་ཞེ་བསྔགས་པས་སོ།། ",
            "བཞི་པ་",
            "༼སྤྲུལ་སྐུའི་སྒོ་ནས་བསྟོད་།༽",
            "ནི། ",
            "མཁས་པ་སྒྱུ་འཕྲུལ་ཆེན་པོ་འཆང༌། །",
            " སྒྱུ་འཕྲུལ་ཆེན་པོ་དོན་གྲུབ་པ། །",
            " སྒྱུ་འཕྲུལ་ཆེན་པོ་དགའ་བས་དགའ།། ",
            "སྒྱུ་འཕྲུལ་ཆེན་པོ་མིག་འཕྲུལ་ཅན། །",
            " ཞེས་པ་།"
        ],
        [
            "རྗེ་བཙུན་འཇམ་པའི་དབྱངས་ལོངས་སྤྱོད་རྫོགས་པའི་སྐུ་བརྙེས་པ་དང་",
            "ལྷན་ཅིག་ནམ་མཁའ་ཟླ་བ་འཆར་བ་དང་",
            "ཆུ་ནང་ཟླ་གཟུགས་སྣང་བ་དུས་མཉམ་པ་ལྟར་",
            "རང་ཉིད་དེ་ལས་གཡོ་བ་མེད་བཞིན་དུ་ཐབས་ལ་མཁས་པའི་དབང་གིས་གང་འདུལ་གྱི་སྤྲུལ་པ་སྟོན་པར་མཛད་པས་ན་",
            "སྒྱུ་འཕྲུལ་ཆེན་པོ་འཆང་བ་དང༌། ",
            "སྒྱུ་མའི་རྣམ་འཕྲུལ་དེ་ལྟ་བུས་སེམས་ཅན་གྱི་དོན་ཡོངས་སུ་གྲུབ་པ་དང༌། ",
            "དེ་ལྟ་བུས་སེམས་ཅན་གནས་སྐབས་མངོན་མཐོའི་ལམ་ལ་འགོད་པས་དགའ་བ་མཛད་པ་དང༌། ",
            "མཐར་ཐུག་ངེས་ལེགས་མཆོག་ལ་འགོད་པས་དགའ་བ་ཆེན་པོ་སྟེར་བར་བྱེད་དོ།།",
            "སྒྱུ་མའི་རྣམ་འཕྲུལ་དེ་ལྟ་བུ་སྟོན་པ་ནི་མེད་པ་འཕྲུལ་ཞིང་ཡོད་པ་བསྒྱུར་བ་མི་འཕྲུལ་དང་མཚུངས་པ་གཅིག་ཏུ་མ་ངེས་པའི་མཛད་པ་ངོ་མཚར་ཅན་ནོ།། ",
            "གསུམ་པ་ཕར་ཕྱིན་བཅུའི་སྒོ་ནས་བསྟོད་པ་ནི། ",
            "སྦྱིན་བདག་ཆེན་པོ་གཙོ་བོ་སྟེ།། ",
            "ཚུལ་ཁྲིམས་ཆེན་པོ་འཆང་བའི་མཆོག །",
            " བཟོད་ཆེན་འཆང་བ་བརྟན་པ་པོ། །",
            " བརྩོན་འགྲུས་ཆེན་པོ་བརྟུལ་བ་ཡིན།། ",
            "བསམ་གཏན་ཆེན་པོའི་ཏིང་འཛིན་གནས། །",
            " ཤེས་རབ་ཆེན་པོའི་ལུས་འཆང་བ། ། སྟོབས་པོ་ཆེ་ལ་",
            "ཐབས་ཆེ་བ༑ །",
            " སྨོན་ལམ་ཡེ་ཤེས་རྒྱ་མཚོ་སྟེ།།",
            ""
        ],
        [
            "ཞེས་པ་།",
            "རྗེས་བཙུན་འཇམ་པའི་དབྱངས་དེ་ཉིད་སྔོན་སློབ་པ་ལམ་གྱི་དུས་ན་",
            "གནས་ལུས་ལོངས་སྤྱོད་དགེ་རྩ་དང་བཅས་པ་སེམས་ཅན་གྱི་དོན་དུ་སྦྱིན་པས་སྦྱིན་བདག་ཆེན་པོ་ཡིན་།",
            "འཁོར་གསུམ་ཡོངས་སུ་དག་པའི་གཏོང་བ་ནི་",
            "སྦྱིན་པའི་གཙོ་བོ་ཡིན་པའི་ཕྱིར་དང༌། ",
            "སྒོ་གསུམ་ལ་ཉེས་པས་མ་གོས་པ་ནི་ཚུལ་ཁྲིམས་ཆེན་པོ་ཡིན་།",
            "ཚུལ་ཁྲིམས་འཆང་བ་རྣམས་ཀྱི་མཆོག་ཡིན་པའི་ཕྱིར་དང༌། ",
            "མཚན་མའི་རྣམ་རྟོག་གིས་མི་འཁྲུགས་པ་ནི་བཟོད་པ་ཆེན་པོ་ཡིན་།",
            "ནང་གི་རྟོགས་པ་བརྟན་པོ་ཐོབ་པའི་ཕྱིར་དང༌། ",
            "ཉེས་ལྟུང་གིས་མ་གོས་པ་ནི་བརྩོན་འགྲུས་ཆེན་པོ་ཡིན་ཏེ༑",
            "དྲན་ཤེས་ཀྱིས་བརྟུལ་བ་ཡོད་པའི་ཕྱིར་དང༌། ",
            "གཡེང་བའི་དགྲ་མེད་པ་བསམ་གཏན་ཆེན་པོ་ཡིན་།",
            ""
        ],
        [
            "རྟག་ཏུ་ཏིང་ངེ་འཛིན་ལ་གནས་པའི་ཕྱིར་དང༌། ",
            "ཆོས་ཐམས་ཅད་གཉིས་སུ་མེད་པར་རྟོགས་པ་ནི་ཤེས་རབ་ཆེན་པོ་ཡིན་།",
            "ཡེ་ཤེས་ཀྱི་ལུས་འཆང་བའི་ཕྱིར་དང༌། ",
            "བདུད་ཀྱི་དཔུང་འཇོམས་པ་ནི་སྟོབས་ཆེ་བ་ཡིན་།",
            "གཞན་གྱིས་མི་བརྫི་བའི་ཕྱིར་དང༌། ",
            "གྲོལ་བའི་ཐབས་མཁས་པ་ནི་ཐབས་ཆེ་བ་ཡིན་།",
            "ཐབས་སྣ་ཚོགས་མངའ་བའི་ཕྱིར་དང༌། ",
            "ཅི་འདོད་མོད་ལ་གྲུབ་པ་ནི་སྨོན་ལམ་ལ་མངའ་བརྙེས་པ་ཡིན་།",
            "སྨོན་ལམ་རྒྱ་ཆེ་བའི་ཕྱིར་དང༌། ",
            "ཇི་ལྟ་ཇི་སྙེད་མཁྱེན་པ་ནི་ཡེ་ཤེས་ལ་མངའ་བརྙེས་པ་ཡིན་།",
            "ཟབ་པ་དང་རྒྱ་ཆེ་བའི་དོན་ཅིག་ཅར་གཟིགས་པའི་ཕྱིར་རོ། །",
            "དེ་དག་ཀྱང་ཡུལ་སེམས་ཅན་ལ་དམིགས་པས་རྒྱ་ཆེ་བ་དང༌། ",
            "བསམ་པ་སེམས་བསྐྱེད་ཀྱི་ཟིན་པས་ཆེན་པོར་གྱུར་པ་དང༌༑ ",
            "འཁོར་གསུམ་ལ་ཞེན་པ་མེད་པས་རྒྱ་མཚོ་དང་འདྲ་བའོ།།",
            ""
        ],
        [
            "དེ་རྣམས་རྗེ་བཙུན་འཇམ་པའི་དབྱངས་དང་ལྡན་ལ༑",
            "ལྡན་པ་བཞིན་དུ་གཞན་ལ་ཡང་རྒྱ་ཆེར་སྟོན་པར་མཛད་པས་ན་",
            "ཚོགས་ཆེན་ཕར་ཕྱིན་བཅུའི་སྒོ་ནས་བསྟོད་པའོ༑། ",
            "བཞི་པ་སྐུ་བཞི་ཕྲིན་ལས་ཀྱི་སྒོ་ནས་བསྟོད་པ་ལ་བཞི། ",
            "སྤྲུལ་སྐུའི་ཕྲིན་ལས་ལ་བསྟོད་པ། ལོངས་སྐུའི་ཕྲིན་ལས་ལ་བསྟོད་པ། ",
            "ཆོས་སྐུའི་ཕྲིན་ལས་ལ་བསྟོད་པ། ",
            "བདེ་བ་ཆེན་པོའི་སྐུའི་ཕྲིན་ལས་ལ་བསྟོད་པའོ།།",
            "དང་པོ་",
            "༼སྤྲུལ་སྐུའི་ཕྲིན་ལས་ལ་བསྟོད་པ༽ནི། བྱམས་ཆེན་རང་བཞིན་དཔག་ཏུ་མེད།། ",
            "སྙིང་རྗེ་ཆེན་པོ་བློ་ཡི་མཆོག །",
            " ཤེས་རབ་ཆེན་པོ་བློ་ཆེན་ལྡན།། ",
            "མཁས་པ་ཆེན་པོ་ཐབས་ཆེ་བ༑ །",
            " ཞེས་པ་།"
        ],
        [
            "རྗེ་བཙུན་འཇམ་པའི་དབྱངས་ཀྱིས་སེམས་ཅན་བདེ་བ་དང་ལྡན་པའི་ཐབས་ལ་འབད་པ་ནི་",
            "འགྲོ་བ་རྣམས་ལ་བུ་གཅིག་པུའི་མ་བཞིན་དུ་བྱམས་པ་དང༌། ",
            "དེ་ལ་ཞེན་པའི་དམིགས་པ་མེད་པ་ནི་བྱམས་པ་ཆེན་པོའོ།།",
            "དེ་ཡང་སེམས་ཅན་རིས་སུ་མ་ཆད་པ་དང་",
            "དུས་རེ་འགའ་ཙམ་མ་ཡིན་པར་རེས་འཇོག་མེད་པ་ནི་རང་བཞིན་ནམ་ཕན་ཡོན་དཔག་ཏུ་མེད་པའོ།།",
            "དེ་བཞིན་དུ་སེམས་ཅན་སྡུག་བསྔལ་དང་བྲལ་བའི་ཐབས་ལ་འབད་པ་ནི་སེམས་ཅན་ལ་དམིགས་པའི་སྙིང་རྗེ་དང༌། ",
            "དུས་རྒྱུན་མི་ཆད་པ་ནི་ཆེན་པོའོ།།",
            "དེ་ལ་ཞེན་པའི་དམིགས་པ་མེད་པ་ནི་བློ་སྟེ་",
            "ཤེས་རབ་ཀྱི་མཆོག་།",
            "ཆོས་རབ་ཏུ་རྣམ་པར་འབྱེད་ནས་",
            "གཉིས་སུ་མེད་པར་རྟོགས་པ་ནི་ཤེས་རབ་དང༌། ",
            "དེས་འགྲོ་བའི་དོན་བྱེད་པའི་སེམས་བསྐྱེད་ཡོད་པ་ནི་བློ་ཆེན་ལྡན་པའོ།།",
            ""
        ],
        [
            "སེམས་ཅན་གྲོལ་བར་བྱེད་པའི་ཐབས་ལ་འབད་པ་ནི་ཐབས་མཁས་ཆེན་པོ་དང༌། ",
            "བསམ་པའི་བྱེ་བྲག་དང་མཐུན་པའི་ཐབས་སྣ་ཚོགས་སྟོན་པ་ནི་ཐབས་ཆེ་བའོ།།",
            "འདིས་འཇམ་དཔལ་དབྱངས་ལ་",
            "སྤྲུལ་སྐུའི་བྱེད་ལས་ཆེ་བ་བཞི་ལྡན་གྱི་སྒོ་ནས་བསྟོད་པའོ།། ",
            "གཉིས་པ་",
            "༼ལོངས་སྐུའི་ཕྲིན་ལས་ལ་བསྟོད་།༽ནི། ",
            "རྫུ་འཕྲུལ་ཆེན་པོ་སྟོབས་ཆེན་ལྡན།། ",
            "ཤུགས་ཆེན་མགྱོགས་པ་ཆེན་པོ་སྟེ།། ",
            "རྫུ་འཕྲུལ་ཆེན་པོ་ཆེར་གྲགས་པ། །",
            " སྟོབས་ཆེན་ཕ་རོལ་གནོན་པ་པོ། ། ཞེས་པ་།",
            "རྗེ་བཙུན་འཇམ་པའི་དབྱངས་ཀྱིས་ལོངས་སྤྱོད་རྫོགས་པའི་སྐུ་བརྙེས་པ་དང་",
            "ལྷན་ཅིག་འབད་རྩོལ་མེད་པར་སངས་རྒྱས་ཀྱི་ཞིང་ཐམས་ཅད་སྤྲུལ་པས་འགེངས་པ་དང༌། ",
            "འཇིག་རྟེན་གྱི་ཁམས་ཐམས་ཅད་དུ་སེམས་ཅན་གྱི་གྲངས་དང་མཉམ་པའི་སྤྲུལ་པ་ཅིག་ཅར་དུ་བསྟན་པས་རྫུ་འཕྲུལ་ཆེ་བ་དང༌། ",
            "ཞབས་ཀྱིས་མཐེ་བོང་གིས་འཇིག་རྟེན་གྱི་ཁམས་འདེགས་པ་དང༌། ",
            "བ་སྤུའི་རྩེ་མོས་འཇིག་རྟེན་གཡོ་བར་ནུས་པས་ན་སྟོབས་དང་ལྡན་ཞེས་བསྔགས་པ་དང༌། ",
            "རྫུ་འཕྲུལ་གྱི་ཤུགས་ཀྱིས་སངས་རྒྱས་ཀྱི་ཞིང་ཁམས་རྒྱ་མཚོ་བསྐྱོད་པར་ནུས་པས་ཤུགས་ཆེ་བ་དང༌། ",
            "ལག་པ་བརྐྱང་བསྐུམ་ཙམ་གྱི་ཡུན་ལ་ཞིང་ཁམས་རབ་འབྱམས་རྣམས་སུ་བགྲོད་ནུས་པས་",
            "མགྱོགས་པ་ཆེན་པོ་ཞེས་བསྔགས་པ་དང༌། ",
            "འབད་རྩོལ་བསྐྱེད་པ་མེད་པའི་གསུང་དབྱངས་གཅིག་གིས་འཇིག་རྟེན་གྱི་ཁམས་ཀུན་ཏུ་ཁྱབ་སྟེ་",
            ""
        ],
        [
            "རང་རང་གི་སྐད་དུ་ཆོས་ཐོས་ནུས་པར་མཛད་པས་རྫུ་འཕྲུལ་ཆེན་པོ་དང༌། ",
            "གསུང་དབྱངས་གཅིག་གིས་གྲངས་མེད་འཇིག་རྟེན་གྱི་ཕ་རོལ་ཏུ་གནས་ཀྱང་དྲུང་ན་གནས་པ་ལྟར་",
            "ཆེར་གྲགས་པའོ།།",
            "རྫུ་འཕྲུལ་གྱི་སྟོབས་ཀྱི་བདུད་དང་མུ་སྟེགས་སོགས་",
            "ཕ་རོལ་ལོག་པར་འཁུ་བའི་རིགས་རྣམས་ཟིལ་གྱིས་གནོན་པས་ན་སྟོབས་ཆེན་ཕ་རོལ་གནོན་པ་པོ་ཞེས་བསྔགས་སོ།།",
            "འདིས་འཇམ་པའི་དབྱངས་ལ་ལོངས་སྐུའི་ཕྲིན་ལས་ཀྱི་སྒོ་ནས་བསྟོད་པའོ།། ",
            "གསུམ་པ་",
            "༼ཆོས་སྐུའི་ཕྲིན་ལས་ལ་བསྟོད་།༽ནི། ",
            "སྲིད་པའི་རི་བོ་ཆེན་པོ་འཇོམས། །",
            " མཁྲེགས་ཤིང་རྡོ་རྗེ་ཆེན་པོ་འཆང༌། ། དྲག་པོ་ཆེན་པོ་དྲག་ཤུལ་ཆེ།། ",
            "འཇིགས་ཆེན་འཇིགས་པར་བྱེད་པ་པོ། །",
            " ཞེས་པ་།",
            "ཡང་རྗེ་བཙུན་འཇམ་དབྱངས་ཀྱིས་ཚོགས་གཉིས་ཡོངས་སུ་རྫོགས་ཏེ་",
            "ས་བཅུའི་མཐར་རྡོ་རྗེ་ལྟ་བུའི་ཏིང་ངེ་འཛིན་གྱིས་སྲིད་པའི་རི་བོ་འཇོམས་པར་མཛད་པ་།",
            ""
        ],
        [
            "དེ་གཉེན་པོ་གཞན་གྱིས་གཞོམ་པར་མི་ནུས་པས་ཟུང་འཇུག་རྟོགས་པའི་ཡེ་ཤེས་ཀྱི་རྡོ་རྗེའི་གཞོམ་བྱར་བཤད་དོ།།",
            "དེའི་མཚན་ཉིད་བརྟན་པ་སྲ་བ་མཁྲེགས་པ་གཞན་གྱིས་མི་ཕྱེད་པ་།",
            "རྡོ་རྗེ་རྩེ་མོ་ལས། ",
            "མི་ཕྱེད་མི་ཆོད་མི་ཤིགས་པས། །",
            "སྟོང་པ་ཉིད་ལ་རྡོ་རྗེ་བཤད།།",
            "ཅེས་སོ།།",
            "དེ་ལྟ་བུའི་སྟོང་པ་ཉིད་ཡེ་ཤེས་ཀྱི་རྡོ་རྗེ་འདི་ཉིད་དོན་གྱི་སྒོ་ནས་",
            "སེམས་ལ་འཆང་བ་ཙམ་གྱིས་ལས་ཉོན་མཐའ་དག་འཇོམས་པས་དྲག་པོ་ཆེན་པོ་དང༌། ",
            "རྟགས་ཀྱི་སྒོ་ནས་འཇིགས་ཆེན་རྣམས་ཀྱང་འཇིགས་པར་བྱེད་པས་དྲག་ཤུལ་ཆེ་ཞེས་བསྔགས་པ་དང༌། ",
            "འཇིགས་ཆེན་ནི་གང་ཞེ་།",
            "ཚངས་པ་ཁྱབ་འཇུག་མཧཱ་དེ་བ་ལ་སོགས་པའི་ལྷ་ཆེན་འཇིགས་སུ་རུང་བ་རྣམས་ཀྱང་འཇིགས་པར་བྱེད་པའོ།།"
        ],
        [
            "འདིས་འཇམ་པའི་དབྱངས་ལ་ཆོས་སྐུའི་ཕྲིན་ལས་ཀྱི་སྒོ་ནས་བསྟོད་པའོ།། ",
            "བཞི་པ་",
            "༼བདེ་བ་ཆེན་པོའི་སྐུའི་ཕྲིན་ལས་ལ་བསྟོད་།༽",
            "ནི། མགོན་པོ་རིགས་མཆོག་ཆེན་པོ་སྟེ།། ",
            "བླ་མ་གསང་སྔགས་ཆེ་བའི་མཆོག །",
            " ཐེག་པ་ཆེན་པོའི་ཚུལ་ལ་གནས། །",
            " ཐེག་པ་ཆེན་པོའི་ཚུལ་གྱི་མཆོག ། ཅེས་པ་།",
            "མགོན་པོ་འཇམ་དབྱངས་ནི་རིགས་རྣམས་ཀུན་གྱི་ཁྱབ་བདག་ཡིན་པས་རིགས་མཆོག་དང༌། ",
            "བདེ་བ་ཆེན་པོའི་སྐུ་ཡིན་པས་ཆེན་པོ་།",
            "དེས་གདུལ་བྱ་རྣམས་ལ་ཆོས་སྟོན་པ་ཐམས་ཅད་ཀྱི་ནང་ནས་མཆོག་ཏུ་གྱུར་པ་ནི་གསང་སྔགས་ཀྱི་ཆོས་ཡིན་།",
            ""
        ],
        [
            "གསང་སྔགས་རྒྱུད་སྡེ་ཐམས་ཅད་ཀྱི་ནང་ནས་",
            "ཆེ་བའི་མཆོག་ཏུ་གྱུར་པའི་བླ་མ་ནི་གསང་སྔགས་བླ་མེད་ཡིན་།",
            "དེ་སྐད་དུ་ཡང༌། ",
            "གསང་ཆེན་གསང་བ་ཆེས་གསང་བ། །",
            "གོང་ན་མེད་པའི་ལུང་ཆེན་པོ། །ཞེས་སོ།།",
            "ཐེག་པ་ཆེན་པོའི་ཡང་ཆེན་པོ་ནི་",
            "ཚེ་ལུས་གཅིག་ལ་སངས་རྒྱས་ཀྱི་སར་བགྲོད་པའི་ཉེ་ལམ་ཡིན་པས། ",
            "གདུལ་བྱ་སྐལ་བ་ཅན་དེ་ལ་གཟུད་པའི་ཕྱིར་རང་ཉིད་ཀྱང་ཚུལ་འདི་ལས་མི་འདའ་བར་གནས་པ་དང༌། ",
            "ཐེག་པ་བླ་ན་མེད་པའི་ཚུལ་འདི་ནི་",
            "འཁོར་འདས་དབྱེར་མེད་དུ་སྟོན་པའི་ཕྱིར་ཕ་རོལ་ཏུ་ཕྱིན་པའི་ལམ་ལས་ཆེས་མཆོག་ཏུ་གྱུར་པ་།",
            "དེ་སྐད་དུ་ཡང༌། ",
            "ས་དང་ཕ་རོལ་ཕྱིན་པ་ལས། །",
            "སྔགས་ཀྱི་བསྟན་པ་ཁྱད་པར་འཕགས༑།",
            "ཞེས་སོ།།",
            "འདིས་མགོན་པོ་འཇམ་པའི་དབྱངས་ལ་བདེ་བ་ཆེན་པོའི་སྐུའི་བྱེད་ལས་ཀྱི་སྒོ་ནས་བསྟོད་པའོ༑།",
            ""
        ],
        [
            "འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་མན་ངག་གསལ་བྱེད་སྒྲོན་མེ་ལས། ",
            "རྡོ་རྗེ་དབྱིངས་ཀྱི་སྒོ་ནས་བསྟོད་པའི་ལེའུ་སྟེ་ལྔ་པའོ།།།། ",
            "༈ གཉིས་པ་",
            "ཡེ་ཤེས་ལྔ་སོ་སོའི་སྒོ་ནས་བྱེ་བྲག་ཏུ་བསྟོད་པ་ལ་ལྔ། ",
            "ཆོས་དབྱིངས་ཡེ་ཤེས་ཀྱི་སྒོ་ནས་བསྟོད་པ། ",
            "མེ་ལོང་ཡེ་ཤེས་ཀྱི་སྒོ་ནས་བསྟོད་པ། ",
            "སོར་རྟོག་ཡེ་ཤེས་ཀྱི་སྒོ་ནས་བསྟོད་པ། ",
            "མཉམ་ཉིད་ཡེ་ཤེས་ཀྱི་སྒོ་ནས་བསྟོད་པ། ",
            "བྱ་གྲུབ་ཡེ་ཤེས་ཀྱི་སྒོ་ནས་བསྟོད་པའོ།།",
            "དང་པོ་",
            "༼ཆོས་དབྱིངས་ཡེ་ཤེས་ཀྱི་སྒོ་ནས་བསྟོད་པ༽ལ་གསུམ། ",
            "ས་ལམ་འབྲས་བུ་དང་བཅས་པའི་སྒོ་ནས་བསྟོད་པ། ",
            "འགྲོ་དོན་མཛད་ཚུལ་གྱི་སྒོ་ནས་བསྟོད་པ། ",
            "སྐུ་བཞི་གྲུབ་ཚུལ་གྱི་སྒོ་ནས་བསྟོད་པའོ།།",
            "དང་པོ་",
            "༼ས་ལམ་འབྲས་བུ་དང་བཅས་པའི་སྒོ་ནས་བསྟོད་པ༽ལ་བརྒྱད། ",
            "སྐུ་ཡི་རིགས་ཀྱི་སྒོ་ནས་བསྟོད་པ། ",
            "གསང་སྔགས་ལམ་གྱི་སྒོ་ནས་བསྟོད་པ། ",
            "ཕར་ཕྱིན་བཅུའི་སྒོ་ནས་བསྟོད་པ། ",
            "ས་བཅུ་ལམ་གྱི་སྒོ་ནས་བསྟོད་པ། ",
            "ཤེས་པ་བཅུའི་སྒོ་ནས་བསྟོད་པ། ",
            "སྟོབས་བཅུའི་སྒོ་ནས་བསྟོད་པ། ",
            "དབང་བཅུའི་སྒོ་ནས་བསྟོད་པ། ",
            "འབྲས་བུ་ཆོས་སྐུའི་སྒོ་ནས་བསྟོད་པའོ།།",
            "དང་པོ་",
            "༼སྐུ་ཡི་རིགས་ཀྱི་སྒོ་ནས་བསྟོད་པ༽ནི། ",
            "སངས་རྒྱས་རྣམ་པར་སྣང་མཛད་ཆེ།། ",
            "ཐུབ་པ་ཆེན་པོ་ཐུབ་ཆེན་ལྡན།།",
            ""
        ],
        [
            "ཞེས་པ་།",
            "རྗེ་བཙུན་འཇམ་པའི་དབྱངས་སྐུའི་རིགས་ཡིན་པ་དང༌། ",
            "སྐུའི་རིགས་ཀྱི་གཙོ་བོ་ནི་སངས་རྒྱས་རྣམ་པར་སྣང་མཛད་།",
            "སྒྲིབ་པ་སངས་ཤིང་ཡེ་ཤེས་རྒྱས་པས་གདུལ་བྱ་ལ་སྐུ་རྣམ་པ་སྣ་ཚོགས་སུ་སྣང་།",
            "འགྲོ་དོན་སྣ་ཚོགས་སུ་མཛད་པས་ཆེ་བའོ།།",
            "དབང་པོའི་སྒོ་ཆེད་དུ་སྲུང་མི་དགོས་པས་ཐུབ་པ་དང༌། ",
            "དུས་རྟག་ཏུ་མཉམ་པར་བཞག་པས་ཐུབ་ཆེན་ལྡན་ནོ།། ",
            "གཉིས་པ་",
            "༼གསང་སྔགས་ལམ་གྱི་སྒོ་ནས་བསྟོད་།༽ནི། ",
            "གསང་སྔགས་ཚུལ་ཆེན་ལས་བྱུང་བ། །",
            " གསང་སྔགས་ཚུལ་ཆེན་བདག་ཉིད་ཅན། །",
            " ཞེས་པ་།",
            ""
        ],
        [
            "རྗེ་བཙུན་འཇམ་པའི་དབྱངས་སངས་རྒྱས་པ་ཡང་གསང་སྔགས་ཀྱི་ཚུལ་ཆེན་པོ་འོད་གསལ་ལྷན་ཅིག་སྐྱེས་པའི་ཡེ་ཤེས་མངོན་དུ་གྱུར་པ་ལས་བྱུང་།",
            "གསང་སྔགས་ཀྱི་ཚུལ་ཆེན་པོ་ཟུང་འཇུག་གི་སྐུའི་བདག་ཉིད་ཅན་དུ་བཞུགས་པའོ།།",
            "འདིས་སངས་རྒྱས་ཐམས་ཅད་སྔགས་ལམ་ལ་མ་བརྟེན་པར་སངས་རྒྱས་མི་ཐོབ་པར་བསྟན་།",
            "དེ་ཡང་འདི་སྐད་དུ། ",
            "འབྲས་བུའི་མཐར་ཐུག་སངས་རྒྱས་ཉག་གཅིག་དེ།།",
            "གསང་ཆེན་ལམ་མཆོག་མ་བརྟེན་ཐོབ་པ་མིན། ",
            "ཞེས་སོ།། ",
            "གསུམ་པ་",
            "༼ཕར་ཕྱིན་བཅུའི་སྒོ་ནས་བསྟོད་།༽ནི། ",
            "ཕ་རོལ་ཕྱིན་བཅུ་ཐོབ་པ་སྟེ།།",
            ""
        ],
        [
            "ཕ་རོལ་ཕྱིན་པ་བཅུ་ལ་གནས། །",
            " ཕ་རོལ་ཕྱིན་བཅུ་དག་པ་སྟེ།། ",
            "ཕ་རོལ་ཕྱིན་པ་བཅུ་ཡི་ཚུལ། །",
            " ཞེས་པ་།",
            "རྗེ་བཙུན་འཇམ་དབྱངས་མོས་སྤྱོད་ཀྱི་ལམ་མཐར་ཕྱིན་ཏེ་",
            "འཇིག་རྟེན་ལས་འདས་པའི་ལམ་ཕ་རོལ་ཏུ་ཕྱིན་པ་བཅུ་རིམ་གྱིས་ཉམས་སུ་བཞེས་ནས་",
            "ཕར་ཕྱིན་བཅུ་ལ་དབང་ཐོབ་ཅིང༌། ",
            "གཞན་དེ་ལ་དྲངས་བའི་ཕྱིར་རང་ཡང་ཕ་རོལ་ཏུ་ཕྱིན་པ་བཅུ་ལ་གནས་པའི་ཚུལ་སྟོན་པ་དང༌། ",
            "ཕར་ཕྱིན་བཅུ་པོ་དེ་རྣམས་ལ་འཁོར་གསུམ་དུ་མ་ཞེན་པས་དག་པ་དང༌། ",
            "ཕར་ཕྱིན་བཅུ་པོ་དེ་དག་གི་གཞུང་ཚུལ་བཤད་པ་ལ་མཁས་པའོ།། ",
            "བཞི་པ་",
            "༼ས་བཅུ་ལམ་གྱི་སྒོ་ནས་བསྟོད་།༽ནི། ",
            "མགོན་པོ་བཅུའི་དབང་ཕྱུག་སྟེ།།",
            ""
        ],
        [
            "ས་བཅུ་ལ་ནི་གནས་པ་པོ། །",
            " ཞེས་པ་།",
            "མགོན་པོ་འཇམ་པའི་དབྱངས་རང་དོན་མངོན་དུ་གྱུར་ཀྱང་",
            "གཞན་དོན་དུ་རྒྱལ་སྲས་ཐུ་བོའི་ཚུལ་དུ་བཞུགས་པས་ས་བཅུའི་དབང་ཕྱུག་ཅེས་གྲགས་སོ།།",
            "འདི་ལ་ས་ཞེས་བརྗོད་པ་ནི་ཡོན་ཏན་འཕེལ་བའི་རྟེན་བྱེད་པས་ས་ཞེས་བྱའོ།།",
            "དེ་ཡང་ས་དང་པོ་ནི་རབ་ཏུ་དགའ་བ་ཞེས་བྱ་།",
            "འཇིག་རྟེན་ལས་འདས་པའི་སེམས་ཐོབ་པའི་ཕྱིར་དང༌། ",
            "གཉིས་པ་ནི་དྲི་མ་མེད་པ་ཡིན་།",
            "ཚུལ་འཆལ་གྱི་དྲི་མ་མེད་པའི་ཕྱིར་དང༌། ",
            "གསུམ་པ་ནི་འོད་བྱེད་པ་ཡིན་།",
            ""
        ],
        [
            "ཤེས་རབ་ཀྱི་འོད་ཐོབ་པའི་ཕྱིར་དང༌། ",
            "བཞི་པ་ནི་འོད་འཕྲོ་བ་ཡིན་།",
            "རྣམ་བྱང་ཕྱོགས་ཀྱི་འོད་འཕྲོ་བའི་ཕྱིར་དང༌། ",
            "ལྔ་པ་ནི་སྦྱང་དཀའ་བ་ཡིན་།",
            "བསམ་གཏན་ཙམ་གྱིས་རྒྱུད་སྦྱང་བར་དཀའ་བའི་ཕྱིར་དང༌། ",
            "དྲུག་པ་ནི་མངོན་དུ་གྱུར་པ་ཡིན་།",
            "མཚན་མ་མེད་པའི་དོན་མངོན་དུ་གྱུར་པའི་ཕྱིར་དང༌། ",
            "བདུན་པ་ནི་རིང་དུ་སོང་བ་ཡིན་།",
            "མཚན་མ་ལས་རིང་དུ་སོང་བའི་ཕྱིར་དང༌། ",
            "བརྒྱད་པ་ནི་མི་གཡོ་བ་ཡིན་།",
            "མཚན་མ་གང་གིས་ཀྱང་མི་གཡོ་བའི་ཕྱིར་དང༌། ",
            "དགུ་པ་ནི་ལེགས་པའི་བློ་གྲོས་ཡིན་།",
            ""
        ],
        [
            "ཆོས་ཀྱི་བློ་གྲོས་ཆེན་པོ་དང་ལྡན་པའི་ཕྱིར་དང༌༑ ",
            "བཅུ་པ་ནི་ཆོས་ཀྱི་སྤྲིན་ཡིན་།",
            "ཆོས་ཀྱི་ཆར་གྱིས་གདུལ་བྱའི་ལོ་ཏོག་སྨིན་པའི་ཕྱིར་རོ། །",
            "གདུལ་བྱ་དེ་",
            "ལ་གཟུད་པའི་ཕྱིར་རང་ཡང་དེ་ལ་གནས་པའི་ཚུལ་བསྟན་པའོ།། ",
            "ལྔ་པ་",
            "༼ཤེས་པ་བཅུའི་སྒོ་ནས་བསྟོད་།༽ནི། ",
            "ཤེས་བཅུ་རྣམ་དག་བདག་ཉིད་ཅན། །",
            " ཤེས་བཅུ་རྣམ་དག་འཆང་བ་པོ། ། ཞེས་པ་།",
            "རྗེ་བཙུན་འཇམ་པའི་དབྱངས་ས་ལམ་མཐར་ཕྱིན་ནས་",
            "ཤེས་པ་བཅུ་རྣམ་པར་དག་པའི་བདག་ཉིད་ཅན་དུ་བཞུགས་པ་།",
            "ཤེས་པ་བཅུ་གང་ཞེ་།",
            ""
        ],
        [
            "བདེན་པ་མཐོང་བའི་ཆོས་ཤེས་པ་དང༌། ",
            "གཞན་དེའི་རྗེས་སུ་འགྲོ་བར་ཤེས་པ་དང༌། ",
            "ཐབས་ཀྱིས་ཕ་རོལ་གྱི་སེམས་ཤེས་པ་དང༌། ",
            "ཤེས་རབ་ཀྱིས་ཀུན་རྫོབ་ཤེས་པ་དང༌། ",
            "འཁོར་བའི་སྡུག་བསྔལ་ཤེས་པ་དང༌། ",
            "དེའི་རྒྱུ་ཀུན་འབྱུང་ཤེས་པ་དང༌། ",
            "ཐོབ་བྱ་འགོག་པ་ཤེས་པ་དང༌། ",
            "དེའི་རྒྱུ་ལམ་ཤེས་པ་དང༌། ",
            "ཉོན་མོངས་པ་ཟད་པ་ཤེས་པ་དང༌། ",
            "སླར་མི་སྐྱེ་བ་ཤེས་པའོ།།",
            "དེ་རྣམས་རང་བཞིན་མེད་པར་ཅིག་ཅར་དུ་གཟིགས་ཤིང་ཤེས་པས་རྣམ་པར་དག་པ་དང༌། ",
            "དེ་རྣམས་རང་གིས་གཟིགས་ཤིང་གཞན་ལ་སྟོན་པའི་ཕྱིར་འཆང་བ་པོ་ཞེས་བཤད་དོ།། ",
            "དྲུག་པ་",
            "༼སྟོབས་བཅུའི་སྒོ་ནས་བསྟོད་།༽ནི། ",
            "རྣམ་པ་བཅུ་པོ་དོན་བཅུའི་དོན། །",
            " ཐུབ་དབང་སྟོབས་བཅུ་ཁྱབ་པའི་བདག །",
            " ཀུན་གྱི་དོན་ནི་མ་ལུས་བྱེད།། ",
            "ཅེས་པ་།",
            "རྗེ་བཙུན་འཇམ་པའི་དབྱངས་ཀྱིས་དོན་རྣམ་པ་བཅུ་དང་",
            "སྟོབས་བཅུ་མཁྱེན་པ་མཐར་ཕྱིན་ཏེ་རྣམ་པ་དག་པར་གཟིགས་པ་།",
            "དོན་རྣམ་པ་བཅུ་གང་ཞེ་།",
            ""
        ],
        [
            "འཁོར་བའི་ཆོས་ཕུང་པོ་ལྔ་དང༌། ",
            "ཉོན་མོངས་པ་ལྔ་སྟེ་བཅུའོ༑།",
            "ཀུན་ཉོན་ཕྱོགས་ཀྱི་ཆོས་ཐམས་ཅད་དེར་འདུས་སོ།།",
            "དེ་དག་རྣམ་པར་དག་པས་དོན་བཅུ་།",
            "རིགས་ལྔ་དང་ཡེ་ཤེས་ལྔ་སྟེ་བཅུའོ།།",
            "དེ་བཅུ་ནི་དོན་དུ་གཉེར་བྱའི་གཙོ་བོ་ཡིན་པས་དོན་ཞེས་བྱའོ།།",
            "ཐུབ་པའི་དབང་པོའི་སྟོབས་བཅུ་ནི། ",
            "གནས་དང་གནས་མིན་མཁྱེན་པའི་སྟོབས། ",
            "ལས་དང་རྣམ་སྨིན་མཁྱེན་པའི་སྟོབས། ",
            "མོས་པ་སྣ་ཚོགས་མཁྱེན་པའི་སྟོབས། ",
            "ཁམས་སྣ་ཚོགས་མཁྱེན་པའི་སྟོབས། ",
            "དབང་པོ་མཆོག་དང་མཆོག་མིན་མཁྱེན་པའི་སྟོབས༑ ",
            "ཐམས་ཅད་དུ་འགྲོ་བའི་ལམ་མཁྱེན་པའི་སྟོབས། ",
            "བསམ་གཏན་དང་སྙོམས་འཇུག་མཁྱེན་པའི་སྟོབས། ",
            "སྔོན་གྱི་གནས་རྗེས་དྲན་མཁྱེན་པའི་སྟོབས། ",
            "འཆི་འཕོ་དང་སྐྱེ་བ་མཁྱེན་པའི་སྟོབས། ",
            "ཟག་པ་དང་ཟད་པ་མཁྱེན་པའི་སྟོབས་རྣམས་སོ།།",
            ""
        ],
        [
            "དེ་ཡང་ཐུགས་རྗེ་ཆེན་པོས་ཀུན་ལ་ཁྱབ་པའི་",
            "བདག་ཉིད་དུ་བཞུགས་པ་དང༌། ",
            "ཐུགས་རྗེས་ཁྱབ་སྟེ་གཟིགས་པ་ཙམ་མ་ཡིན་པར་",
            "སྟོབས་བཅུའི་སྒོ་ནས་ཇི་ལྟར་འཚམས་པའི་ཆོས་བསྟན་ཏེ",
            "སེམས་ཅན་ཀུན་གྱི་གནས་སྐབས་དང་",
            "མཐར་ཐུག་གི་དོན་མ་ལུས་པར་བྱེད་དོ།། ",
            "བདུན་པ་༼དབང་བཅུའི་སྒོ་ནས་བསྟོད་།༽ནི། ",
            "ཞེས་པ་།",
            "རྗེ་བཙུན་འཇམ་པའི་དབྱངས་ཉིད་",
            "དབང་རྣམ་པ་བཅུའི་ཡོན་ཏན་དང་ལྡན་པ་།",
            "བཅུ་གང་ཞེ་ན། ",
            "ཚེ་ལ་དབང་བ། ",
            "སེམས་ལ་དབང་བ། ",
            "ཡོ་བྱད་ལ་དབང་བ། ",
            "ལས་ལ་དབང་བ། ",
            "སྐྱེ་བ་ལ་དབང་བ། ",
            "རྫུ་འཕྲུལ་ལ་དབང་བ། ",
            "མོས་པ་ལ་དབང་བ། ",
            "སྨོན་ལམ་ལ་དབང་བ། ",
            "ཡེ་ཤེས་ལ་དབང་བ། ",
            "ཆོས་ལ་དབང་བ་དང་བཅུའོ༑།",
            ""
        ],
        [
            "དེ་ལྟར་དབང་རྣམ་པ་བཅུ་ཡི་སྒོ་ནས་ཆེ་བའོ།། ",
            "བརྒྱད་པ་༼འབྲས་བུ་ཆོས་སྐུའི་སྒོ་ནས་བསྟོད་།༽",
            "ནི། ",
            "ཐོག་མ་མེད་པ་སྤྲོས་མེད་བདག །",
            " དེ་བཞིན་ཉིད་བདག་དག་པའི་བདག །",
            " ཅེས་པ་།",
            "སེམས་ཀྱི་ཆོས་ཉིད་ལ་ཐོག་མཐའ་མེད་པས་",
            "ཐོག་མ་མེད་པ་ནས་སྤྲོས་པ་མེད་པའི་",
            "རང་བཞིན་དུ་གྲུབ་པ་དེ་ནི་སུས་ཀྱང་",
            "འགྱུར་དུ་མེད་པས་དེ་བཞིན་ཉིད་ཀྱི་",
            "བདག་ཅེས་རང་བཞིན་རྣམ་དག་ལ་བརྗོད་པ་།",
            "འདི་ནི་ཐོག་མ་དབུས་མཐའ་མེད།།",
            "སྲིད་མེད་མྱ་ངན་འདས་པ་མེད།།",
            ""
        ],
        [
            "ཅེས་པ་ལྟར་རོ། །",
            "དག་པའི་བདག་ཅེས་པ་ནི་",
            "གློ་བུར་རྣམ་དག་གི་ཆ་བདེ་བ་ཆེན་པོའི་སྐུ་ལ་བརྗོད་པ་།",
            "དེ་ཡང༌། ",
            "འདི་ནི་མཆོག་ཏུ་བདེ་ཆེན་པོ། །",
            "བདག་མེད་གཞན་ཡང་མེད་པ་ཉིད། །",
            "ཅེས་སོ།།",
            "མདོར་ན་རྗེ་བཙུན་འཇམ་པའི་དབྱངས་ཉིད་",
            "དག་པ་གཉིས་ལྡན་གྱི་ཆོས་སྐུ་བརྙེས་ནས་",
            "ནམ་མཁའ་ཇི་སྲིད་དུ་དེ་ལས་གཡོ་བ་མེད་བཞིན་དུ་",
            "ཐུགས་རྗེ་དང་སྨོན་ལམ་གྱི་དབང་གིས་སེམས་ཅན་གྱི་དོན་མཛད་དོ༑།",
            "ཡང༌། ",
            "ཁྱབ་བདག་རྟག་ཏུ་ལྷུན་གྱིས་གྲུབ་པར་།",
            "ཅེས་པ་ལྟ་བུའོ།། ",
            "གཉིས་པ་འགྲོ་དོན་མཛད་ཚུལ་གྱི་སྒོ་ནས་བསྟོད་པ་ལ་ལྔ། ",
            "འགྲོ་དོན་མཛད་པ་ལ་བསླུ་བ་མེད་ཚུལ། ",
            "འགྲོ་དོན་མཛད་པ་ལ་འཇིགས་པ་མེད་ཚུལ། ",
            "འགྲོ་དོན་སྐུའི་སྒོ་ནས་མཛད་ཚུལ། ",
            "འགྲོ་དོན་གསུང་གི་སྒོ་ནས་མཛད་ཚུལ། ",
            "འགྲོ་དོན་ཐེག་པ་གསུམ་ཀའི་སྒོ་ནས་མཛད་ཚུལ་བཤད་པའོ།།",
            ""
        ],
        [
            "དང་པོ་༼འགྲོ་དོན་མཛད་པ་ལ་བསླུ་བ་མེད་ཚུལ༽ནི། ",
            "བདེན་པར་སྨྲ་ཞིང་ཚིག་མི་འགྱུར།། ",
            "ཇི་སྐད་སྨྲས་པ་དེ་བཞིན་བྱེད།། ",
            "གཉིས་མེད་གཉིས་སུ་མེད་པར་སྟོན།། ",
            "ཡང་དག་མཐའ་ལ་རྣམ་པར་གནས། །",
            " ཞེས་པ་།",
            "རྗེ་བཙུན་འཇམ་པའི་དབྱངས་འགྲོ་བའི་དོན་མཛད་པ་ལ་",
            "ནམ་ཡང་བསླུ་བ་མེད་པའི་",
            "ཚད་མའི་སྐྱེས་བུ་མཐར་ཐུག་པ་ཡིན་།",
            "རྣམ་འགྲེལ་ལས། ",
            "སྐྱོབ་པ་ཉིད་གཟིགས་ལམ་གསུང་བར། །",
            "འབྲེལ་མེད་ཕྱིར་ན་རྫུན་མི་གསུང༌༑།",
            ""
        ],
        [
            "ཞེས་པ་ལྟར། ",
            "རང་གིས་ཇི་ལྟར་གཟིགས་པ་ལྟར་དོན་དང་",
            "མཐུན་པར་གསུངས་པས་བདེན་པར་སྨྲ་བ་དང༌༑ ",
            "རང་གི་དམ་བཅས་པ་ཁོ་ན་བཞིན་དུ་",
            "མཛད་པས་ཚིག་མི་འགྱུར་བ་དང༌། ",
            "ཆོས་ཐམས་ཅད་སྒྱུ་མ་ལྟ་བུའོ་ཞེས་རང་",
            "གིས་ཇི་སྐད་སྨྲས་པ་དེ་བཞིན་དུ་",
            "རང་ཡང་སྤྱོད་པར་བྱེད་པ་དང༌། ",
            "འཁོར་བའི་རྩ་བ་ནི་བདག་འཛིན་ཡིན་ལ་",
            "བདག་ནི་གཉིས་སུ་མེད་པ་ལ་གཉིས་སུ་",
            "འཛིན་པའི་བློ་ཕྱིན་ཅི་ལོག་ཏུ་ཞུགས་པ་།",
            "དེས་ན་བདག་གཉིས་སུ་མེད་པར་",
            "ལྟོས་ཤིག་ཅེས་སྟོན་པར་མཛད་པ་དང༌། ",
            "གཞན་ལ་ཇི་ལྟར་སྟོན་པ་ལྟར་རང་ཡང་",
            "ཡང་དག་པའི་མཐའ་ལ་མཉམ་པར་",
            "བཞག་པ་ལས་གཡོ་བ་མེད་པར་གནས་སོ།།",
            "ཚིགས་བཅད་འདིས་ཐེག་ཆེན་སྟོན་པའི་",
            "དགེ་བའི་བཤེས་གཉེན་གྱི་མཚན་ཉིད་ཀྱང་བསྟན་པ་ཡིན་ནོ།། ",
            "གཉིས་པ་༼འགྲོ་དོན་མཛད་པ་ལ་འཇིགས་པ་མེད་།༽ནི། ",
            "བདག་མེད་སེང་གེའི་སྒྲ་དང་ལྡན།། ",
            "མུ་སྟེགས་རི་དྭགས་ངན་འཇིགས་བྱེད། །",
            " ཀུན་ཏུ་འགྲོ་བའི་དོན་ཡོད་སྟོབས། །",
            " དེ་བཞིན་གཤེགས་པའི་ཡིད་ལྟར་མགྱོགས།།",
            ""
        ],
        [
            "ཞེས་པ་།",
            "དེ་ཡང་མདོ་ལས། སྟོང་པ་ཞི་བ་སྐྱེ་བ་མེད་པའི་ཚུལ། །མི་ཤེས་པས་ནི་འགྲོ་བ་སྡུག་བསྔལ་གྱུར༑།",
            "དེ་ལ་ཐུགས་རྗེ་མངའ་བའི་རྒྱལ་བ་ཡིས། །ཐབས་ཚུལ་བསྟན་ཏེ་འདི་ལ་དྲང་བར་མཛད།།",
            "ཅེས་པ་ལྟར། ",
            "རྗེ་བཙུན་འཇམ་པའི་དབྱངས་ཀྱིས་",
            "བདག་མེད་པའི་གནས་ལུགས་སྟོན་པའི་",
            "གསུང་ནི་སེང་གེའི་སྒྲ་དང་ལྡན་པ་།",
            "སྒྲ་དེས་མུ་སྟེགས་རི་དྭགས་ལྟ་བུ་",
            "བདག་ཡོད་པར་ལྟ་བའི་ལྟ་ངན་",
            "ཐམས་ཅད་འཇིགས་པར་བྱེད་དོ།།",
            "རྫུ་འཕྲུལ་གྱི་རྐང་པའི་སྟོབས་ཀྱིས་",
            "སྟོང་གསུམ་འཇིག་རྟེན་གྱི་ཁམས་ཀུན་ཏུ་",
            "འགྲོ་བ་སྟེ་ཐོགས་པ་མེད་པར་བྱོན་ནས་",
            ""
        ],
        [
            "མཐོང་ཐོས་དྲན་རེག་ཐམས་ཅད་མཐོ་རིས་དང་",
            "ཐར་པའི་ལམ་ལ་འགོད་དེ་དོན་ཡོད་པར་།",
            "དེ་ཡང་འབད་རྩོལ་དང་རྣམ་རྟོག་གང་ཡང་མེད་",
            "པར་དེ་བཞིན་གཤེགས་པའི་ཡིད་ལྟར་",
            "བཞེད་པ་ཙམ་གྱིས་མངའ་དབང་མཛད་པ་",
            "ཅང་ཤེས་ཀྱི་རྒྱལ་པོའི་ཤུགས་ལྟར་མགྱོགས་པ་ཡིན་ནོ།། ",
            "གསུམ་པ་༼འགྲོ་དོན་སྐུའི་སྒོ་ནས་མཛད་།༽ནི། ",
            "རྒྱལ་བ་རྣམ་རྒྱལ་དགྲ་ལས་རྒྱལ།། ",
            "འཁོར་ལོས་བསྒྱུར་བ་སྟོབས་པོ་ཆེ།། ",
            "ཚོགས་ཀྱི་སློབ་དཔོན་ཚོགས་ཀྱི་མཆོག །",
            " ཚོགས་རྗེ་ཚོགས་བདག་དབང་དང་ལྡན།། ",
            "མཐུ་ཆེན་གཅེས་པར་འཛིན་པ་སྟེ།།",
            ""
        ],
        [
            "ཚུལ་ཆེན་གཞན་གྱི་དྲིང་མི་འཇོག། ",
            "ཅེས་པ་།",
            "རྗེ་བཙུན་འཇམ་པའི་དབྱངས་རང་དོན་སྤངས་རྟོགས་ཀྱི་",
            "བགོ་སྐལ་མ་ཕམ་པར་གཞན་ལས་ལྷག་པས་རྒྱལ་བ་དང༌། ",
            "ཕྱི་བདུད་བཞིའི་གཡུལ་ལས་རྒྱལ་བ་དང༌། ",
            "ནང་རྣམ་རྟོག་གི་དགྲ་ལས་རྒྱལ་བ་དང༌། ",
            "གཞན་དོན་དུ་ཆོས་ཀྱི་འཁོར་ལོས་བསྒྱུར་བ་",
            "ལ་མཚུངས་པ་མེད་པའི་སྟོབས་ཆེན་པོ་མངའ་བ་།",
            "དེ་ཡང་ཉན་ཐོས་ཀྱི་རིགས་ཅན་རྣམས་རྗེས་སུ་",
            "བཟུང་བའི་ཕྱིར་ཚོགས་ཀྱི་སློབ་དཔོན་མཛད་པ་དང༌། ",
            "རང་རྒྱལ་གྱི་རིགས་ཅན་རྣམས་རྗེས་སུ་",
            "བཟུང་བའི་ཕྱིར་ཚོགས་ཀྱི་མཆོག་སྟེ་བླ་མ་མཛད་པ་དང༌། ",
            "ཐེག་ཆེན་པོའི་རིགས་ཅན་རྣམས་རྗེས་སུ་",
            "བཟུང་བའི་ཕྱིར་བྱང་ཆུབ་སེམས་དཔའི་",
            "ཚོགས་ཀྱི་རྗེ་བོ་མཛད་པ་དང༌། ",
            "གདུལ་བྱ་དབང་པོ་ཡང་རབ་བསྔགས་ཀྱི་",
            "སྣོད་དུ་རུང་བ་རྣམས་རྗེས་སུ་བཟུང་བའི་",
            "ཕྱིར་དཀྱིལ་འཁོར་གྱི་གཙོ་བོའམ་",
            "ཚོགས་ཀྱི་བདག་པོ་རྡོ་རྗེ་འཆང་གི་",
            "སྐུར་བཞེངས་ནས་དབང་རྒྱུད་མན་ངག་སྟོན་ཏེ་",
            "སྐལ་བ་དང་ལྡན་པར་མཛད་དོ།།",
            "དེ་ལྟར་ཡོན་ཏན་གྱི་མཐུ་མཚུངས་པ་",
            "མེད་པའི་དབང་གིས་འགྲོ་བ་ལྷ་དང་བཅས་པའི་",
            "མཆོད་པའི་ཡུལ་དུ་གྱུར་ནས་གཅེས་པ་འཛིན་པ་།",
            ""
        ],
        [
            "གསང་ཆེན་རྡོ་རྗེ་ཐེག་པའི་ཉེ་ལམ་གྱི་",
            "མཐར་ཐུག་པ་ཕྱག་རྒྱ་ཆེན་པོའི་",
            "གནས་ཚུལ་རང་གནས་ཀྱི་ཡེ་ཤེས་ཆེན་པོ་",
            "མངོན་སུམ་དུ་སྟོན་པ་ལ་གཞན་དྲིང་མི་འཇོག་པར་",
            "རང་དབང་དུ་སྟོན་པར་མཛད་པ་།",
            "ཇི་སྐད་དུ། ",
            "རང་གི་རིག་པའི་ཡེ་ཤེས་འདི། །",
            "ངག་གི་ལམ་འདས་སྤྱོད་ཡུལ་ཏེ།།",
            "འདི་ནི་བྱིན་རླབས་རིམ་པའི་ཕྱིར། །",
            "ཀུན་མཁྱེན་ཡེ་ཤེས་དེ་ལྟ་བུ། །",
            "ཞེས་གསུངས་པ་ལྟར་གཞན་དྲིང་མི་འཇོག་པའོ།། ",
            "བཞི་པ་༼འགྲོ་དོན་གསུང་གི་སྒོ་ནས་མཛད་།༽ནི། ",
            "ཚིག་རྗེ་ཚིག་བདག་སྨྲ་མཁས་པ། །",
            " ཚིག་ལ་དབང་བ་ཚིག་མཐའ་ཡས། །",
            " ཚིག་བདེན་བདེན་པར་སྨྲ་བ་སྟེ།། ",
            "བདེན་པ་བཞི་ནི་སྟོན་པ་པོ༑ །",
            " ཞེས་པ་།",
            "རྗེ་བཙུན་འཇམ་པའི་དབྱངས་ཀྱིས་གདུལ་བྱ་ལ་",
            "ཆོས་ཇི་སྙེད་ཅིག་བསྟན་པ་ཐམས་ཅད་སོ་སོར་",
            "ཡང་དག་པ་རིག་པ་བཞིའི་སྒོ་ནས་བསྟན་པ་ཡིན་།",
            ""
        ],
        [
            "ཇི་ལྟར་ཞེ་ན། ",
            "དོན་སོ་སོར་ཡང་དག་པར་རིག་པ་བརྙེས་པས་",
            "ན་ཚིག་གི་རྗེ་བོ་སྟེ་དོན་གྱི་བདག་པོ་ཡིན་པ་དང༌། ",
            "ཆོས་སོ་སོར་ཡང་དག་པར་རིག་པ་བརྙེས་པས་",
            "ན་ཚིག་གི་བདག་པོར་གྱུར་པ་དང༌། ",
            "ངེས་པའི་ཚིག་སོ་སོར་ཡང་དག་པར་རིག་པ་",
            "བརྙེས་པས་ན་སྨྲ་བ་ལ་མཁས་པ་དང༌། ",
            "སྤོབས་པ་སོ་སོར་ཡང་དག་པར་རིག་པ་",
            "བརྙེས་པས་ན་ཚིག་ལ་དབང་བ་དང༌། ",
            "ངག་ལ་དབང་བའི་ཡོན་ཏན་བརྙེས་པའི་",
            "སྟོབས་ཀྱིས་འགྲོ་བ་རང་རང་གི་སྐད་དུ་",
            "ཆོས་གསུངས་པས་ན་ཚིག་མཐའ་ཡས་པའོ།།",
            "ཉེས་པ་ཟད་པའི་དབང་གིས་མི་བསླུ་བའི་",
            "ཆོས་གསུངས་པས་ན་ཚིག་བདེན་པ་དང༌། ",
            "དེ་ཡང་དྲང་ངེས་གཉིས་སུ་ཕྱེ་ནས་",
            "སོ་སོའི་ངོ་ན་བདེན་པར་སྨྲ་བ་དང༌། ",
            "ཀུན་ཉོན་ཕྱོགས་ཀྱི་འབྲས་བུ་སྡུག་བསྔལ་གྱི་བདེན་པ་དང༌། ",
            "དེའི་རྒྱུ་ཀུན་འབྱུང་གི་བདེན་པ་དང༌། ",
            "རྣམ་བྱང་ཕྱོགས་ཀྱི་འབྲས་བུ་འགོག་པའི་བདེན་པ་དང༌། ",
            "དེའི་རྒྱུ་ལམ་གྱི་བདེན་པ་།",
            "དེ་ལྟར་དོན་དམ་བདེན་པ་གཟིགས་པའི་དབང་གིས་",
            "བདེན་བཞི་སོ་སོར་ཕྱེ་ནས་སྟོན་པར་མཛད་དོ།། ",
            "ལྔ་པ་༼འགྲོ་དོན་ཐེག་པ་གསུམ་ཀའི་",
            "སྒོ་ནས་མཛད་ཚུལ་བཤད་།༽ནི། ",
            "ཕྱིར་མི་ལྡོག་པ་ཕྱིར་མི་འོང༌།། ",
            "འདྲེས་པ་རང་རྒྱལ་བསེ་རུའི་ཚུལ། །",
            " ངེས་འབྱུང་སྣ་ཚོགས་ལས་བྱུང་བ། །",
            " འབྱུང་བ་ཆེན་པོ་རྒྱུ་གཅིག་པུ། །",
            " དགེ་སློང་དགྲ་བཅོམ་ཟག་པ་ཟད།།",
            ""
        ],
        [
            "འདོད་ཆགས་བྲལ་བས་དབང་པོ་ཐུལ།། ",
            "བདེ་བ་བརྙེས་པས་འཇིགས་མེད་ཐོབ༑། ",
            "བསིལ་བར་གྱུར་པས་རྙོག་པ་མེད།། ",
            "ཅེས་པ་།",
            "རྗེ་བཙུན་འཇམ་པའི་དབྱངས་ཀྱིས་",
            "ཐོག་མར་ཉན་ཐོས་ཀྱི་རིགས་ཅན་རྣམས་ལ་",
            "བདེན་པ་བཞིའི་ཆོས་བསྟན་ནས་",
            "རྒྱུན་ཞུགས་ཕྱིར་འོང་བ་དང༌། ",
            "སླར་མི་ལྡོག་པའི་ཕྱིར་མི་འོང་དང་",
            "དགྲ་བཅོམ་པའི་ས་ལ་འགོད་པར་མཛད༑",
            ""
        ],
        [
            "དེ་ནས་རང་རྒྱལ་གྱི་རིགས་ཅན་འདྲེན་པ་",
            "ཚོགས་ན་སྤྱོད་པ་རྣམས་ལ་རྟེན་འབྲེལ་ལུགས་འབྱུང་གི་",
            "ཆོས་བསྟན་ནས་རང་རྒྱལ་གྱི་ལམ་ལ་འགོད། ",
            "བསེ་རུ་ལྟ་བུ་རྣམས་ལ་རྟེན་འབྲེལ་ལུགས་ལྡོག་གི་",
            "དོན་བསྟན་ནས་རང་རྒྱལ་གྱི་བྱང་ཆུབ་ལ་འགོད། ",
            "དེ་ནས་ཐེག་ཆེན་རིགས་ཅན་རྣམས་ལ་",
            "ཚེ་འདི་ལས་བློ་ལྡོག་པའི་ངེས་འབྱུང་དང༌། ",
            "སྲིད་པ་མཐའ་དག་ལས་བློ་ལྡོག་པའི་ངེས་འབྱུང་དང༌། ",
            "ཞི་མཐའ་ལས་བློ་ལྡོག་པའི་ངེས་འབྱུང་།",
            "ངེས་འབྱུང་སྣ་ཚོགས་ལས་བྱུང་བའི་འབྲས་བུ་",
            "རྫོགས་པའི་བྱང་ཆུབ་ཀྱི་ཐབས་སྟོན་པར་།",
            "དོན་དུ་ཐེག་གསུམ་ལམ་གྱི་འབྲས་བུ་སོ་སོར་",
            "འབྱུང་བའི་རྩ་བའམ་རྒྱུ་གཅིག་པུ་ནི་",
            "བསོད་ནམས་ཀྱི་དགེ་བ་ཁོ་ན་ཡིན་།",
            "ལམ་དེ་ལ་འཇུག་པའི་གང་ཟག་གི་",
            "བསམ་པ་དང་མཐུན་པའི་ཆོས་དང་སྐུའི་",
            "ཆ་ལུགས་ཀྱང་སོ་སོར་སྟོན་པར་མཛད་པ་ལས། ",
            "ཐེག་དམན་རྣམས་ལ་དགེ་སློང་གི་ཆ་ལུགས་དང༌། ",
            "དགྲ་བཅོམ་ཟག་པ་ཟད་པའི་ཚུལ་དང༌། ",
            "འདོད་ཆགས་དང་བྲལ་བས་",
            "དབང་པོ་ཐུལ་བའི་ཚུལ་དང༌། ",
            "བླ་ན་མེད་པའི་བདེ་བ་བརྙེས་པས་",
            "སྲིད་ཞིའི་མཐའ་ལ་འཇིགས་པ་མེད་པའི་",
            "བྱང་ཆུབ་ཆེན་པོ་ཐོབ་པའི་ཚུལ་སྟོན་པ་དང༌། ",
            "ཆོས་ཉིད་ཀྱི་བདེན་པ་བསིལ་བ་",
            "ཆུ་ལྟ་བུས་ལས་ཉོན་གྱི་མེ་རབ་ཏུ་ཞི་ཞིང༌",
            ""
        ],
        [
            "རྣམ་རྟོག་གི་དྲི་མ་ཆུའི་རྙོག་མ་ལྟ་བུ་དང་",
            "བྲལ་ཏེ་བདེ་བ་ཆེན་པོའི་སྐུ་བརྙེས་པའི་ཚུལ་སྟོན་པར་མཛད་དོ།། ",
            "གསུམ་པ་སྐུ་བཞི་གྲུབ་ཚུལ་གྱི་སྒོ་ནས་བསྟོད་པ་ལ་གཉིས། ",
            "སྐུ་བཞིའི་ཡོན་ཏན་གྱི་སྒོ་ནས་བསྟོད་པ་དང༌། ",
            "དེ་མྱུར་དུ་སྒྲུབ་བྱེད་སྔགས་ཀྱི་ལམ་ལ་བསྟོད་པའོ།།",
            "དང་པོ་༼སྐུ་བཞིའི་ཡོན་ཏན་གྱི་སྒོ་ནས་བསྟོད་པ་༽ལ་བཞི། ",
            "སྤྲུལ་སྐུའི་ཡོན་ཏན་ལ་བསྟོད་པ། ",
            "ལོངས་སྐུའི་ཡོན་ཏན་ལ་བསྟོད་པ། ",
            "ཆོས་སྐུའི་ཡོན་ཏན་ལ་བསྟོད་པ། ",
            "ཡེ་ཤེས་ཀྱི་སྐུའི་ཡོན་ཏན་ལ་བསྟོད་པའོ།།",
            "དང་པོ་༼སྤྲུལ་སྐུའི་ཡོན་ཏན་ལ་བསྟོད་པ༽ནི། ",
            "རིགས་པ་དང་ནི་ཞབས་སུ་ལྡན།། ",
            "བདེ་གཤེགས་འཇིག་རྟེན་རིག་པའི་མཆོག །",
            " བདག་གིར་མི་འཛིན་ངར་མི་འཛིན།། ",
            "བདེན་པ་གཉིས་ཀྱི་ཚུལ་ལ་གནས། །",
            " འཁོར་བའི་ཕ་རོལ་མཐར་སོན་པ། །",
            " བྱ་བ་བྱས་པ་སྐམ་སར་གནས། །",
            " ཤེས་པ་འབའ་ཞིག་ངེས་གསལ་བ༑ །",
            " ཞེས་པ་།",
            ""
        ],
        [
            "རྗེ་བཙུན་འཇམ་པའི་དབྱངས་མཆོག་གིས་ས་ལ་གཤེགས་པ་།",
            "ཐོག་མར་ཤེས་རབ་ཀྱིས་མིག་དང་",
            "འདྲ་བའི་ལྟ་བ་རིག་པ་དང༌། ",
            "ཚུལ་ཁྲིམས་ཀྱིས་རྐང་པ་དང་འདྲ་བའི་",
            "བྱང་ཆུབ་ཀྱི་ལམ་ལ་སྤྱོད་པ་།",
            "ལྟ་སྤྱོད་ཟུང་དུ་འབྲེལ་བའི་སྒོ་ནས་",
            "གཟིགས་པས་ཤེས་རབ་ཀྱི་མིག་གིས་",
            "རང་གནས་ཀྱི་ཡེ་ཤེས་མཐོང་བ་དང༌། ",
            "སྤྱོད་པ་རྫུ་འཕྲུལ་གྱི་རྐང་པས་",
            "ས་ལམ་ཡུད་ཀྱིས་ཆོད་དེ་ཚེ་འདིར་",
            "མཆོག་གི་སར་བདེ་བར་གཤེགས་པ་།",
            "དེ་ནས་མཁྱེན་པའི་ཡེ་ཤེས་ཀྱིས་",
            "སེམས་ཅན་གྱི་ལས་བཟང་ངན་དང༌། ",
            "སྣོད་དུ་རུང་མི་རུང་དང༌། ",
            "འདུལ་བའི་དུས་ལ་བབ་མ་བབ་མཁྱེན་པ་ནི། ",
            "ལྷ་དང་དྲང་སོང་ཉན་རང་ལས་གཟིགས་པ་",
            "ཁྱད་པར་འཕགས་པས་ན་འཇིག་རྟེན་མཁྱེན་པ་ཞེས་སམ་",
            "འཇིག་རྟེན་རིག་པའི་མཆོག་ཅེས་བརྗོད་དོ།།",
            "དོན་ལ་མེད་བཞིན་དུ་སྲིད་པར་སྣང་བ་",
            "འདི་སྒྱུ་མ་ལྟ་བུ་ཡིན་པར་",
            "མཁྱེན་ནས་ཕྱི་ཡུལ་ལ་བདག་གིར་མི་།",
            ""
        ],
        [
            "ནང་སེམས་ལ་ངར་མི་འཛིན་པས་",
            "གཞན་ལའང་བདག་མེད་ཀྱི་དོན་བསྟན་པར་།",
            "དེ་ནས་རང་དོན་མཉམ་བཞག་",
            "དོན་དམ་ཆོས་ཀྱི་སྐུ་དང༌། ",
            "གཞན་དོན་རྗེས་ཐོབ་ཀུན་རྫོབ་གཟུགས་ཀྱི་",
            "སྐུར་འཆར་བའི་དབང་གིས་བདེན་པ་",
            "གཉིས་ཀྱི་ཚུལ་ལ་གནས་ནས་གཞན་ལའང་",
            "བདེན་པ་གཉིས་ཀྱི་ཚུལ་གསལ་བར་མཛད་དོ།།",
            "འོ་ན་འཁོར་བ་གནས་པར་འགྱུར་རོ་ཞེ་།",
            "རང་དོན་འཁོར་བའི་ཕ་རོལ་ཕྱིན་ཏེ་",
            "ཐར་པ་བླ་ན་མེད་པའི་འབྲས་བུ་མཐར་སོན་པས་",
            "འཁོར་བར་གནས་པར་མི་འགྱུར་རོ། །",
            "འཁོར་བའི་ཕ་རོལ་ཇི་ལྟར་ཕྱིན་ཅེ་ན",
            "སྲིད་པའི་ཆུ་བོ་བཞི་ལས་བརྒལ་བའི་བྱ་བ་བྱས་ཏེ་",
            ""
        ],
        [
            "སྐྱེས་བུ་སྟོབས་དང་ལྡན་པ་འདམ་ལས་",
            "འཐོན་པ་ལྟར་འཁོར་བ་ཆགས་སྡང་གི་",
            "འདམ་ལས་འཐོན་ཏེ་ཐར་པ་ཆེན་པོའི་སྐམ་སར་གནས་པའོ།།",
            "སྲིད་པའི་ཆུ་བོ་བཞི་གང་ཞེ་།",
            "འདོད་པའི་ཆུ་བོ། ",
            "སྲིད་པའི་ཆུ་བོ། ",
            "མ་རིག་པའི་ཆུ་བོ། ",
            "ལྟ་བའི་ཆུ་བོ་དང་བཞིའོ།།",
            "འོ་ན་རྒྱུ་གང་གིས་ཤེས་།",
            "ཐ་མལ་གྱི་ཤེས་པ་འབའ་ཞིག་སོ་སོར་",
            "རང་རིག་པའི་ཡེ་ཤེས་སུ་ངེས་པའི་",
            "དབང་གིས་འཁོར་བ་ལས་འདས་པ་།",
            "ཆོས་ཀྱི་དབྱིངས་སུ་བསྟོད་པ་ལས། ",
            "སོ་སོ་རང་རིག་རྣམ་དག་ན།།",
            ""
        ],
        [
            "ས་རྣམས་དེ་ཡི་བདག་ཉིད་གནས། །",
            "ཞེས་སོ།། ",
            "གཉིས་པ་༼ལོངས་སྐུའི་ཡོན་ཏན་ལ་བསྟོད་།༽ནི། ",
            "ཤེས་རབ་མཚོན་ཆས་རྣམ་འཇོམས་པ། །",
            " དམ་ཆོས་ཆོས་རྒྱལ་གསལ་བར་ལྡན།། ",
            "འཇིག་རྟེན་སྣང་བར་བྱེད་པའི་མཆོག ། ",
            "ཆོས་ཀྱི་དབང་ཕྱུག་ཆོས་ཀྱི་རྒྱལ།། ",
            "ལེགས་པའི་ལམ་ནི་སྟོན་པ་པོ། །",
            " ཞེས་པ་།",
            "རྗེ་བཙུན་འཇམ་པའི་དབྱངས་ཐམས་ཅད་མཁྱེན་པའི་",
            "ཡེ་ཤེས་བརྙེས་མ་ཐག་ཏུ་སྐུ་དང་ཡེ་ཤེས་ཀྱི་",
            "སྣང་བ་ཕྱི་གསལ་དུ་ཤར་ནས་",
            "ཤེས་རབ་ཀྱི་འོད་དང་གཞལ་ཡས་ཁང་དང་",
            "ཡེ་ཤེས་ཀྱི་རང་རྩལ་མཚོན་ཆ་ལྟ་བུ་",
            "འཕྲོས་ཏེ་བདུད་དང་ཉོན་མོངས་པ་རྣམ་པར་འཇོམས་པ་དང༌། ",
            "དམ་པའི་ཆོས་ཀྱི་ཡོན་ཏན་གྱིས་",
            "མངོན་པར་མཐོ་བའི་ཁྲི་ལ་ཆོས་ཀྱི་",
            "རྒྱལ་པོ་ལྟ་བུའི་ལོངས་སྤྱོད་རྫོགས་པའི་",
            "སྐུ་མཚན་དཔེའི་གཟི་འོད་རབ་ཏུ་གསལ་ཞིང་",
            ""
        ],
        [
            "སྐུ་ལ་ཞིང་ཁམས་ཀྱི་བཀོད་པ་དང་ལྡན་པ་དང༌། ",
            "འཇིག་རྟེན་གྱི་ཁམས་མ་ལུས་པ་",
            "འོད་ཀྱི་སྣང་བར་བྱེད་པ་དང༌། ",
            "སྣང་བ་ཙམ་མ་ཡིན་པར་ཆོས་ཀྱི་བརྡ་",
            "སྟོན་པས་ན་འོད་ཀྱི་མཆོག་།",
            "དེས་ཆོས་གང་ཞིག་མངའ་འམ་སྙམ་།",
            "ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ལ་",
            "དབང་སྒྱུར་བས་ན་ཆོས་ཀྱི་དབང་ཕྱུག་དང༌། ",
            "རིགས་རྣམས་ཀུན་གྱི་བདག་པོར་",
            "གྱུར་པས་ན་ཆོས་ཀྱི་རྒྱལ་པོའོ།།",
            "ཆོས་བརྡ་དང་རྟགས་ཀྱི་སྒོ་ནས་",
            "གདུལ་བྱའི་བློ་དང་མཐུན་པར་ཤར་བས་ན་",
            "མ་ནོར་ལེགས་པའི་ལམ་ནི་སྟོན་པར་མཛད་དོ།། ",
            "གསུམ་པ་༼ཆོས་སྐུའི་ཡོན་ཏན་ལ་བསྟོད་།༽ནི། ",
            "དོན་གྲུབ་བསམ་པ་གྲུབ་པ་སྟེ།། ",
            "ཀུན་ཏུ་རྟོག་པ་ཐམས་ཅད་སྤངས།།",
            ""
        ],
        [
            "རྣམ་པར་མི་རྟོག་དབྱིངས་མི་ཟད། །",
            " ཆོས་དབྱིངས་དམ་པ་ཟད་མི་ཤེས།། ",
            "ཞེས་པ་།",
            "རྗེ་བཙུན་འཇམ་པའི་དབྱངས་",
            "རང་དོན་ཆོས་ཀྱི་སྐུར་གྲུབ་པའི་ཚེ། ",
            "སྔོན་ཡུན་རིང་པོ་ནས་སྨོན་པའི་",
            "དོན་ཐམས་ཅད་གྲུབ་ཅིང་དེའི་ཕྲིན་ལས་ཀྱིས་",
            "སེམས་ཅན་གྱི་བསམ་པ་ཐམས་ཅད་",
            "གྲུབ་སྟེ་རྫོགས་པར་བྱེད་དོ།།",
            "དེས་གཞན་དོན་མཛད་ཀྱང་ཀུན་ཏུ་",
            "རྟོག་པ་ཐམས་ཅད་གནས་འགྱུར་ཏེ་",
            "སྤངས་ཟིན་པས་རྣམ་རྟོག་མེད་ལ་ཡོད་ན་",
            ""
        ],
        [
            "ཡང་དག་པའི་ཡེ་ཤེས་དང་འགལ་བའི་ཕྱིར་རོ། །",
            "འོ་ན་ཕྲིན་ལས་ཇི་ལྟར་མཛད་ཅེ་ན",
            "རྣམ་པར་མི་རྟོག་ཀྱང་དབྱིངས་ལས་ཆོས་སྐུའི་",
            "ཡོན་ཏན་ཟད་པ་མེད་པར་འབྱུང་བ་ཡོད་།",
            "ཆོས་ཀྱི་དབྱིངས་ནི་རྒྱ་མཚོ་དང་འདྲ་བས། ",
            "ཡོན་ཏན་རིན་པོ་ཆེ་དཔག་ཏུ་མེད་པའི་",
            "འབྱུང་གནས་ཡིན་པའི་ཕྱིར་ཟད་པ་མེད་ཅིང༌། ",
            "ཆོས་ཀྱི་དབྱིངས་ནི་ནམ་མཁའ་དང་འདྲ་སྟེ་",
            "དམ་པའི་ཡོན་ཏན་གྱི་མཛོད་ཡིན་པའི་",
            "ཕྱིར་ཟད་མི་ཤེས་པའོ།།",
            "དངོས་གྲུབ་འབྱུང་བ་ལས། ",
            "ནམ་མཁའ་རྒྱ་མཚོ་འབྲས་ལྡན་པ། །",
            "ཕུན་སུམ་ཚོགས་པ་ལྷུན་གྱིས་གྲུབ།།",
            "ཅེས་སོ།།",
            ""
        ],
        [
            "བཞི་པ་༼ཡེ་ཤེས་ཀྱི་སྐུའི་ཡོན་ཏན་ལ་བསྟོད་།༽",
            "ནི། བསོད་ནམས་ལྡན་པ་བསོད་ནམས་ཚོགས། །",
            " ཡེ་ཤེས་ཡེ་ཤེས་ཁྱད་པར་ཆེ།། ",
            "ཡེ་ཤེས་ལྡན་པ་ཡོད་མེད་ཤེས།། ",
            "ཚོགས་གཉིས་ཚོགས་ནི་བསགས་པ་པོ། །",
            " ཞེས་པ་།",
            "རྗེ་བཙུན་ཉིད་ཡེ་ནས་བསོད་ནམས་ཀྱི་ཚོགས་དང་ལྡན་།",
            "གཞན་དེ་ལ་གཞུག་པའི་ཕྱིར་ཉིད་ཀྱང་",
            "བསོད་ནམས་ཀྱི་ཚོགས་ཆུང་ངུ་ནས་",
            "བསགས་པའི་ཚུལ་སྟོན་པ་དང༌། ",
            "ཡེ་ཤེས་ཀྱི་ཚོགས་དང་ཡང་ལྡན་།",
            ""
        ],
        [
            "དེ་ཡང་ཉན་རང་གི་ཡེ་ཤེས་ལས་ཀྱང་",
            "བྱང་ཆུབ་སེམས་དཔའི་ཡེ་ཤེས་ཁྱད་པར་།",
            "དེ་ལས་ཀྱང་ཁྱད་པར་དུ་འཕགས་པ་",
            "དེ་བཞིན་གཤེགས་པའི་ཡེ་ཤེས་དང་",
            "ལྡན་པ་ནི་མཐའ་མེད་པའོ།།",
            "ཐམས་ཅད་མཁྱེན་པའི་ཡེ་ཤེས་ཀྱིས་",
            "ཡོད་པ་ཤེས་བྱ་ཇི་སྙེད་པ་དང༌། ",
            "མེད་པ་གནས་ལུགས་ཇི་ལྟ་བ་ཤེས་པ་ནི་",
            "ཤེས་པ་རབ་ཀྱི་མཐར་ཐུག་པའོ།།",
            "དེ་ལྟར་ཚོགས་གཉིས་རྫོགས་པས་ནི་",
            "དེ་ལས་བྱུང་བའི་འབྲས་བུ་",
            "གཟུགས་སྐུ་རྣམ་པ་གཉིས་བྱུང་བ་།",
            "རིན་ཆེན་ཕྲེང་བ་ལས༑ ",
            "གཟུགས་ཀྱི་སྐུ་ནི་མདོར་བསྡུ་ན།།",
            "བསོད་ནམས་ཚོགས་ལས་བྱུང་བ་སྟེ།།",
            ""
        ],
        [
            "ཆོས་ཀྱི་སྐུ་ནི་མདོར་བསྡུ་ན༑།",
            "རྒྱལ་པོ་ཡེ་ཤེས་ཚོགས་ལས་བྱུང༌།།",
            "ཞེས་སོ།། ",
            "གཉིས་པ་དེ་མྱུར་དུ་སྒྲུབ་བྱེད་སྔགས་ཀྱི་",
            "ལམ་ལ་བསྟོད་པ་ལ་གསུམ། ",
            "སྔགས་ལམ་གྱི་ཐབས་ཁྱད་པར་ཅན་ལ་བསྟོད་པ། ",
            "སྐུ་དང་ཡེ་ཤེས་ཀྱི་རྣམ་གྲངས་ལ་བསྟོད་པ། ",
            "སྔགས་ལམ་ཐུན་མོང་མ་ཡིན་པ་ལ་བསྟོད་པའོ།།",
            "དང་པོ་༼སྔགས་ལམ་གྱི་ཐབས་ཁྱད་པར་ཅན་ལ་བསྟོད་པ༽ནི། ",
            "རྟག་པ་ཀུན་རྒྱལ་རྣལ་འབྱོར་ཅན། །",
            " བསམ་གཏན་བསམ་བྱ་བློ་ལྡན་མཆོག །",
            " སོ་སོ་རང་རིག་མི་གཡོ་བ། །",
            " ཞེས་པ་།",
            "རྗེ་བཙུན་ཉིད་རྟག་པ་རྒྱུན་དུ་ཀུན་རྟོག་གི་",
            "དགྲ་ལས་རྒྱལ་བ་ནི་རང་སེམས་ལྷན་ཅིག་",
            "སྐྱེས་པའི་ཡེ་ཤེས་ལ་སྦྱོར་བའི་",
            "རྣལ་འབྱོར་ཁྱད་པར་ཅན་གྱི་མཐུ་དང༌། ",
            "བསམ་གཏན་བསམ་བྱ་ལས་འདས་པར་",
            "ཤེས་པ་ནི་བློ་དང་ལྡན་པའི་མཆོག་དང༌། ",
            "དེ་ཡང་རང་གནས་ཆོས་སྐུའི་དགོངས་པ་",
            "བཙན་ཐབས་སུ་བརྙེས་ཏེ་སོ་སོ་",
            "རང་གིས་རིག་པའི་ཡེ་ཤེས་ལས་",
            "མི་གཡོ་བ་ནི་གསང་སྔགས་ལམ་གྱི་",
            "མཐུ་ཡིན་པས་དེའི་སྒོ་ནས་བསྟོད་པའོ།།",
            ""
        ],
        [
            "ཡང་ན་རྟག་པ་ཞེས་པ་རྟག་པ་",
            "རྣམ་པར་སྣང་མཛད་ལ་བཤད་ཅིང༌། ",
            "དེའི་ལམ་རིམ་པ་གཉིས་ཀྱི་རྣལ་འབྱོར་",
            "ཁྱད་པར་ཅན་ལ་བརྟེན་ནས་ས་ལམ་མྱུར་དུ་",
            "བགྲོད་པའི་ཚུལ་དུ་བཤད་ཀྱང་རུང་།",
            "བི་མའི་འགྲེལ་པ་ལས་རྟོག་པ་ཀུན་",
            "རྒྱལ་ཞེས་གསུངས་འདུག་པས། ",
            "གང་ལྟར་ཡང་ཚིག་དོན་མན་ངག་གི་",
            "དབང་དུ་སོང་ན་ཚིག་འབྲུ་ཙམ་ལ་",
            "འགལ་བ་མེད་པས་རུང་བར་སེམས་སོ།། ",
            "གཉིས་པ་༼སྐུ་དང་ཡེ་ཤེས་ཀྱི་",
            "རྣམ་གྲངས་ལ་བསྟོད་པ༽ལ་གསུམ། ",
            "སྐུའི་རྣམ་གྲངས་ལ་བསྔགས་པ་དང༌། ",
            "ཡེ་ཤེས་ཀྱི་རྣམ་གྲངས་ལ་བསྔགས་པ། ",
            "སྐུ་དང་ཡེ་ཤེས་ཀྱི་བྱེད་ལས་ལ་བསྔགས་པའོ།།",
            ""
        ],
        [
            "དང་པོ་༼སྐུའི་རྣམ་གྲངས་ལ་བསྔགས་པ་༽ནི། ",
            "མཆོག་གི་དང་པོའི་སྐུ་གསུམ་འཆང༌། །",
            " སངས་རྒྱས་སྐུ་ལྔའི་བདག་ཉིད་ཅན། །",
            " ཞེས་པ་།",
            "རྗེ་བཙུན་ཉིད་སྔགས་ལམ་ནས་མཆོག་གི་དངོས་",
            "གྲུབ་དམ་པ་བརྙེས་ནས་ཁྱབ་བདག་དང་",
            "པོའི་མགོན་པོའམ་དཔལ་མཆོག་དང་པོའི་",
            "སྐྱེས་བུ་ཐོབ་སྟེ་ཆོས་སྐུ་ལས་",
            "མི་གཡོ་བར་བཞུགས་བཞིན་དུ། ",
            "ལོངས་སྤྱོད་རྫོགས་པའི་སྐུ་དང༌། ",
            "ཐུགས་རྗེ་སྤྲུལ་པའི་སྐུ་གཉིས་",
            "དུས་གཅིག་ཏུ་འཆར་བའོ།།",
            "སྐུ་ལྔ་ནི། ",
            "མཁྱེན་ཆ་ཆོས་སྐུ་དང༌། ",
            "གསལ་ཆ་ལོངས་སྐུ་དང༌། ",
            "སྣང་ཆ་སྤྲུལ་སྐུ་དང༌། ",
            "སྤངས་ཆ་ངོ་བོ་ཉིད་སྐུ་དང༌། ",
            "སྔགས་ལམ་གྱི་ལྷན་ཅིག་སྐྱེས་པའི་སྐུའམ་",
            "མངོན་པར་བྱང་ཆུབ་པའི་སྐུ་དང་ལྔའོ།། ",
            "གཉིས་པ་༼ཡེ་ཤེས་ཀྱི་རྣམ་གྲངས་ལ་བསྔགས་།༽ནི། ",
            "ཁྱབ་བདག་ཡེ་ཤེས་ལྔ་ཡི་བདག །",
            " སངས་རྒྱས་ལྔ་བདག་ཅོན་པན་ཅན། །",
            " སྤྱན་ལྔ་ཆགས་པ་མེད་པ་འཆང༌། །",
            " ཞེས་པ་།",
            "རྗེ་བཙུན་ཉིད་ཡེ་ཤེས་ཀྱི་སྐུ་བརྙེས་ཏེ་",
            "དཀྱིལ་འཁོར་ཡོངས་ཀྱི་གཙོ་བོར་",
            "བཞུགས་པས་ཁྱབ་བདག་དང༌། ",
            "དེ་ཡང་ངོ་བོ་ཡེ་ཤེས་གཅིག་ལ་",
            "མཁྱེན་ཚུལ་གྱི་སྒོ་ནས་ལྔར་དབྱེ་བ་།",
            ""
        ],
        [
            "གཞིའི་ཆ་ལས་ཆོས་དབྱིངས་ཡེ་ཤེས། ",
            "གསལ་བའི་ཆ་ལས་མེ་ལོང་ཡེ་ཤེས། ",
            "མཁྱེན་པའི་ཆ་ལས་སོར་རྟོག་ཡེ་ཤེས། ",
            "རྟོགས་པའི་ཆ་ལས་མཉམ་ཉིད་ཡེ་ཤེས༑ ",
            "མཛད་པའི་ཆ་ལས་བྱ་གྲུབ་ཡེ་ཤེས་སོ།།",
            "དེ་རྣམས་དང་ལྡན་པས་བདག་པོའོ།། ",
            "སངས་རྒྱས་ལྔ་ནི། ",
            "གསང་སྔགས་ཀྱི་རིགས་ཀྱི་སྒོ་ནས་དབྱེ་བ་།",
            "དེ་ཡང་སྐུའི་རིགས་ལ་རྣམ་པར་སྣང་མཛད༑",
            "ཐུགས་ཀྱི་རིགས་ལ་མི་བསྐྱོད་པ། ",
            "གསུང་གི་རིགས་ལ་འོད་དཔག་།",
            "ཡོན་ཏན་གྱི་རིགས་ལ་རིན་ཆེན་འབྱུང་།",
            ""
        ],
        [
            "ཕྲིན་ལས་ཀྱི་རིགས་ལ་དོན་ཡོད་གྲུབ་པའོ།།",
            "དེ་རྣམས་དང་ལྡན་པས་བདག་པོའོ།།",
            "དེ་ཡང་གསང་སྔགས་ཀྱི་ལྷ་ཐམས་ཅད་ལ་",
            "སོ་སོའི་རིགས་བདག་ཅོད་པན་དུ་",
            "རྒྱན་པས་ན་ཅོད་པན་ཞེས་བྱའོ།། ",
            "སྤྱན་ལྔ་ནི། ",
            "ཤེས་བྱ་གཟིགས་པའི་སྒོ་ནས་དབྱེ་བ་།",
            "སྤྲུལ་སྐུ་ལ་ཤའི་སྤྱན་དང༌། ",
            "ལོངས་སྐུ་ལ་ལྷའི་སྤྱན། ",
            "ཇི་ལྟ་བ་གཟིགས་པ་ལ་ཤེས་རབ་ཀྱི་སྤྱན༑ ",
            "ཇི་སྙེད་པ་གཟིགས་པ་ལ་ཆོས་ཀྱི་སྤྱན། ",
            "ཀུན་ཏུ་སྒྲིབ་པ་མེད་པ་ལ་སངས་རྒྱས་ཀྱི་སྤྱན་ནོ།།",
            "དེ་རྣམས་ལ་ཆགས་ཐོགས་མེད་པའི་",
            "གཟིགས་པ་དང་ལྡན་པས་འཆང་བའོ།།",
            ""
        ],
        [
            "གསུམ་པ་སྐུ་དང་ཡེ་ཤེས་ཀྱི་",
            "བྱེད་ལས་ལ་བསྔགས་པ་ལ་གསུམ། ",
            "སྐུ་གྲུབ་པའི་རྒྱུ་ལ་བསྔགས་པ། ",
            "ཐོབ་ཚུལ་སྐུའི་བྱེད་ལས་ལ་བསྔགས་པ། ",
            "མཁྱེན་ཚུལ་ཡེ་ཤེས་ཀྱི་བྱེད་ལས་ལ་བསྔགས་པའོ།།",
            "དང་པོ་༼སྐུ་གྲུབ་པའི་རྒྱུ་ལ་བསྔགས་པ༽ནི། ",
            "སངས་རྒྱས་ཐམས་ཅད་སྐྱེད་པ་པོ། །",
            " སངས་རྒྱས་སྲས་པོ་དམ་པའི་མཆོག །",
            " ཅེས་པ་།",
            "དོན་དམ་བྱང་ཆུབ་ཀྱི་སེམས་ནི་",
            "སངས་རྒྱས་ཐམས་ཅན་སྐྱེད་པའི་ཡུམ་དུ་གྱུར་ཅིང༌། ",
            "ས་ལ་གནས་པའི་བྱང་ཆུབ་སེམས་དཔའ་",
            "རྣམས་སངས་རྒྱས་ཀྱི་སྲས་དམ་པའོ།།",
            "འོ་ན་ཉན་རང་རྣམས་སྲས་དམ་པ་",
            "མིན་པའི་རྒྱུ་མཚན་ཅི་ཞེ་།",
            "དཔེར་ན་འཁོར་ལོ་སྒྱུར་བའི་",
            "རྒྱལ་པོ་ལ་སྲས་སྟོང་ལ་སོགས་པ་ཡོད་ཀྱང༌། ",
            "མཚན་དང་ལྡན་པ་གཅིག་སྲས་ཀྱི་",
            "དམ་པར་འཇོག་པ་བཞིན་དུ། ",
            "ཉན་རང་དེ་དག་ཤེས་རབ་དང་",
            "སྙིང་རྗེ་ཆུང་བས་སངས་རྒྱས་ཀྱི་",
            "རིགས་འཛིན་ཅིང་མཛད་པ་སྒྲུབ་",
            "མི་ནུས་པས་སྲས་ཀྱི་དམ་པ་མ་ཡིན་ནོ།།",
            "བྱང་ཆུབ་སེམས་དཔའ་རྣམས་དེ་ལས་",
            "ལྡོག་པའི་ཕྱིར་སྲས་དམ་པའོ།།",
            ""
        ],
        [
            "དེ་ལས་རྗེ་བཙུན་ཉིད་གནས་སྐབས་རྒྱལ་སྲས་",
            "ཐུ་བོའི་ཚུལ་བཟུང་བའི་ཁྱད་པར་དང༌། ",
            "མཐར་ཐུག་རྒྱལ་བ་རྣམས་ཀྱི་ཡོངས་འཛིན་",
            "མཛད་དེ་བྱང་ཆུབ་ཀྱི་སེམས་འཛིན་དུ་",
            "བཅུག་པའི་ཁྱད་པར་ལས་དམ་པའི་མཆོག་ཅེས་བསྔགས་པའོ།། ",
            "གཉིས་པ་༼ཐོབ་ཚུལ་སྐུའི་བྱེད་ལས་ལ་བསྔགས་།༽ནི། ",
            "ཤེས་པས་སྲིད་འབྱུང་སྐྱེ་གནས་མེད།། ",
            "ཆོས་ལས་འབྱུང་བ་སྲིད་པ་སེལ།། ",
            "གཅིག་ཏུ་ས་མཁྲེགས་རྡོ་རྗེའི་བདག །",
            " སྐྱེས་མ་ཐག་ཏུ་འགྲོ་བའི་མགོན། །",
            " ཞེས་པ་།",
            "རྗེ་བཙུན་ཉིད་དེ་ཁོ་ན་ཉིད་",
            "ཇི་ལྟ་བ་ཤེས་པས་སྲིད་པ་ལས་འབྱུང་བ་།",
            ""
        ],
        [
            "འཁོར་བར་སྐྱེ་བའི་གནས་མེད༑",
            "ཆོས་ཀྱི་སྐུ་རྟོགས་པ་ལས་ཡེ་ཤེས་འབྱུང་བས་",
            "དེས་སྲིད་པའི་རྒྱུ་ལས་དང་",
            "ཉོན་མོངས་པ་ཐམས་ཅད་སེལ་བའོ༑།",
            "གང་གིས་སེལ་ན་ཡེ་ཤེས་དྲུག་རོ་གཅིག་ཏུ་",
            "རྟོགས་པ་འགྱུར་བ་མེད་པ་སྲ་ཞིང་",
            "མཁྲེགས་པ་ཡེ་ཤེས་ཀྱི་རྡོ་རྗེ་བརྙེས་པ་དེས་སེལ་ལོ། །",
            "དུས་ནམ་སེལ་ནལྷན་ཅིག་སྐྱེས་པའི་",
            "ཡེ་ཤེས་རྒྱུད་ལ་སྐྱེས་མ་ཐག་ཏུ་འགྲོ་བའི་",
            "ཁྱབ་བདག་ཏུ་གྱུར་པས་དེའི་དུས་སུའོ།།",
            ""
        ],
        [
            "གསུམ་པ་༼མཁྱེན་ཚུལ་ཡེ་ཤེས་ཀྱི་བྱེད་ལས་ལ་བསྔགས་།༽",
            "ནི། ",
            "ནམ་མཁའ་ལས་བྱུང་རང་བྱུང་བ། །",
            " ཤེས་རབ་ཡེ་ཤེས་མི་བོ་ཆེ།། ",
            "འོད་ཆེན་རྣམ་པར་སྣང་བར་བྱེད།། ",
            "ཡེ་ཤེས་སྣང་བ་ལམ་མེ་བ༑ །",
            " འགྲོ་བའི་མར་མེ་ཡེ་ཤེས་སྒྲོན། །",
            " ཅེས་པ་།",
            "ཆོས་ཀྱི་དབྱིངས་ནམ་མཁའ་དང་འདྲ་བ་",
            "ལས་བྱུང་བའི་ཡོན་ཏན་འགག་པ་",
            "མེད་པར་རང་ཤུགས་ཀྱིས་བྱུང་བ་ནི་",
            "ཆོས་དབྱིངས་ཡེ་ཤེས་ཀྱི་བྱེད་ལས་དང༌། ",
            "གསལ་ལ་རྟོག་པ་མེད་པའི་ཤེས་རབ་དང་",
            "ཡེ་ཤེས་ཀྱི་མེ་པོ་ཆེ་འབར་བས་",
            "གཞན་རྒྱུད་ཀྱི་ཉོན་མོངས་པ་ཙྭ་སྦུར་",
            "སྲེག་པ་ལྟ་བུ་ནི་མེ་ལོང་ཡེ་ཤེས་ཀྱི་བྱེད་ལས་དང༌། ",
            "ཆོས་ཐམས་ཅད་རོ་མཉམ་དུ་རྟོགས་པའི་",
            "ཡེ་ཤེས་ཀྱི་འོད་ཆེན་པོ་རབ་ཏུ་འབར་བས་",
            "གཞན་རྒྱུད་ལ་ཆེ་བའི་ཡོན་ཏན་རྣམ་པ་",
            "སྣ་ཚོགས་སུ་སྣང་བ་ནི་མཉམ་ཉིད་",
            "ཡེ་ཤེས་ཀྱི་བྱེད་ལས་དང༌། ",
            "ཡེ་ཤེས་སྣང་བ་མ་འདྲེས་པར་",
            "སོ་སོར་ལམ་མེ་བར་འཆར་བས་གདུལ་བྱའི་",
            "རྒྱུད་ལ་ཆོས་ཀྱི་མཚན་ཉིད་མ་འདྲེས་པར་",
            "རྟོགས་པ་ནི་སོར་རྟོག་ཡེ་ཤེས་ཀྱི་བྱེད་ལས་དང༌། ",
            "འགྲོ་བའི་མ་རིག་པའི་མུན་པ་སེལ་བའི་",
            "མར་མེ་ཡེ་ཤེས་ཀྱི་སྒྲོན་མེ་རབ་ཏུ་སྣང་བས་",
            "གདུལ་བྱའི་དོན་ཡོངས་སུ་རྫོགས་པར་མཛད་པ་ནི་",
            "བྱ་བ་གྲུབ་པའི་ཡེ་ཤེས་ཀྱི་བྱེད་ལས་སོ།།",
            ""
        ],
        [
            "གསུམ་པ་སྔགས་ལམ་ཐུན་མོང་",
            "མ་ཡིན་པ་ལ་བསྟོད་པ་ལ་བཞི། ",
            "སྔགས་ཀྱི་འགྲོ་དོན་བྱེད་ཚུལ་ལ་བསྟོད་པ། ",
            "སྤྲུལ་པ་སྣ་ཚོགས་སྟོན་ཚུལ་ལ་བསྟོད་པ། ",
            "གསང་སྔགས་མཆོག་ཏུ་འཛིན་ཚུལ་ལ་བསྟོད་པ། ",
            "གདུལ་བྱ་རྗེས་སུ་འཛིན་ཚུལ་ལ་བསྟོད་པའོ།།",
            "དང་པོ་༼སྔགས་ཀྱི་འགྲོ་དོན་བྱེད་ཚུལ་ལ་བསྟོད་།༽ནི། ",
            "གཟི་བརྗིད་ཆེན་པོ་འོད་གསལ་བ། །",
            " སྔགས་མཆོག་མངའ་བདག་རིག་སྔགས་རྒྱལ།། ",
            "གསང་སྔགས་རྒྱལ་པོ་དོན་ཆེན་བྱས།། ",
            "གཙུག་ཏོར་ཆེན་པོ་རྨད་བྱུང་གཙུག །",
            " ཅེས་པ་།",
            "རྗེ་བཙུན་ཉིད་གཞན་ཟིལ་གྱིས་གནོན་པའི་",
            "གཟི་བརྗིད་ཀྱི་ཕུང་པོ་ཆེན་པོ་མངའ་།",
            ""
        ],
        [
            "ནང་ན་ཡེ་ཤེས་ལྔ་གསལ་བའི་རྟགས་སུ་",
            "ཕྱི་རོལ་ཏུ་འོད་ཁ་དོག་ལྔ་གསལ་བའོ།།",
            "སྔགས་ཀྱི་མཆོག་ཏུ་གྱུར་པ་ནི་",
            "གསང་སྔགས་དང་རིག་སྔགས་ཡིན་ལ་",
            "དེའི་ངོ་བོར་གྱུར་པས་མངའ་བདག་དང༌། ",
            "རིག་སྔགས་ཀྱི་རྒྱལ་པོ་ནི་",
            "ཤེས་རབ་དང་ཡེ་ཤེས་ཡིན་པ་དང༌། །",
            "གསང་སྔགས་ཀྱི་རྒྱལ་པོ་ནི་ཐབས་དང་",
            "ཤེས་རབ་ཁྱད་པར་ཅན་ཡིན་པས། ",
            "སྐལ་བ་དང་ལྡན་པ་རྣམས་ལ་དེ་གཉིས་ཀྱི་",
            "སྒོ་ནས་འགྲོ་དོན་རྒྱ་ཆེན་པོ་མཛད་པའོ།།",
            "དེ་རྨད་དུ་བྱུང་བའི་ཆོས་ཡིན་པས་",
            "གཙུག་ཏོར་ཆེན་པོ་དང༌། ",
            "ཆེན་པོ་ནི་ཀུན་གྱི་གཙུག་ཏུ་",
            "བཀུར་བའི་འོས་སུ་གྱུར་པ་ལྟ་བུའོ།། ",
            "གཉིས་པ་༼སྤྲུལ་པ་སྣ་ཚོགས་སྟོན་ཚུལ་ལ་བསྟོད་།༽ནི། ",
            "ནམ་མཁའི་བདག་པོ་སྣ་ཚོགས་སྟོན།། ",
            "སངས་རྒྱས་ཀུན་བདག་དངོས་པོ་མཆོག །",
            " འགྲོ་ཀུན་དགའ་བའི་མིག་དང་ལྡན།།",
            ""
        ],
        [
            "སྣ་ཚོགས་གཟུགས་ཅན་སྐྱེད་པ་པོ། །",
            " ཞེས་པ་།",
            "རྗེ་བཙུན་ཉིད་རང་དོན་ཟབ་པ་སྟོང་པ་ཉིད་",
            "ནམ་མཁའ་ལྟ་བུ་རྟོགས་པས་",
            "ནམ་མཁའི་བདག་པོར་གྱུར་པ་དང༌༑ ",
            "དེ་ལས་རྒྱ་ཆེ་བ་གཞན་དོན་",
            "སྣ་ཚོགས་སུ་སྟོན་པ་དང༌། ",
            "སངས་རྒྱས་ཀུན་གྱི་སྐུ་ཡི་བདག་ཉིད་",
            "མཆོག་ཏུ་གྱུར་པ་ནི་ཡེ་ཤེས་",
            "དྲུག་རོ་གཅིག་ཏུ་གྱུར་པའོ།།",
            "དེས་འགྲོ་བའི་དོན་ལ་གཟིགས་པས་",
            "འགྲོ་བ་ཀུན་ལ་བྱམས་ཤིང་",
            "དགའ་བའི་མིག་དང་ལྡན་པ་དང༌། ",
            "གཟུགས་སྣ་ཚོགས་སུ་སྤྲུལ་ནས་",
            "འགྲོ་བ་མཐའ་ཡས་པའི་དོན་མཛད་པས་ན་",
            "སྣ་ཚོགས་གཟུགས་ཅན་སྐྱེད་པ་པོ་ཞེས་",
            "སྤྲུལ་པ་སྣ་ཚོགས་སྟོན་ཚུལ་ལ་བསྔགས་པའོ།། ",
            "གསུམ་པ་༼གསང་སྔགས་མཆོག་ཏུ་འཛིན་ཚུལ་ལ་བསྟོད་།༽ནི། ",
            "དྲང་སྲོང་ཆེ་དགུས་མཆོད་ཅིང་བརྗོད།། ",
            "རིགས་གསུམ་འཆང་བ་གསང་སྔགས་འཆང༌། །",
            " དམ་ཚིག་ཆེན་པོ་གསང་སྔགས་འཛིན༑།",
            ""
        ],
        [
            "གཙོ་བོ་དཀོན་མཆོག་གསུམ་འཛིན་པ། །",
            " ཞེས་པ་།",
            "དྲང་སྲོང་ནི་སྤྱིར་རིག་སྔགས་སྒྲུབ་པ་རྣམས་ཀྱི་མིང་དང༌། ",
            "དྲང་སྲོང་ཆེན་པོ་ནི་སངས་རྒྱས་ཏེ་",
            "རང་ཡང་དྲང་པོའི་ལམ་དུ་ཞུགས་ཤིང་",
            "གཞན་ཡང་དྲང་པོའི་ལམ་དུ་སྲོང་བས་ན་དྲང་སྲོང་།",
            "དྲང་སྲོང་ཆེ་དགུ་སྟེ་",
            "སངས་རྒྱས་ཇི་སྙེད་པ་ཡོད་ཚད་ཀྱིས་རྗེ་བཙུན་ཉིད་ལ་མཆོད་ཅིང་",
            "ཡོན་ཏན་བརྗོད་པའི་སྒོ་ནས་བསྟོད་པའོ།།",
            "འོ་ན་རྗེ་བཙུན་ཉིད་ལ་ཆེ་བའི་ཡོན་ཏན་ཅི་འཆང་ཞེ་།",
            "སྐུ་དེ་བཞིན་གཤེགས་པའི་རིགས་དང༌། གསུང་པདྨའི་རིགས་དང༌༑ ",
            "ཐུགས་རྡོ་རྗེའི་རིགས་ཏེ་རིགས་གསུམ་གྱི་ཆེ་བའི་",
            "ཡོན་ཏན་ཐམས་ཅད་འཆང་ཞིང་",
            "ཐབས་དང་ཤེས་རབ་ཁྱད་པར་ཅན་གྱི་གསང་སྔགས་ཉིད་འཆང་བ་།",
            "ཇི་ལྟར་འཆང་ན་",
            "རིགས་ལས་མི་འདའ་བའི་དམ་ཚིག་འཆང་བ་དང༌། ",
            "གསང་སྔགས་ཀྱི་སྒོ་ནས་",
            "སེམས་ཅན་རྗེས་སུ་འཛིན་པ་ལས་མི་འདའ་བའི་ཚུལ་གྱིས་འཆང་བའོ།།",
            ""
        ],
        [
            "དེ་ཡང་གཙོ་བོ་བྱང་ཆུབ་ཀྱི་",
            "སེམས་འཆང་བས་སངས་རྒྱས་དཀོན་མཆོག་དང༌། ",
            "དེའི་དོན་ཐེག་པ་ཆེན་པོའི་",
            "ཆོས་རྟོགས་པ་ནི་ཆོས་དཀོན་མཆོག་དང༌། ",
            "དེ་རྗེས་སུ་སྒྲུབ་པ་ནི་དགེ་འདུན་དཀོན་མཆོག་སྟེ་",
            "མཆོག་གསུམ་བྱང་ཆུབ་ཀྱི་སེམས་སུ་འཛིན་པ་།",
            "ཡེ་ཤེས་གྲུབ་པ་ལས། ",
            "དག་ཐོབ་བྲལ་བའི་སེམས་སངས་རྒྱས། །",
            "མི་འགྱུར་དྲི་མེད་ཆོས་དང་ནི། །",
            "ཡོན་ཏན་ལྷུན་རྫོགས་དགེ་འདུན་ཉིད། །",
            "ཡིན་ཕྱིར་རང་གི་སེམས་ཉིད་མཆོག །",
            "ཅེས་སོ།། ",
            "བཞི་པ་༼གདུལ་བྱ་རྗེས་སུ་འཛིན་ཚུལ་ལ་བསྟོད་པ༽ནི། ",
            "ཐེག་པ་མཆོག་གསུམ་སྟོན་པ་པོ། །",
            " དོན་ཡོད་ཞགས་པ་རྣམ་པར་རྒྱལ།། ",
            "འཛིན་པ་ཆེན་པོ་རྡོ་རྗེ་ཞགས། །",
            " རྡོ་རྗེ་ལྕགས་ཀྱུ་ཞགས་པ་ཆེ༑། ",
            "ཞེས་པ་།",
            "ཆོས་ཀྱི་ཕུང་པོ་ཇི་སྙེད་པ་",
            "ཐེག་པ་གསུམ་དུ་བསྡུས་ཏེ་",
            ""
        ],
        [
            "གང་ཟག་གི་བློ་མཆོག་དང་འབྲིང་དང་",
            "ཐ་མ་སྟེ་གསུམ་དུ་ཕྱེ་ནས་རང་རང་གི་",
            "བློ་དང་འཚམས་པར་སྟོན་པས་",
            "དོན་ཡོད་པར་མཛད་པ་།",
            "ཐུགས་རྗེའི་ཞགས་པས་བཟུང་ནས་འཁོར་བ་",
            "ལས་རྣམ་པར་རྒྱལ་བར་བྱེད་པ་དང༌། ",
            "གདུལ་བྱ་རྗེས་སུ་འཛིན་པའི་རྒྱུའི་གཙོ་",
            "བོ་ནི་རྡོ་རྗེའི་སྐུ་ཐོབ་པ་ལས་བྱུང་བའི་",
            "སྙིང་རྗེ་ཆེན་པོ་ལ་རྡོ་རྗེ་ཞགས་པ་དང༌། ",
            "གདུལ་བྱ་སྐལ་ལྡན་རྗེས་སུ་འཛིན་པའི་",
            "ཐུགས་རྗེ་ལ་རྡོ་རྗེ་ལྕགས་ཀྱུ་དང༌། ",
            "གདུལ་བྱ་མ་རུངས་པ་རྣམས་འཆིང་བའི་",
            "ཐབས་ཞགས་པ་དང་འདྲ་བའི་ཕྱིར་རྡོ་",
            "རྗེ་ལྕགས་ཀྱུ་ཞགས་པ་ཆེ་ཞེས་བརྗོད་དོ།།",
            "འཕགས་པ་འཇམ་དཔལ་གྱི་མཚན་ཡང་དག་པར་",
            "བརྗོད་པའི་མན་ངག་གསལ་བྱེད་སྒྲོན་མེ་ལས། ",
            "ཆོས་དབྱིངས་ཡེ་ཤེས་ཀྱི་ལེའུ་སྟེ་དྲུག་པའོ།།།། ",
            "༈ གཉིས་པ་མེ་ལོང་ཡེ་ཤེས་ཀྱི་སྒོ་ནས་བསྟོད་པ་ལ་ལྔ། ",
            "སྐུ་ཁྲོ་བོའི་རྣམ་འགྱུར་ལ་བསྟོད་པ། ",
            "གསུང་བཞད་པའི་ང་རོ་ལ་བསྟོད་པ། ",
            "ཐུགས་དགྱེས་པའི་ཉམས་ལ་བསྟོད་པ། ",
            "ཆེ་བའི་ཡོན་ཏན་གྱི་སྒོ་ནས་བསྟོད་པ། ",
            "མཆོག་གི་ཕྲིན་ལས་ཀྱི་སྒོ་ནས་བསྟོད་པའོ།།",
            ""
        ],
        [
            "དང་པོ་༼སྐུ་ཁྲོ་བོའི་རྣམ་འགྱུར་ལ་བསྟོད་པ༽ལ་གསུམ། ",
            "ཁྲོ་བོའི་རྒྱལ་པོ་གསུམ་གྱི་སྐུར་བཞེངས་ཚུལ། ",
            "ཁྲོ་བོ་སྣ་ཚོགས་པའི་སྐུར་བཞེངས་ཚུལ། ",
            "དེ་དག་གི་ཡོན་ཏན་བསྡུས་ཏེ་བསྟན་པའོ།།",
            "དང་པོ་༼ཁྲོ་བོའི་རྒྱལ་པོ་གསུམ་གྱི་སྐུར་བཞེངས་ཚུལ༽ནི། ",
            "རྡོ་རྗེ་འཇིགས་བྱེད་འཇིགས་པར་བྱེད།། ",
            "ཁྲོ་བོའི་རྒྱལ་པོ་གདོང་དྲུག་འཇིགས།། ",
            "མིག་དྲུག་ལག་དྲུག་སྟོབས་དང་ལྡན།། ",
            "ཀེང་རུས་མཆེ་བ་གཙིགས་པ་པོ། །",
            " ཧ་ལ་ཧ་ལ་གདོང་བརྒྱ་པ། །",
            " གཤིན་རྗེ་གཤེད་པོ་བགེགས་ཀྱི་རྒྱལ།།",
            ""
        ],
        [
            "ཞེས་པ་།",
            "རྗེ་བཙུན་འཇམ་པའི་དབྱངས་ཀྱིས་",
            "གདུལ་བྱ་ཞི་བས་མི་འདུལ་བ་དེ་དག་",
            "ཁྲོ་བོའི་རྒྱལ་པོ་རྡོ་རྗེ་འཇིགས་བྱེད་ལ་",
            "སོགས་པའི་སྐུར་བསྟན་པ་།",
            "དེ་ཡང་རྡོ་རྗེའི་རིགས་ལས་བྱུང་བས་རྡོ་རྗེ་དང༌། ",
            "ཤིན་ཏུ་འཇིགས་པར་བྱེད་པའི་སྐུར་བསྟན་ནས་",
            "མཧཱ་དེ་བ་ལ་སོགས་པ་དེ་དག་",
            "འཇིགས་ཤིང་སྐྲག་པར་བྱེད་པའི་",
            "ཕྱིར་དབུ་དགུ་དང་ཕྱག་སུམ་ཅུ་",
            "རྩ་བཞི་དང་ལྡན་པར་སྤྲུལ་པ་དང༌། ",
            "ཡང་ཁྲོ་བོའི་རྒྱལ་པོ་སྟེ་ཁྲོ་བོ་རྣམས་ཀྱི་",
            "ནང་ནས་གཙོ་བོར་གྱུར་པའི་རྒྱལ་པོ་དང༌༑ ",
            "དེས་གདུལ་བྱ་འབྱུང་པོ་མ་རུངས་པ་",
            "གཞོན་ནུ་གདོང་དྲུག་ལ་སོགས་པ་",
            "འཇིགས་པར་མཛད་པའི་ཕྱིར་དང༌། ",
            "གདུལ་བྱ་དང་མཐུན་པའི་སྐུར་བཞེངས་པ་",
            "འདི་ལ་ཁྲོ་རྒྱལ་གདོང་དྲུག་།",
            "གདོང་རེ་ལ་སྤྱན་གསུམ་གསུམ་ཡོད་ཀྱང་",
            "དཔྲལ་བའི་དབུས་ན་ཡེ་ཤེས་ཀྱི་",
            "སྤྱན་མེ་འབར་བ་རེ་རེ་ཡོད་པས་མིག་དྲུག་པ་ཞེས་།",
            "མ་དྲུག་ལ་མཆོད་པའི་རྟགས་སུ་ལག་པ་",
            "དྲུག་སྟོབས་དང་ལྡན་པ་ཡོད་པས་",
            "ལག་དྲུག་སྟོབས་དང་ལྡན་པ་།",
            ""
        ],
        [
            "དེ་ཡང་ནང་དུ་མེ་ལོང་ལྟ་བུའི་ཡེ་ཤེས་ཀྱིས་",
            "ཉོན་མོངས་ཞེ་སྡང་འདུལ་བ་དང༌། ",
            "རིགས་དྲུག་མཚོན་པས་གདོང་དྲུག ",
            "ཕར་ཕྱིན་དྲུག་དང་ལྡན་པས་",
            "ལག་པ་དྲུག ",
            "གདུག་པ་འཇོམས་པའི་རྟགས་སུ་སྟོབས་དང་ལྡན་པའོ།།",
            "མི་མགོ་སྐམ་པོའི་དོ་ཤལ་གྱིས་བརྒྱན་པས་ཀེང་རུས་དང༌། ",
            "གདུག་པ་འདུལ་བའི་རྟགས་སུ་མཆེ་བ་གཙིགས་པའོ།།",
            "ཡང་ཁྲོ་རྒྱལ་ཧ་ལ་ཧ་ལ་ནི་དུག་སྟེ་",
            "དུག་བཞི་དང་ལྡན་པའི་",
            "སྦྲུལ་གྱི་སྐུ་དང་ཡན་ལག་བརྒྱན་ཅིང་",
            "གདོང་བརྒྱ་དང་ལྡན་པའི་གཤིན་རྗེ་གཤེད་དམར་ནི་",
            "གཤིན་རྗེ་ཆོས་ཀྱི་རྒྱལ་པོ་དང༌། ",
            "བགེགས་ཀྱི་རྒྱལ་པོ་བཱི་ན་ཡ་ཀ་ལ་སོགས་པ་",
            "འདུལ་བར་བྱེད་པས་རྒྱལ་པོའོ།།",
            "དེ་ལྟར་ཁྲོ་བོའི་རྒྱལ་པོ་གསུམ་གྱི་སྒོ་ནས་བགེགས་དང་",
            "འབྱུང་པོ་ཐམས་ཅད་འདུལ་བར་བྱེད་པའོ།། ",
            "གཉིས་པ་༼ཁྲོ་བོ་སྣ་ཚོགས་པའི་སྐུར་བཞེངས་ཚུལ༽ནི། ",
            "རྡོ་རྗེ་ཤུགས་ཅན་འཇིགས་བྱེད་པ། །",
            " རྡོ་རྗེ་དྲག་པོ་རྡོ་རྗེའི་སྙིང༌། །",
            " སྒྱུ་འཕྲུལ་རྡོ་རྗེ་གསུས་པོ་ཆེ།། ",
            "ཞེས་པ་།",
            ""
        ],
        [
            "གཞན་ཡང་ཕྲིན་ལས་ཐོགས་པ་",
            "མེད་པའི་རྡོ་རྗེ་ཤུགས་དང༌། ",
            "འཇིག་རྟེན་གསུམ་དུ་གྲགས་པའི་རྡོ་རྗེ་དྲག་པོ་དང༌། ",
            "ཁྲོ་བོ་རྣམས་ཀྱི་ཐུགས་ཀར་",
            "གནས་པའི་རྡོ་རྗེ་སྙིང་པོ་དང༌། ",
            "སྒྱུ་འཕྲུལ་རྡོ་རྗེ་གསུས་པོ་ཆེ་ཞེས་བྱ་བ་",
            "ལ་སོགས་པའི་ཁྲོ་བོའི་དབང་པོ་",
            "སྣ་ཚོགས་པའི་སྐུར་བཞེངས་ཏེ་",
            "གདུག་པ་འདུལ་བའི་དོན་མཛད་པའོ།། ",
            "གསུམ་པ་༼དེ་དག་གི་ཡོན་ཏན་བསྡུས་ཏེ་བསྟན་པ༽ནི། ",
            "རྡོ་རྗེ་ལས་སྐྱེས་རྡོ་རྗེའི་བདག །",
            " རྡོ་རྗེ་སྙིང་པོ་མཁའ་འདྲ་བ། །",
            " མི་གཡོ་རལ་པ་གཅིག་གིས་བསྒྱིངས། །",
            " གླང་ཆེན་ཀོ་རློན་གོས་སུ་གྱོན༑ །",
            " ཞེས་པ་།",
            "ཁྲོ་བོའི་དབང་པོ་དེ་དག་གི་རྒྱུ་ནི་",
            "རྡོ་རྗེའི་རིགས་ལས་སྐྱེས་པས་",
            "རིགས་ཐམས་ཅད་ཀྱི་གཙོ་བོར་",
            "གྱུར་པས་རྡོ་རྗེ་བདག་པོའོ།།",
            "དེའི་དཔེ་ནི་རྡོ་རྗེ་སྙིང་པོ་",
            "འདི་རྣམས་ནམ་མཁའ་དང་འདྲ་།",
            "དངོས་པོར་མ་གྲུབ་པ་དང༌། ",
            "ཀུན་ལ་ཁྱབ་པ་དང༌། ",
            "ཆོ་འཕྲུལ་མི་འགོག་པའི་ཕྱིར་",
            "ནམ་མཁའ་དང་འདྲ་བའོ།།",
            ""
        ],
        [
            "དེ་ཡང་མཚན་མའི་རྣམ་པར་",
            "རྟོག་པས་མི་གཡོ་བ་དང༌། ",
            "གཉིས་མེད་རྟོགས་པའི་རྟགས་སུ་",
            "རལ་པ་ཐུར་དུ་མི་འཕྱང་བར་",
            "ཐོར་ཚུགས་གཅིག་ཏུ་བཅིངས་ཏེ་",
            "གྱེན་དུ་བསྒྱིངས་པའམ་བརྫེས་པའོ།།",
            "ཐེག་པ་མཆོག་དང་ལྡན་པའི་",
            "རྟགས་སུ་གླང་པོ་ཆེའི་ཀོ་བ་རློན་པ་",
            "གོས་སུ་གྱོན་པ་སོགས་ཁྲོ་བོའི་རྣམ་འགྱུར་",
            "ཡོངས་སུ་རྫོགས་པར་སྟོན་པར་མཛད་དོ།། ",
            "གཉིས་པ་དྲག་པོའི་གསུང་གི་ཉམས་ལ་བསྟོད་ནི། ",
            "གྲགས་ཆེན་ཧ་ཧ་ཞེས་སྒྲོག་པ། །",
            " ཧི་ཧི་ཞེས་སྒྲོག་འཇིགས་པར་བྱེད།། ",
            "གད་མོ་ཆེན་པོ་གད་རྒྱངས་ཅན། །",
            " རྡོ་རྗེ་གད་མོ་ཆེར་སྒྲོག་པ༑ །",
            " ཞེས་པ་།",
            "ཁྲོ་བོའི་སྐུར་བཞེངས་པ་དེ་དག་གིས་",
            "འགྲོ་བའི་དོན་མཛད་པ་ལ་དགྱེས་པས་",
            "དུས་ན་མར་ཧ་ཧ་ཞེས་པའི་སྒྲ་སྒྲོག་ཅིང༌། ",
            "ཧི་ཧི་ཞེས་སྒྲོག་པས་མ་རུངས་པ་",
            "མཐའ་དག་འཇིགས་པར་བྱེད་དོ།།",
            ""
        ],
        [
            "གད་མོ་ཆེན་པོ་དེ་དག་ལ་དཔའ་བོའི་གད་རྒྱངས་ཅན་ཞེས་གྲགས་ཤིང༌། ",
            "དེ་ལྟར་རྡོ་རྗེའི་གད་མོ་ཆེར་སྒྲོག་པས་",
            "བདུད་དང་འབྱུང་པོའི་ཚོགས་རྣམས་སྙིང་གས་ཏེ་",
            "སེམས་འོད་གསལ་དུ་འཇུག་པར་བྱེད་དོ།། ",
            "གསུམ་པ་ཐུགས་དགྱེས་པའི་ཉམས་ལ་བསྟོད་པ་ནི། ",
            "རྡོ་རྗེ་སེམས་དཔའ་སེམས་དཔའ་ཆེ།། ",
            "རྡོ་རྗེ་རྒྱལ་པོ་བདེ་བ་ཆེ།། ",
            "རྡོ་རྗེ་དྲག་པོ་དགའ་བ་ཆེ།། ",
            "རྡོ་རྗེ་ཧཱུ་སྟེ་ཧཱུ་ཞེས་སྒྲོག། ",
            "ཅེས་པ་།",
            ""
        ],
        [
            "རྡོ་རྗེ་ལྟར་མི་ཕྱེད་པའི་ཐུགས་ཡེ་ཤེས་",
            "སེམས་དཔའ་ཆོས་ཀྱི་དབྱིངས་ལ་སེམས་པ་དང༌། ",
            "ཐུགས་རྗེས་འགྲོ་བའི་དོན་ལ་ཆེར་སེམས་པ་དང༌། ",
            "དེ་ཐབས་ཤེས་ཁྱད་པར་",
            "ཅན་དང་ལྡན་པ་ནི་ཆེ་བའོ།།",
            "ཟུང་འཇུག་ཡེ་ཤེས་ཀྱི་རྡོ་རྗེ་རྟོགས་པ་",
            "དེའི་གོང་ན་གཞན་མེད་པས་རྒྱལ་པོ་དང༌། ",
            "ཟག་པ་མེད་པའི་བདེ་བ་ཆེན་པོ་དེའི་སྒོ་ནས་",
            "གདུག་པ་ཅན་འཇོམས་པ་ལ་",
            "དགྱེས་པ་ནི་རྡོ་རྗེ་དྲག་པོ་དང༌། ",
            "དེས་སེམས་ཅན་གྱི་དོན་ལ་དགའ་བ་",
            "ཆེན་པོ་སྐྱེད་པ་ནི་དགའ་ཆེན་དང༌༑ ",
            "རྡོ་རྗེ་ལྟ་བུའི་ཏིང་ངེ་འཛིན་ཐུགས་སུ་",
            "ཆུད་པའི་སྒོ་ནས་ཧཱུ་ཞེས་བརྗོད་པ་",
            "རྡོ་རྗེའི་ཧཱུ་སྟེ་རང་དོན་དང༌། ",
            "སླར་ཡང་ཧཱུ་ཞེས་སེམས་ཅན་གྱི་དོན་དུ་",
            "སྒྲོག་པས་གདུག་པ་ཅན་ཚར་གཅོད་པའི་སྒྲའོ།། ",
            "བཞི་པ་ཆེ་བའི་ཡོན་ཏན་གྱི་",
            "སྒོ་ནས་བསྟོད་པ་ལ་གསུམ། ",
            "ཕྱག་མཚན་གྱི་ཆེ་བ་བརྗོད་པ། ",
            "སྤྱན་གྱི་ཆེ་བ་བརྗོད་པ། ",
            "རྒྱན་གྱི་ཆེ་བ་བརྗོད་པའོ།།",
            "དང་པོ་༼ཕྱག་མཚན་གྱི་ཆེ་བ་བརྗོད་པ༽ནི། ",
            "མཚོན་དུ་རྡོ་རྗེ་མདའ་ཐོགས་པ། །",
            " རྡོ་རྗེ་རལ་གྲི་མ་ལུས་གཅོད། །",
            " རྡོ་རྗེ་ཀུན་འཆང་རྡོ་རྗེ་ཅན། །",
            " རྡོ་རྗེ་གཅིག་པུས་གཡུ་སེལ་བ། །",
            " ཞེས་པ་།",
            "ཕྱི་ཕྱག་མཚན་རྡོ་རྗེ་ལ་སོགས་པའི་",
            "མཚོན་ཆ་ཡང་མཚོན་བྱ་དོན་གྱི་སྒོ་ནས་བཤད་།",
            "རྡོ་རྗེ་ནི་ནང་གི་ཡེ་ཤེས་ཀྱི་",
            "རྡོ་རྗེ་ཉོན་མོངས་པ་འཇོམས་པ། ",
            "ཐབས་ཤེས་ཁྱད་པར་ཅན་གྱི་",
            "མདའ་གཞུ་ཐོགས་པས་དངོས་འཛིན་འབིག་པ། ",
            "ཐབས་ཀྱི་རྡོ་རྗེ་དང་ཤེས་རབ་ཀྱི་",
            "རལ་གྲིས་རྣམ་རྟོག་གཅོད་པ། ",
            "རྡོ་རྗེ་རྩེ་གཅིག་རྩེ་གསུམ་",
            "རྩེ་ལྔ་ཀུན་ཀྱང་རིམ་པ་ལྟར། ",
            "མ་རིག་པ་དང༌། ",
            "དུག་གསུམ་དང༌། ",
            "དུག་ལྔ་འཇོམས་པ། ",
            "དེ་རྣམས་འཇོམས་པའི་མཐུ་དང་",
            "ལྡན་པ་ལ་རྡོ་རྗེ་ཅན་ཞེས་བྱའོ།།",
            ""
        ],
        [
            "རྡོ་རྗེ་ལྟ་བུའི་ཡེ་ཤེས་ཀྱི་རྡོ་རྗེ་གཅིག་པུས་བདུད་བཞིའི་ཡུལ་ངོ་སེལ་བའོ།། ",
            "གཉིས་པ་༼སྤྱན་གྱི་ཆེ་བ་བརྗོད་པ༽ནི། ",
            "རྡོ་རྗེ་འབར་བ་མིག་མི་བཟད། །",
            " སྐྲ་ཡང་རྡོ་རྗེ་འབར་བ་སྟེ།། ",
            "རྡོ་རྗེ་འབེབས་པ་འབེབས་པ་ཆེ།། ",
            "མིག་བརྒྱ་པ་སྟེ་རྡོ་རྗེའི་མིག །",
            " ཅེས་པ་།",
            "ཁྲོ་བོའི་རྒྱལ་པོ་དེ་དག་གི་སྤྱན་ལས་",
            "རྡོ་རྗེ་མེ་རབ་ཏུ་འབར་བས་",
            "གདུག་པ་ཅན་ཐམས་ཅད་སྲེག་པར་བྱེད་པའི་",
            "མིག་གི་འོད་མི་བཟད་པ་དང༌། ",
            "སྐྲ་ཡང་རྡོ་རྗེའི་མེ་འོད་འབར་བས་བགེགས་རྣམས་སྲེག་པ་དང༌། ",
            "ཡང་སྒྲས་སྐྲ་ཡིས་མིག་གིས་བྱ་བ་བྱས་ཏེ་",
            "ཡུལ་གསལ་བར་བྱེད་པ་",
            "འདི་ནི་ཐུན་མོང་མ་ཡིན་པའི་",
            "ཡོན་ཏན་ཡིན་ཏེ"
        ],
        [
            "སངས་རྒྱས་པ་ན་",
            "སྐུ་དང་ཡེ་ཤེས་གཉིས་སུ་མེད་པའི་དབང་གིས་",
            "སྐུ་ཡི་ཆ་ཤས་གཅིག་ཀྱང་དབང་པོའི་བྱ་བ་ཐམས་ཅད་བྱེད་ནུས་པ་བྱུང་།",
            "དཔེར་ན་ཐུབ་པའི་དབང་པོའི་གཙུག་ཏོར་ལས་",
            "གདུགས་དཀར་གྱི་གཟུངས་གསུངས་པ་ལྟ་བུའོ༑།",
            "སྐུ་ལས་རྡོ་རྗེའི་མེ་འོད་འབར་བ་འཕྲོས་ཏེ་",
            "བར་ཆད་བྱེད་པའི་བགེགས་ཀྱི་མགོར་རྡོ་རྗེ་འབེབས་པ་དང༌། ",
            "སྐལ་ལྡན་ལ་རྡོ་རྗེ་ཡེ་ཤེས་ཀྱི་བྱིན་འབེབས་པ་ནི་མཐུ་ཆེ་བའོ།།",
            "མིག་བརྒྱ་པ་ཞེས་མཚོན་པ་ཙམ་།",
            "ཤེས་བྱ་མཐའ་ཡས་པར་གཟིགས་པའི་སྤྱན་ལ་ཐུག་པ་མེད་དོ།།",
            ""
        ],
        [
            "དེས་ན་གྲངས་མང་བ་ལ་བརྒྱའི་",
            "ཐ་སྙད་བྱེད་པར་མངོན་བརྗོད་ལས་བཤད་དོ།། ",
            "གསུམ་པ་༼རྒྱན་གྱི་ཆེ་བ་བརྗོད་པ༽ནི། ",
            "ལུས་ནི་རྡོ་རྗེའི་བ་སྤུ་ཅན། །",
            " རྡོ་རྗེ་སྤུ་ནི་གཅིག་པུའི་ལུས། །",
            " སེན་མོ་སྐྱེས་པ་རྡོ་རྗེ་རྩེ། །",
            " རྡོ་རྗེ་སྙིང་པོ་པགས་པ་མཁྲེགས། །",
            " རྡོ་རྗེ་ཕྲེང་ཐོགས་དཔལ་དང་ལྡན།། ",
            "རྡོ་རྗེ་རྒྱན་གྱིས་བརྒྱན་པ་སྟེ།། ",
            "ཞེས་པ་།",
            "ལུས་ལ་རྡོ་རྗེའི་བ་སྤུ་མེ་འོད་འཕྲོ་བ་ཅན་གཡས་སུ་འཁྱིལ་བ་དང༌། ",
            "ལུས་ཀྱི་བ་སྤུ་ཅད་ཀྱང་བེམ་ཆོས་ལས་འདས་པ་ཡེ་ཤེས་རྡོ་རྗེ་གཅིག་པུའི་ལུས་སུ་གྲུབ་པ་དང༌། ",
            "ཕྱག་ཞབས་ཀྱི་སེན་མོ་སྐྱེས་པ་རྣམས་ཀྱང་",
            "ཡེ་ཤེས་རྡོ་རྗེའི་རང་བཞིན་རྩེ་མོ་རྣོ་ཞིང་",
            "རིང་བ་དང༌། ",
            "སྐུའི་པགས་པ་ཡང་གང་གིས་འབིགས་པར་མི་ནུས་པ་སྲ་ཞིང་",
            ""
        ],
        [
            "མཁྲེགས་པ་རྡོ་རྗེ་སྙིང་པོ་ཅན་ནོ།།",
            "དབུ་ལ་རྡོ་རྗེའི་ཕྲེང་བ་ཐོགས་པ་ནི་",
            "ཡེ་ཤེས་འགྱུར་བ་མེད་པའི་དཔལ་དང་ལྡན་པ་དང༌༑ ",
            "དེ་ལྟར་ཁྱད་པར་གྱི་རྒྱན་ཐམས་ཅད་རྡོ་རྗེས་བརྒྱན་པ་ནི་",
            "རྡོ་རྗེ་རིགས་ཀྱི་ཆེ་བའི་ཡོན་ཏན་བསྟན་པའོ།། ",
            "ལྔ་པ་མཆོག་གི་ཕྲིན་ལས་ཀྱི་སྒོ་ནས་བསྟོད་པ་ནི། ",
            "གད་རྒྱངས་ཧ་ཧ་ངེས་པར་སྒྲོགས།། ",
            "ཡི་གེ་དྲུག་པ་རྡོ་རྗེའི་སྒྲ། །",
            " འཇམ་དཔལ་ཆེན་པོ་སྒྲ་ཆེ་བ། ། ",
            "འཇིག་རྟེན་གསུམ་ན་སྒྲ་གཅིག་པ༑ །",
            " ནམ་མཁའི་མཐའ་ལ་སྒྲ་སྒྲོགས་པ། །",
            " སྒྲ་དང་ལྡན་པ་རྣམས་ཀྱི་མཆོག ། ཅེས་པ་།",
            "རྗེ་བཙུན་ཉིད་འགྲོ་བའི་དོན་མཛད་པ་ལ་",
            "ཤིན་ཏུ་དགྱེས་པའི་སྒྲ་ཧ་ཧ་ཞེས་ངེས་པར་སྒྲོགས་པས་",
            "གདུལ་བྱ་ལ་ཆོས་སྟོན་པར་དགོངས་པ་དང༌། ",
            "སངས་རྒྱས་རྣམས་ཀྱི་ཕྲིན་ལས་ཀྱི་གཙོ་བོ་",
            "ཆོས་སྟོན་པར་མཛད་པ་ཡིན་ལ"
        ],
        [
            "ཆོས་སྟོན་པ་ཐམས་ཅད་ཀྱི་ནང་ནས་",
            "དབང་རྣོན་རིན་པོ་ཆེ་ལྟ་བུའི་གང་ཟག་ལ་",
            "ཉེ་ལམ་རྡོ་རྗེ་ཐེག་པའི་ཆོས་སྟོན་པའི་སྙིང་པོ་ནི། ",
            "རིགས་དྲུག་གཅིག་ཏུ་བསྡུས་པའི་ཡི་གེ་དྲུག་པ་",
            "རྡོ་རྗེའི་སྒྲ་བྱུང་བའི་གཙོ་བོ་ནི། ",
            "ཨོ་ཝ་གཱི་ཤྭ་རི་མུ་ཞེས་པ་འདི་ཡིན་ཞིང༌",
            "སྒྲ་འདི་འཇམ་པའི་དབྱངས་ཀྱི་སྙིང་པོ་ཡིན་པས་",
            "ལས་འཕྲོ་ཅན་རྣམས་ལ་སྙན་ཅིང་ཡིད་དུ་འོང་བའོ༑།",
            "དེ་ཚུལ་བཞིན་བཟླས་པས་རྒྱུད་འཇམ་ཞིང་",
            "དུལ་བ་དང་ཚངས་དབྱངས་མྱུར་དུ་གྲུབ་པའི་",
            "དོན་གྱིས་ཀྱང་འཇམ་དབྱངས་ཞེས་བརྗོད་པ་དང༌། ",
            "དེས་གསང་སྔགས་ཀྱི་དོན་ཆེན་པོ་",
            "སྟོན་པའི་སྒྲ་ཡིན་པས་ན་སྒྲ་ཆེ་བའོ།།",
            "འཇིག་རྟེན་གསུམ་ན་མཚུངས་པ་མེད་པའི་",
            "སྒྲ་ཡང་འདི་གཅིག་པུ་ཡིན་།",
            "གཉིས་སུ་མེད་པའི་དོན་དུ་གཅིག་པ་དང༌། ",
            "འགྲོ་བ་འདྲེན་པའི་དོན་དུའང་གཅིག་པ་དང༌། ",
            "འགྲན་ཟླ་མེད་པའི་དོན་གྱིས་ཀྱང་གཅིག་པའོ།།",
            ""
        ],
        [
            "སྒྲ་དེས་ཇི་ཙམ་ཁྱབ་ཅེ་།",
            "རྗེ་བཙུན་ཉིད་ཀྱིས་གདུལ་བྱ་ཕྱོགས་",
            "རེ་ཙམ་མ་ཡིན་པར་ནམ་མཁའི་མཐའ་ཀླས་པའི་",
            "སེམས་ཅན་མཐའ་དག་ལ་གསང་སྔགས་ཀྱི་",
            "ཆོས་འདིའི་སྒྲ་ལྷུན་གྱི་གྲུབ་པ་དང་",
            "རྒྱུན་མི་འཆད་པར་སྒྲོག་པར་མཛད་དོ།།",
            "ཆོས་ཀྱི་སྒྲ་དང་ལྡན་པ་ཐམས་ཅད་ཀྱི་ནང་ན་",
            "གསང་སྔགས་ཀྱི་ཆོས་སྟོན་པའི་སྒྲ་འདི་མཆོག་།",
            "དུས་གསུམ་གྱི་སངས་རྒྱས་ཐམས་ཅད་ཀྱང་",
            "སངས་རྒྱས་སུ་བྱེད་པའི་ཆོས་ནི་",
            "གསང་སྔགས་ཀྱི་ཆོས་ཡིན་།",
            "ཡེ་ཤེས་གྲུབ་པ་ལས། ",
            "སྟོན་པའི་ཆོས་ནི་རྒྱ་མཚོ་ཀུན། །",
            "བསྡུས་ཏེ་སྙིང་པོའི་བཅུད་ཕྱུང་བ། །",
            "གསང་ཆེན་ཐེག་པ་འདི་ཡིན་།",
            ""
        ],
        [
            "འདི་མ་སྣང་བ་གྲོལ་བ་མེད།།",
            "ཅེས་སོ།།",
            "འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་",
            "མན་ངག་གསལ་བྱེད་སྒྲོན་མེ་ལས། ",
            "མེ་ལོང་ཡེ་ཤེས་ཀྱི་ལེའུ་སྟེ་བདུན་པའོ།།།། ",
            "༈ གསུམ་པ་སོ་སོར་རྟོག་པའི་ཡེ་ཤེས་ཀྱི་སྒོ་ནས་བསྟོད་པ་ལ་གསུམ། ",
            "འགྲོ་དོན་མཛད་ཚུལ་གྱི་སྒོ་ནས་རྒྱས་པར་བཤད་པ། ",
            "སོ་སོར་རྟོག་པའི་ཡེ་ཤེས་དངོས་ཤིན་ཏུ་རྒྱས་པར་བཤད་པ། ",
            "དེ་དག་གི་སྐབས་དོན་བསྡུས་ཏེ་བཤད་པའོ།།",
            "དང་པོ་༼འགྲོ་དོན་མཛད་ཚུལ་གྱི་སྒོ་ནས་རྒྱས་པར་བཤད་པ༽ལ་བརྒྱད། ",
            "ཆོས་འབྱུང་བའི་རྒྱུ་ལ་བསྟོད་པ། ",
            "ཆོས་གསུངས་པའི་ཚུལ་ལ་བསྟོད་པ། ",
            "སྐུ་གསུམ་གྱི་སྣང་ཚུལ་ལ་བསྟོད་པ། ",
            "སྐུ་མཚུངས་པ་མེད་ཚུལ་ལ་བསྟོད་པ། ",
            "གཞན་དོན་མཛད་ཚུལ་ལ་བསྟོད་པ༑ ",
            "མགོན་སྐྱབས་མཛད་ཚུལ་ལ་བསྟོད་པ། ",
            "མཁྱེན་པའི་ཡེ་ཤེས་བརྙེས་ཚུལ་ལ་བསྟོད་པ། ",
            "སྐུ་གསུམ་གྱི་མཛད་པ་སྟོན་ཚུལ་ལ་བསྟོད་པའོ།།",
            ""
        ],
        [
            "དང་པོ་༼ཆོས་འབྱུང་བའི་རྒྱུ་ལ་བསྟོད་པ༽ནི། ",
            "ཡང་དག་བདག་མེད་དེ་བཞིན་ཉིད། །",
            " ཡང་དག་མཐའ་སྟེ་ཡི་གེ་མེད།། ",
            "ཅེས་པ་།",
            "རྗེ་བཙུན་འཇམ་པའི་དབྱངས་ཀྱི་ཐུགས་ཡེ་ནས་",
            "དྲི་མ་མེད་པ་ཡང་དག་པ་སྟེ་",
            "བདག་མེད་པའི་དེ་བཞིན་ཉིད་རང་བཞིན་གྱིས་",
            "རྣམ་པར་དག་པའི་སྟེང་དུ་གློ་བུར་གྱི་",
            "དྲི་མ་གཞི་ཐོག་ཏུ་དག་ཅིང་ཡང་དག་པའི་",
            "མཐའ་ལས་སླར་ལྡང་དུ་མེད་པའི་ངང་ལ་གནས་པ་།",
            "དེ་ནི་བརྗོད་དུ་མེད་ཅིང་བསམ་དུ་",
            "མེད་པས་ན་ཡི་གེ་མེད་པ་ཞེས་བྱའོ།།",
            "དེ་སྐད་དུ་རྒྱུད་ལས། ",
            "དེ་བཞིན་གཤེགས་པ་ཀུན་གྱི་གནས། །",
            "ཆོས་ཀུན་བདག་མེད་པ་ཡི་མཆོག །",
            "ཅེས་སོ།། ",
            "གཉིས་པ་༼ཆོས་གསུངས་པའི་ཚུལ་ལ་བསྟོད་པ༽ནི། ",
            "སྟོང་ཉིད་སྨྲ་བའི་ཁྱུག་མཆོག་སྟེ།།",
            ""
        ],
        [
            "ཟབ་ཅིང་རྒྱ་ཆེའི་སྒྲ་སྒྲོགས་པ། །",
            " ཆོས་ཀྱི་དུང་སྟེ་སྒྲ་ཆེན་ལྡན།། ",
            "ཆོས་ཀྱི་གཎྜི་སྒྲ་བོ་ཆེ།། ",
            "མི་གནས་མྱ་ངན་འདས་པ་པོ། ། ",
            "ཕྱོགས་བཅུ་ཆོས་གྱི་རྔ་བོ་ཆེ།། ",
            "ཞེས་པ་།",
            "རྗེ་བཙུན་ཉིད་ཆོས་ཀྱི་སྐུ་བརྙེས་ཀྱང་",
            "ཞི་བའི་དབྱིངས་ལ་མི་ཞེན་པར་",
            "ཐུགས་རྗེ་ཆེན་པོས་འགྲོ་ལ་ཆོས་སྟོན་པར་མཛད་དོ།།",
            "ཆོས་གང་སྟོན་ཅེ་།"
        ],
        [
            "ཆོས་ཐམས་ཅད་སྟོང་པ་ཉིད་དུ་སྨྲ་བ་ནི་",
            "ཆོས་སྨྲ་བ་ཐམས་ཅད་ཀྱི་གཙོ་བོ་ཡིན་པས་ཁྱུག་མཆོག་།",
            "དཔེར་ན་གླང་ཆེན་ཕྲུ་གུ་སེང་གེས་གསོས་པ་ལ་",
            "ཁྱུ་མཆོག་ཅེས་གྲགས་ཤིང༌། ",
            "དེས་རི་དྭགས་ཀྱི་ཁྱུ་གཞན་ཟིལ་གྱིས་གནོན་པ་དང་",
            "འདྲ་བར་དེས་ཀྱང་ཟབ་པ་དང་རྒྱ་ཆེ་བའི་",
            "ཆོས་ཀྱི་སྒྲ་ཆེན་པོ་སྒྲོག་པའི་ཕྱིར་རོ། །",
            "དེ་ཡང་ཆོས་སྟོན་པའི་ཐོག་མར་ཆོས་ཀྱི་དུང་ལྟ་བུའི་",
            "སྒྲ་ཆེན་པོས་བདུད་བཏུལ་བ་དང༌། ",
            "ཆོས་ཀྱི་གཎྜི་ལྟ་བུའི་སྒྲ་ཆེན་པོས་འཁོར་བསྡུས་ནས་",
            "མཐའ་གཉིས་ལ་མི་གནས་པའི་མྱ་ངན་ལས་འདས་པའི་",
            "ཆོས་སྟོན་པའི་སྒྲ་ཕྱོགས་བཅུ་ཀུན་ཏུ་ཁྱབ་པར་བྱེད་དོ།།",
            "གང་གིས་ཤེ་།",
            "ལྷའི་རྔ་བོ་ཆེ་ལས་ཁྱད་དུ་འཕགས་པའི་",
            "ཆོས་རྔ་ཆེན་དམ་པ་བརྡུང་པ་དེས་སོ།། ",
            "གསུམ་པ་༼སྐུ་གསུམ་གྱི་སྣང་ཚུལ་ལ་བསྟོད་པ༽ནི། ",
            "གཟུགས་མེད་གཟུགས་བཟང་དམ་པ་སྟེ།།",
            ""
        ],
        [
            "སྣ་ཚོགས་གཟུགས་ཅན་ཡིད་ལས་སྐྱེས།། ",
            "གཟུགས་རྣམས་ཐམས་ཅད་སྣང་བའི་དཔལ༑ །",
            " གཟུགས་བརྙན་མ་ལུས་འཆང་བ་པོ། །",
            " ཞེས་པ་།",
            "གནས་ཚུལ་ཆོས་ཀྱི་སྐུ་ནི་",
            "ཆོས་ཉིད་ནམ་མཁའ་ལྟ་བུ་ཡིན་པས་",
            "གཟུགས་མེད་པ་དང༌། ",
            "དེའི་མཐུ་ལས་ཤར་བའི་ལོངས་སྤྱོད་རྫོགས་པའི་",
            "སྐུ་མཚན་དང་དཔེ་བྱད་ཀྱིས་བརྒྱན་པ་ནི་",
            "གཟུགས་བཟང་བའི་དམ་པ་སྟེ་སྐུ་མཚུངས་པ་མེད་པ་དང༌། ",
            "ལོངས་སྤྱོད་རྫོགས་པའི་སྐུ་དང་དུས་མཉམ་དུ་འཆར་བའི་",
            "སྤྲུལ་པ་གང་འདུལ་སྣ་ཚོགས་སུ་སྟོན་པའི་",
            "གཟུགས་ཅན་རྣམས་ཡེ་ནས་ཡིད་ཡེ་ཤེས་སུ་",
            "གྲོལ་བ་ལས་སྐྱེས་པ་དང༌། ",
            "ནམ་མཁའི་ཟླ་བ་གཅིག་གིས་ས་སྟེང་དུ་",
            "ཆུ་སྣོད་བྱེ་བ་ཕྲག་བརྒྱར་གཟུགས་ཅིག་ཅར་དུ་འཆར་བ་ལྟར་",
            "སྤྲུལ་པའི་སྐུའི་གཟུགས་རྣམས་ཐམས་ཅད་དུ་སྣང་བ་ཡང་",
            "ལོངས་སྤྱོད་རྫོགས་སྐུའི་མཐུ་དཔལ་ལས་འཆར་བ་དང༌། ",
            "དེར་མ་ཟད་ཚངས་པ་དང་ཁྱབ་འཇུག ",
            "ཉན་ཐོས་དང་རང་རྒྱལ་བྱང་ཆུབ་སེམས་དཔའ་ལ་སོགས་པའི་",
            "གཟུགས་མ་ལུས་པ་གང་ལ་གང་འདུལ་དུ་སྣང་ནས་",
            "སེམས་ཅན་གྱི་དོན་མཛད་པའོ།། ",
            "བཞི་པ་༼སྐུ་མཚུངས་པ་མེད་ཚུལ་ལ་བསྟོད་པ༽ནི། ",
            "ཚུགས་པ་མེད་ཅིང་ཆེ་བར་གྲགས།། ",
            "ཁམས་གསུམ་དབང་ཕྱུག་ཆེན་པོ་སྟེ།།",
            ""
        ],
        [
            "འཕགས་ལམ་ཤིན་ཏུ་མཐོ་ལ་གནས། །",
            " དར་བ་ཆེན་པོ་ཆོས་ཀྱི་ཏོག །",
            " ཅེས་པ་།",
            "རྗེ་བཙུན་ཉིད་ཡེ་ནས་ཚོགས་ཆེན་ཡོངས་སུ་རྫོགས་པའི་དབང་གིས་",
            "འཇིག་རྟེན་ཆེ་དགུ་གང་གིས་ཀྱང་མི་ཚུགས་།",
            "བདུད་དང་མུ་སྟེགས་ལ་སོགས་པ་སུས་ཀྱང་ཟིལ་གྱིས་མི་གནོན་པས་",
            "འཇིག་རྟེན་ན་ཆེ་བར་གྲགས་པ་དང༌༑ ",
            "ཁམས་གསུམ་ན་ཆོས་ཀྱིས་དབང་བསྒྱུར་བས་དབང་ཕྱུག་ཆེན་པོ་།",
            "དེ་ཡང་འཕགས་པའི་ལམ་ལས་ཤིན་ཏུ་མཐོ་བ་",
            "སྐུ་བཞིའི་རྒྱལ་སར་གནས་པ་དང༌། ",
            "ཆོས་ཀྱི་ཕུང་པོ་བརྒྱད་ཁྲི་བཞི་སྟོང་མཁྱེན་པས་",
            "ཡོངས་སུ་དར་བ་ཆེན་པོའི་ཆོས་དང༌། ",
            "ཆོས་ཐམས་ཅད་ཀྱི་སྙིང་པོ་རྡོ་རྗེ་ཐེག་པའི་དོན་རྟོགས་པས་",
            "རབ་དང་རྩེ་མོར་གྱུར་པས་ཏོག་ཅེས་བྱའོ།། ",
            "ལྔ་པ་༼གཞན་དོན་མཛད་ཚུལ་ལ་བསྟོད་པ༽ནི། ",
            "འཇིག་རྟེན་གསུམ་ན་གཞོན་ལུས་གཅིག །",
            " གནས་བརྟན་རྒན་པོ་སྐྱེས་དགུའི་བདག །",
            " སུམ་ཅུ་རྩ་གཉིས་མཚན་འཆང་བ། །",
            " སྡུག་གུ་འཇིག་རྟེན་གསུམ་ན་མཛེས།། ",
            "ཞེས་པ་།"
        ],
        [
            "རྗེ་བཙུན་ཉིད་འཇིག་རྟེན་གསུམ་ན་",
            "བྱང་ཆུབ་སེམས་དཔའི་གཟུགས་ཀྱིས་",
            "འདུལ་བ་རྣམས་ལ་གཞོན་ནུར་གྱུར་པའི་",
            "ལུས་མཆོག་ཏུ་མཛེས་པ་གཅིག་འཆང་བ་དང༌། ",
            "ཉན་ཐོས་ཀྱིས་འདུལ་བ་རྣམས་ལ་གནས་བརྟན་རབ་འབྱོར་ལྟ་བུར་སྤྲུལ་པ་དང༌། ",
            "རང་རྒྱལ་བས་འདུལ་བ་རྣམས་ལ་",
            "རང་རྒྱལ་རྒན་པོ་རྫུ་འཕྲུལ་ཆེ་བ་ལྟ་བུར་སྤྲུལ་པ་དང༌༑ ",
            "ལྷའི་རིགས་ཀྱིས་འདུལ་བ་རྣམས་ལ་",
            "སྐྱེས་དགུའི་བདག་པོ་ཚངས་པ་ལྟ་བུར་",
            "སྤྲུལ་ནས་དོན་མཛད་དོ།།",
            "སྐུ་ལ་དགེ་འབྲས་ཡོངས་སུ་སྨིན་པའི་",
            "མཚན་བཟང་སུམ་ཅུ་རྩ་གཉིས་ཀྱི་ཡོན་ཏན་གྱིས་རྒྱན་འཆང་བས་",
            "འཇིག་རྟེན་གསུམ་ན་ཤིན་ཏུ་སྡུག་ཅིང་",
            "ཡིད་གར་འོང་བ་བལྟ་བས་ཆོག་མི་ཤེས་པ་",
            "འདུན་པ་སྐྱེ་བའི་གནས་སུ་གྱུར་པའོ།། ",
            "དྲུག་པ་༼མགོན་སྐྱབས་མཛད་ཚུལ་ལ་བསྟོད་པ༽ནི། ",
            "འཇིག་རྟེན་ཤེས་ལེགས་སློབ་དཔོན་ཏེ།། ",
            "འཇིག་རྟེན་སློབ་དཔོན་འཇིགས་པ་མེད།། ",
            "མགོན་སྐྱབས་འཇིག་རྟེན་ཡིད་གཅུག་པ། །",
            " སྐྱབས་དང་སྐྱོབ་པ་བླ་ན་མེད།།",
            ""
        ],
        [
            "ཅེས་པ་།",
            "རྗེ་བཙུན་ཉིད་འཇིག་རྟེན་ཤེས་པར་བྱ་བའི་",
            "གནས་མཐའ་དག་ལ་ལེགས་པར་སྟོན་པའི་",
            "སློབ་དཔོན་དུ་གྱུར་པ་དང༌། ",
            "འཇིག་རྟེན་ན་ལོག་པའི་ལམ་ལས་བཟློག་ཅིང་",
            "ཡང་དག་པའི་ལམ་སྟོན་པའི་སློབ་དཔོན་ཡང་མཛད་པ་དང༌༑ ",
            "མི་འཇིགས་པ་བཞི་དང་ལྡན་པས་",
            "ཕས་ཀྱི་རྒོལ་བ་གང་གིས་ཀྱང་འཇིགས་པ་མེད་པ་དང༌། ",
            "འགྲོ་བ་ལྷ་དང་བཅས་པའི་མགོན་དང་སྐྱོབ་པ་མཛད་ཅིང༌། ",
            "མ་འདྲིས་འགྲོ་བའི་ཡིད་གཅུགས་པའི་",
            "བཤེས་གཉེན་དུ་མཛད་པ་དང༌། ",
            "སེམས་ཅན་སྐྱབས་དང་སྐྱོབ་པ་མེད་པ་རྣམས་ལ་",
            "གནས་སྐབས་འཁོར་བའི་འཇིགས་པ་ལས་སྐྱབས་པ་དང་",
            "མཐར་ཐུག་སྲིད་ཞིའི་མཐའ་ལས་སྐྱོབ་པར་མཛད་དོ།། ",
            "བདུན་པ་༼མཁྱེན་པའི་ཡེ་ཤེས་བརྙེས་ཚུལ་ལ་བསྟོད་པ༽ནི། ",
            "ནམ་མཁའི་མཐའ་ལ་ལོངས་སྤྱོད་པ། །",
            " ཐམས་ཅད་མཁྱེན་པའི་ཡེ་ཤེས་མཚོ། །",
            " མ་རིག་སྒོ་ངའི་སྦུབས་འབྱེད་པ། །",
            " སྲིད་པའི་དྲ་བ་འཇོམས་པ་པོ། །",
            " ཉོན་མོངས་མ་ལུས་ཞི་བྱེད་པ། །",
            " འཁོར་བའི་རྒྱ་མཚོའི་ཕ་རོལ་ཕྱིན།། ",
            "ཅེས་པ་།",
            "རྗེ་བཙུན་ཉིད་རང་དོན་ཆོས་ཀྱི་སྐུ་ནམ་མཁའི་མཐའ་ལྟ་བུ་ལ་",
            "ལོངས་སྤྱོད་ཅིང་ཆོས་ཐམས་ཅད་",
            "གཉིས་མེད་མཉམ་པ་ཆེན་པོར་རྟོགས་ཏེ་",
            "ཤེས་བྱ་ཇི་ལྟ་བ་དང་ཇི་སྙེད་པ་ཐམས་ཅད་",
            "མཁྱེན་པའི་ཡེ་ཤེས་ཆེ་བའི་ཡོན་ཏན་རྒྱ་མཚོ་ལྟ་བུ་ཐོབ་པའོ།།",
            ""
        ],
        [
            "སྤང་བྱ་ཇི་ལྟར་སྤང་ཞེ་།",
            "གཉིས་སུ་མེད་པའི་དོན་རྟོགས་པའི་",
            "མོད་ལ་མ་རིག་པ་སྒོ་ངའི་ཤུན་པ་དང་",
            "འདྲ་བ་སྦུབས་ཕྱེ་ནས་སྲིད་པའི་དྲ་བ་",
            "ལས་དང་ཉོན་མོངས་པ་དང་འབྲེལ་བ་",
            "མཐའ་དག་བརྟོལ་ནས་འཇོམས་པ་དང༌། ",
            "རྩ་བའི་ཉོན་མོངས་པ་དང་ཉེ་བའི་ཉོན་མོངས་པ་དང་",
            "ཀུན་ནས་མནར་བའི་ཉོན་མོངས་པ་",
            "སྡུག་བསྔལ་བརྒྱད་དང་གསུམ་ལ་སོགས་པ་ཞི་ནས་",
            "འཁོར་བའི་རྒྱ་མཚོའི་ཕ་རོལ་ཏུ་སོན་པའོ།། ",
            "བརྒྱད་པ་སྐུ་གསུམ་གྱི་མཛད་པ་སྟོན་ཚུལ་ལ་གསུམ། ",
            "ཆོས་སྐུ་མཛད་པ་དང་བཅས་པ་བསྟན་པ། ",
            "ལོངས་སྐུ་མཛད་པ་དང་བཅས་པ་བསྟན་པ། ",
            "སྤྲུལ་སྐུ་མཛད་པ་དང་བཅས་པ་བསྟན་པའོ།།",
            ""
        ],
        [
            "དང་པོ་༼ཆོས་སྐུ་མཛད་པ་དང་བཅས་པ་བསྟན་པ༽ལ་གསུམ། ",
            "ངོ་བོའི་སྒོ་ནས་བསྟོད་པ་དང༌། ",
            "ཡོན་ཏན་གྱི་སྒོ་ནས་བསྟོད་པ། ",
            "བྱེད་ལས་ཀྱི་སྒོ་ནས་བསྟོད་པའོ།།",
            "དང་པོ་༼ངོ་བོའི་སྒོ་ནས་བསྟོད་པ་༽ནི། ",
            "ཡེ་ཤེས་དབང་བསྐུར་ཅོད་པན་ཅན། །",
            " རྫོགས་པའི་སངས་རྒྱས་རྒྱན་དུ་ཐོགས།། ",
            "སྡུག་བསྔལ་གསུམ་གྱི་སྡུག་བསྔལ་ཞི།། ",
            "གསུམ་སེལ་མཐའ་ཡས་གྲོལ་གསུམ་ཐོབ།། ",
            "སྒྲིབ་པ་ཀུན་ལས་ངེས་པར་གྲོལ།། ",
            "མཁའ་ལྟར་མཉམ་པ་ཉིད་ལ་གནས། །",
            " ཉོན་མོངས་དྲི་མ་ཀུན་ལས་འདས།།",
            ""
        ],
        [
            "དུས་གསུམ་དུས་མེད་རྟོགས་པ་པོ། །",
            " ཞེས་པ་།",
            "རྗེ་བཙུན་ཉིད་ཡེ་ནས་གཉིས་སུ་མེད་པའི་",
            "དོན་རྟོགས་པས་ཉོན་མོངས་ལྔ་ཡེ་ཤེས་ལྔར་དབང་བསྒྱུར་བས་",
            "བུམ་པ་ལ་སོགས་པའི་རྫས་ལ་མ་ལྟོས་པར་",
            "ཡེ་ཤེས་ཆིག་རྫོགས་ཀྱི་དབང་བསྐུར་ཐོབ་སྟེ",
            "གཞི་རིག་པ་གཅིག་ལ་སྣང་ཚུལ་ཡེ་ཤེས་ཀྱིས་",
            "བརྒྱན་པའི་ཕྱིར་སྤྱི་བོར་རིགས་ལྔའི་ཅོད་པན་དང་ལྡན་པ་།",
            "དེ་ཡང་ཡེ་ཤེས་ལྔའི་གཟུགས་སངས་རྒྱས་ལྔར་ཤར་བ་གསལ་ཞིང་",
            "མཛེས་པའི་ཕྱིར་རྫོགས་པའི་སངས་རྒྱས་རྒྱན་དུ་ཐོགས་ཞེས་པའོ།།",
            "སྤང་བྱ་ལས་ཇི་ལྟར་གྲོལ་ཞེ་།",
            "འཁོར་བའི་སྡུག་བསྔལ་ནི་མང་ཡང་གསུམ་དུ་འདུས་།",
            ""
        ],
        [
            "སྡུག་བསྔལ་གྱི་སྡུག་བསྔལ༑ ",
            "འདུ་བྱེད་ཀྱི་སྡུག་བསྔལ། ",
            "འགྱུར་བའི་སྡུག་བསྔལ་དང་གསུམ་མོ། །",
            "དེ་གནས་ཚུལ་ལ་མེད་པར་གཟིགས་པས་ཞི་བ་དང༌། ",
            "ཉོན་མོངས་རྣམས་ཀྱང་དུག་གསུམ་དུ་འདུས་ཏེ",
            "དེ་གནས་འགྱུར་ཡེ་ཤེས་ཀྱི་སེལ་བ་དང༌༑ ",
            "དེ་གསུམ་བསལ་ནས་",
            "འགྲོ་བ་མཐའ་ཡས་པའི་དོན་མཛད་པའི་ཕྱིར་",
            "ཉན་རང་བྱང་སེམས་ཀྱི་བྱང་ཆུབ་གསུམ་ལ་",
            "གྲོལ་བ་ཐོབ་པའི་ཚུལ་སྟོན་པར་།",
            "ཁྱད་པར་ཐེག་ཆེན་ལམ་གྱིས་སྒྲིབ་གཉིས་བག་ཆགས་དང་བཅས་པའི་",
            "སྒྲིབ་པ་ཀུན་ལས་ངེས་པར་གྲོལ་བའི་ཚུལ་བསྟན་།",
            "མཐར་བྱང་ཆུབ་ཆེན་པོ་ནམ་མཁའ་ལྟ་བུའི་མཉམ་པ་ཉིད་ལ་གནས་།",
            ""
        ],
        [
            "དེ་ཕན་ཆད་ཉོན་མོངས་པའི་དྲི་མ་ཀུན་ལས་འདས་ཏེ་",
            "ཟད་དང་མི་སྐྱེ་ཤེས་པའི་ཡེ་ཤེས་བརྙེས་ཏེ་ངོ་བོ་ཉིད་ཀྱི་སྐུ་།",
            "དེའི་མོད་ལ་དུས་གསུམ་གྱིས་བསྡུས་པའི་",
            "ཤེས་བྱ་མཐའ་དག་དུས་མེད་རིག་པའི་ངང་དུ་རྟོགས་ཏེ་",
            "ཡེ་ཤེས་ཆོས་སྐུ་ཐོབ་སྟེ་",
            "དབྱིངས་དང་ཡེ་ཤེས་འདུལ་འབྲལ་མེད་པའི་ངང་དུ་བཞུགས་པ་།",
            "དེ་ཡང༌། ",
            "རོ་མཉམ་ཉིད་དུ་ཡང་དག་ཐུགས་སུ་ཆུད་པར་མཛད་གྱུར་ཏེ།།",
            "མཁྱེན་བཟང་ཁྱོད་ཀྱི་སྐད་ཅིག་གིས་ནི་ཤེས་བྱ་ཐུགས་སུ་ཆུད། ",
            "ཅེས་སོ།།",
            ""
        ],
        [
            "གཉིས་པ་༼ཡོན་ཏན་གྱི་སྒོ་ནས་བསྟོད་པ༽ནི། ",
            "སེམས་ཅན་ཀུན་གྱི་གཙོ་ཆེན་པོ། །",
            " ཡོན་ཏན་ཐོད་ཅན་རྣམས་ཀྱི་ཐོད། །",
            " ལྷག་མ་ཀུན་ལས་རྣམ་གྲོལ་བ། །",
            " ནམ་མཁའི་མཐའ་ལ་རབ་གནས་པ། །",
            " ཡིད་བཞིན་ནོར་བུ་ཆེན་པོ་འཆང༌། །",
            " ཁྱབ་བདག་རིན་ཆེན་ཀུན་གྱི་བདག །",
            " དཔག་བསམ་ཤིང་ཆེན་རྒྱས་པ་སྟེ།། ",
            "བུམ་པ་བཟང་པོ་ཆེ་བའི་མཆོག །",
            " ཅེས་པ་།",
            "དུས་གསུམ་དུས་མེད་རྟོགས་པའི་རྒྱུ་མཚན་ཅི་ཞེ་།",
            "འདས་པའི་དེ་བཞིན་ཉིད་གང་ཡིན་པ་",
            "དེ་མ་འོངས་པའི་དེ་བཞིན་ཉིད་ཀྱང་།",
            "ད་ལྟའི་དེ་བཞིན་ཉིད་ཀྱང་དེ་ལས་གཞན་དུ་མེད་པས་",
            "ཐམས་ཅད་ལ་བྱེ་བྲག་མེད་དེ༑",
            "ཆོས་ཉིད་མཉམ་པ་ཉིད་ཡིན་པའི་ཕྱིར་རོ། །",
            "དེ་ལྟར་རྟོགས་པ་ནི་སེམས་ཅན་ཀུན་ལས་འདས་པའི་",
            "ཡོན་ཏན་གྱི་གཙོ་བོ་ཆེན་པོ་ཡིན་།",
            ""
        ],
        [
            "དེ་ཡང་འཇིག་རྟེན་པ་ལས་ཁྱད་དུ་འཕགས་པའི་",
            "ཡོན་ཏན་གྱི་ཐོད་ཅན་ནི་ཉན་ཐོས་ཡིན་།",
            "དེ་ལས་ཀྱང་ཆེ་བའི་ཡོན་ཏན་གྱི་ཐོད་ནི་རང་རྒྱལ་དང༌། ",
            "དེ་ལས་ཀྱང་ཆེས་ཁྱད་དུ་འཕགས་པའི་",
            "ཡོན་ཏན་གྱི་ཐོད་ནི་བྱང་སེམས་དང༌། ",
            "དེ་བས་ཀྱང་ཆེ་ཕུལ་དུ་འགྲོ་བ་ནི་དེ་བཞིན་གཤེགས་པ་དང༌། ",
            "དེ་ལས་རྗེ་བཙུན་ཉིད་གཙུག་གི་རྒྱན་ལྟར་མཐོ་བའོ།།",
            "དེར་མ་བསྡུས་པའི་ལྷག་མ་འཁོར་འདས་ཀུན་ལས་",
            "རྣམ་པར་གྲོལ་བའི་ཡོན་ཏན་མཐར་ཐུག་པ་",
            "ནམ་མཁའི་མཐས་གཏུགས་པའི་",
            "ཆོས་ཀྱི་དབྱིངས་ལ་རབ་ཏུ་གནས་པའོ།།",
            "འོ་ན་འགྲོ་བའི་དོན་ཇི་ལྟར་མཛད་ཅེ་།",
            "གཞན་དོན་འབྱུང་བའི་དཔེ་ཡིད་བཞིན་ནོར་བུ་ལ་ཆོས་བརྒྱད་ཡོད་།",
            "སེམས་ཅན་ལ་དགོས་འདོད་འབྱུང་བ། ",
            "གསོལ་བ་བཏབ་ན་"
        ],
        [
            "འབྱུང་བ། མ་བཏབ་ན་",
            "མི་འབྱུང་བ་དང༌། ",
            "དུས་སུ་འབྱུང་བ་དང༌། ",
            "ཇི་ལྟར་འཚམས་པར་འབྱུང་བ་དང༌། ",
            "ཟད་མི་ཤེས་པར་འབྱུང་བ་དང༌། ",
            "རྟོག་པ་མེད་པར་འབྱུང་བ་དང༌། ",
            "ལན་ལ་རེ་བ་མེད་པར་འབྱུང་བའོ༑།",
            "དེ་དང་འདྲ་བའི་ཡོན་ཏན་རིན་པོ་ཆེ་འཆང་བའི་",
            "རྗེ་བཙུན་གྱིས་ཀྱང་ཀུན་ལ་ཁྱབ་པའི་ནང་གི་",
            "རིན་ཆེན་བྱང་ཆུབ་ཀྱི་སེམས་ཀུན་གྱི་བདག་པོར་གྱུར་པ་དང༌། ",
            "ཡང་དཔག་བསམ་གྱི་ཤིང་རྒྱས་པ་དང་ཡང་འདྲ་སྟེ",
            "དེ་ལའང་ཆོས་བཅུ་།",
            "སྔ་མ་བརྒྱད་ཀྱི་ཁར་བསིལ་བ་དང༌། ",
            "ངལ་གསོས་པའི་གནས་སུ་གྱུར་པ་སྟེ་བཅུའོ།།",
            "བུམ་པ་བཟང་པོ་སྒྲུབ་པ་དང་ཡང་འདྲ་།",
            ""
        ],
        [
            "དེ་ཡང་ཆོས་བཅུ་།",
            "སྔ་མ་བརྒྱད་ཀྱི་ཁར་བསྒྲུབས་ན་འབྱུང་བ་དང༌། ",
            "མ་བསྒྲུབ་ན་མི་འབྱུང་བ་དང་བཅུའོ།།",
            "དེ་ཡང་འདི་སྐད་དུ། ",
            "ཡིད་བཞིན་ནོར་བུ་དང་ནི་དཔག་བསམ་ཤིང༌། །",
            "བུམ་པ་བཟང་རྣམས་སེམས་དང་མི་ལྡན་ཀྱང༌། །",
            "སེམས་ཅན་རྣམས་ཀྱི་དོན་ནི་འབྱུང་འགྱུར་།",
            "ཐུགས་རྗེ་ཆེར་མངའ་རྒྱལ་བ་སྨོས་ཅི་དགོས།།",
            "ཞེས་པ་ལྟ་བུའོ།། ",
            "གསུམ་པ་༼བྱེད་ལས་ཀྱི་སྒོ་ནས་བསྟོད་པ༽ནི། ",
            "བྱེད་པ་སེམས་ཅན་ཀུན་དོན་བྱེད།།",
            ""
        ],
        [
            "ཕན་འདོད་སེམས་ཅན་གཉེན་གཤིན་པ། །",
            " བཟང་ངན་ཤེས་ཤིང་དུས་ཤེས་ལ།། ",
            "ཁྱབ་བདག་དམ་ཤེས་དམ་ཚིག་ལྡན།། ",
            "དུས་ཤེས་སེམས་ཅན་དབང་པོ་ཤེས།། ",
            "རྣམ་གྲོལ་གསུམ་ལ་མཁས་པ་པོ། །",
            " ཞེས་པ་།",
            "རྗེ་བཙུན་ཉིད་ཀྱིས་སེམས་ཅན་གྱི་དོན་བྱེད་པ་ལ་",
            "བུ་གཅིག་པའི་མ་ལྟར་སེམས་ཅན་ཀུན་གྱི་དོན་བྱེད་པ་དང༌༑ ",
            "སེམས་ཅན་ཀུན་ལ་ཕན་འདོད་པའི་བློ་ནི་",
            "གཉེན་གཤིན་པ་སྟེ་གྲོགས་བཟང་པོ་འདྲ་བ་དང༌། ",
            "སེམས་ཅན་གྱི་ལས་བཟང་ངན་ཤེས་ཤིང་",
            "འབྲས་བུ་དེ་སྡུག་དུས་ཇི་ཙམ་ན་མྱོང་བ་མངོན་སུམ་དུ་ཤེས་པ་དང༌། ",
            "ཐུགས་རྗེས་སེམས་ཅན་ཀུན་ལ་ཁྱབ་པའི་བདག་ཉིད་ཡིན་པས་",
            "གཞན་གྱི་དམ་ཚིག་ཤེས་ལ",
            "རང་ཡང་དེ་ཁོ་ན་ལས་མི་འདའ་བས་",
            "དམ་ཚིག་དང་ལྡན་པའོ།།",
            ""
        ],
        [
            "འགྲོ་དོན་མཛད་པའི་ཚེ་འདུལ་བའི་",
            "དུས་ཚོད་ཤེས་ཤིང་སེམས་ཅན་གྱི་",
            "དབང་པོ་རབ་འབྲིང་ཐ་མ་དང༌། ",
            "དད་པ་དང་བརྩོན་འགྲུས་རབ་འབྲིང་ཐ་མའི་དོན་ཤེས་པའོ།།",
            "དེ་ཡང་ཐམས་ཅད་མཁྱེན་པའི་ཡེ་ཤེས་ཀྱིས་",
            "ཉན་ཐོས་དང་རང་རྒྱལ་དང༌། ",
            "ཐེག་པ་ཆེན་པོའི་རྣམ་གྲོལ་གསུམ་ལ་",
            "འགོད་པའི་ཐབས་ལ་མཁས་པའོ།། ",
            "གཉིས་པ་ལོངས་སྐུ་མཛད་པ་དང་",
            "བཅས་པ་བསྟན་པ་ལ་གཉིས། ",
            "འཇིག་རྟེན་དུ་བཀྲ་ཤིས་འབྱུང་ཚུལ་ལ་བསྔགས་པ་དང༌། ",
            "དེའི་བྱེད་ལས་ལ་བསྔགས་པའོ།།",
            "དང་པོ་༼འཇིག་རྟེན་དུ་བཀྲ་ཤིས་འབྱུང་ཚུལ་ལ་བསྔགས་པ་༽ནི། ",
            "ཡོན་ཏན་ལྡན་ཞིང་ཡོན་ཏན་ཤེས།། ",
            "ཆོས་ཤེས་བཀྲ་ཤིས་བཀྲ་ཤིས་འབྱུང༌།། ",
            "བཀྲ་ཤིས་ཀུན་གྱི་བཀྲ་ཤིས་པ། །",
            " གྲགས་པའི་བཀྲ་ཤིས་སྙན་གྲགས་དགེ །",
            " དབུགས་འབྱིན་ཆེན་པོ་དགའ་སྟོན་ཆེན། །",
            " དགའ་ཆེན་རོལ་མོ་ཆེན་པོ་སྟེ།།",
            ""
        ],
        [
            "ཞེས་པ་།",
            "རྗེ་བཙུན་ཉིད་ལོངས་སྤྱོད་རྫོགས་པའི་སྐུ་བརྙེས་ཏེ་",
            "ལུས་མཚན་དཔེས་བརྒྱན་པ་སྐུའི་ཡོན་ཏན་དང༌། ",
            "ངག་ཚངས་དབྱངས་མངའ་བ་གསུང་གི་ཡོན་ཏན་དང༌། ",
            "ཤེས་བྱ་ཐམས་ཅད་གཟིགས་པ་ཐུགས་ཀྱི་ཡོན་ཏན་དང་ལྡན་ཞིང༌",
            "ལྡན་པ་བཞིན་དུ་སེམས་ཅན་ཐམས་ཅད་དེ་ལ་",
            "བཀྲི་བའི་ཕྱིར་རང་གི་ཡོན་ཏན་འཇིག་རྟེན་དུ་སྣང་ནས་ཤེས་པར་མཛད་པ་།",
            "ཆོས་ཀྱི་དོན་ཤེས་པས་ཚེ་འདིར་ཡང་ལེགས་པའི་",
            "ཡོན་ཏན་ཀུན་འབྱུང་བས་བཀྲ་ཤིས་པ་དང༌༑ ",
            "ཕྱི་མ་ཡང་དེའི་འཕྲོ་འཐུད་དེ་",
            "ལེགས་པའི་ཡོན་ཏན་ཀུན་འབྱུང་བར་མཛད་པས་",
            "བཀྲ་ཤིས་འབྱུང་བ་དང༌། ",
            "དེ་ནས་རིམ་གྱིས་ལམ་གྱི་ཡོན་ཏན་ཐོབ་སྟེ་",
            "བཀྲ་ཤིས་ཀུན་གྱི་བཀྲ་ཤིས་པ་ཕྱིར་མི་ལྡོག་པའི་ས་ལ་།",
            "དེ་ནས་ས་བརྒྱད་པ་ཐོབ་ནས་",
            ""
        ],
        [
            "རྒྱལ་བའི་ལུང་བསྟན་པའི་སངས་རྒྱས་སུ་གྲགས་པའི་བཀྲ་ཤིས་ཐོབ་སྟེ་",
            "སྙན་གྲགས་དགེ་བར་མཛད་དེ་",
            "ཐར་པ་ཆེན་པོ་ལ་འགོད། ",
            "དེས་ཐར་པའི་བདེ་བ་ལ་དབུགས་འབྱིན་ཆེན་པོ་བརྙེས་ནས་",
            "ཆོས་ཀྱི་དགའ་སྟོན་ཆེན་པོ་ཐོབ་པར་།",
            "དེས་ཟག་མེད་ཀྱི་བདེ་བ་ཆེན་པོ་ཐོབ་ནས་",
            "དགའ་ཆེན་ཆོས་ཀྱི་རོལ་མོ་ཆེན་པོ་སྟེ་",
            "ལོངས་སྤྱོད་རྫོགས་པའི་ཆོས་ལ་མངའ་བར་མཛད་དོ།། ",
            "གཉིས་པ་༼བྱེད་ལས་ལ་བསྔགས་པ༽ནི། ",
            "བཀུར་སྟི་རིམ་གྲོ་ཕུན་སུམ་ཚོགས། །",
            " མཆོག་ཏུ་དགའ་བའི་གྲགས་བདག་དཔལ། །",
            " མཆོག་ལྡན་མཆོག་སྦྱིན་གཙོ་བོ་སྟེ།། ",
            "སྐྱབས་ཀྱི་དམ་པ་སྐྱབས་སུ་འོས།།",
            ""
        ],
        [
            "འཇིག་རྟེན་དགྲ་སྟེ་རབ་ཀྱི་མཆོག །",
            " འཇིགས་པ་མ་ལུས་སེལ་བ་པོ། ། ཞེས་པ་།",
            "ཡོན་ཏན་གྱི་དབང་གིས་འཇིག་རྟེན་ཀུན་གྱིས་བཀུར་བ་དང༌། ",
            "རིམ་གྲོ་ཕུན་སུམ་ཚོགས་པར་འབྱུང་བ་དང༌༑ ",
            "འགྲོ་བའི་དོན་བྱེད་པ་ལ་མཆོག་ཏུ་དགའ་བ་དང༌། ",
            "འཇིག་རྟེན་ན་གྲགས་པའི་ཡོན་ཏན་ཐོབ་པ་དང༌། ",
            "འཇིག་རྟེན་ཡོངས་ཀྱི་བདག་པོར་གྱུར་པའི་",
            "དཔལ་དང་ལྡན་པ་དང༌། ",
            "ཡོན་ཏན་གྱི་སྐལ་བ་མཆོག་དང་ལྡན་པ་དང༌། ",
            "གཞན་ལ་ཡང་ཡོན་ཏན་གྱི་མཆོག་སྦྱིན་པས་གཙོ་བོར་གྱུར་པ་།",
            "དེས་སེམས་ཅན་སྡུག་བསྔལ་བ་རྣམས་",
            "འཁོར་བའི་འཇིགས་པ་ལས་",
            "སྐྱོབ་པས་སྐྱབས་ཀྱི་དམ་པར་གྱུར་པ་དང༌། ",
            "མཆོག་གི་ལམ་སྟོན་པ་ལ་དེའི་གོང་ན་མེད་པས་སྐྱབས་སུ་འོས་པ་དང༌། ",
            "འཇིག་རྟེན་པ་རྣམས་འཁོར་བར་འཁོར་བའི་དགྲ་ནི་",
            "རྣམ་པར་རྟོག་པ་ཡིན་པས་དེ་རྩད་ནས་གཅོད་པའི་",
            "གཉེན་པོ་རབ་ནི་ཉན་ཐོས་ཀྱི་བདག་མེད་གཅིག་དང༌། ",
            "དེ་ལས་རབ་ཏུ་གྱུར་པ་",
            "རང་རྒྱལ་གྱི་བདག་མེད་ཕྱེད་གཉིས་དང༌། ",
            "དེ་ལས་ཆེས་རབ་ཏུ་གྱུར་པ་",
            "བྱང་ཆུབ་སེམས་དཔའི་བདག་མེད་གཉིས་དང༌། ",
            "དེ་ལས་རབ་ཀྱི་མཆོག་ཏུ་གྱུར་པ་ནི་",
            "བདག་རྟག་པ་དམ་པའི་ཕ་རོལ་ཏུ་སོན་པ་ནི་རྗེ་བཙུན་ནོ།།",
            "དེས་མཉམ་པ་ཉིད་ལས་མི་གཡོ་བཞིན་དུ་",
            "ཐུགས་རྗེས་འགྲོ་བའི་འཇིགས་པ་དང་",
            "སྡུག་བསྔལ་མ་ལུས་པ་སེལ་བར་མཛད་པ་།",
            "མཉམ་ཉིད་མི་གཡོ་ཆེ་མཆོག་ཅན། །",
            "ཐུགས་རྗེ་བདག་ཉིད་འགྲོ་སྡུག་སེལ།།",
            "ཞེས་པ་ལྟ་བུའོ།།",
            ""
        ],
        [
            "གསུམ་པ་སྤྲུལ་སྐུ་མཛད་པ་དང་བཅས་པ་བསྟན་པ་ལ་གསུམ། ",
            "ཁྱིམ་པའི་ཚུལ་མཛད་པ་ལ་བསྔགས་པ། ",
            "རབ་ཏུ་བྱུང་བའི་ཚུལ་མཛད་པ་ལ་བསྔགས་པ། ",
            "བྱང་ཆུབ་སེམས་དཔའི་ཚུལ་མཛད་པ་ལ་བསྔགས་པའོ།།",
            "དང་པོ་༼ཁྱིམ་པའི་ཚུལ་མཛད་པ་ལ་བསྔགས་པ༽ནི། ",
            "གཙུག་ཕུད་ཕུད་བུ་ལྕང་ལོ་ཅན། །",
            " རལ་པ་མུཉྫ་ཅོད་པན་ཐོགས།། ",
            "གདོང་ལྔ་གཙུག་ཕུད་ལྔ་དང་ལྡན།། ",
            "ཟུར་ཕུད་ལྔ་པ་མེ་ཏོག་ཐོད༑ །",
            " ཅེས་པ་།",
            "རྗེ་བཙུན་ཉིད་གདུལ་བྱའི་བློ་དང་འཚམས་པར་",
            "ཆ་ལུགས་གང་འདུལ་སྣ་ཚོགས་སུ་སྟོན་པར་མཛད་།",
            "སྤྱི་བོར་སྐྲའི་གཙུག་ཕུད་ཙམ་བཞག་པའི་ཆ་ལུགས་དང༌། ",
            "སྐྲ་གཞན་བྲེགས་ནས་",
            ""
        ],
        [
            "དཔྲལ་བར་གཙུག་ཕུད་ཙམ་འཛིན་པའི་ཆ་ལུགས་དང༌། ",
            "སྐྲ་སིལ་བུ་བཞག་པ་ལྕང་ལོ་འཛིན་པ་ཅན་དང༌། ",
            "སྐྲས་སོག་ཁ་ནོན་པའི་རལ་པ་བཞག་པ་དང༌༑ ",
            "མུཉྫ་ནི་སྐྲ་རྐེད་པར་སླེབས་པས་རལ་པ་སྐ་རགས་སུ་བྱེད་པ་དང༌། ",
            "ཅོད་པན་ཐོགས་པ་ནི་དར་དང་",
            "མེ་ཏོག་སོགས་ཐོད་དུ་བཅིངས་པ་དང༌། ",
            "གདོང་ལྔ་ནི་ཚངས་པ་ལྷར་འཛིན་པ་རྣམས་ཀྱིས་",
            "ཕྱོགས་བཞིན་ན་གདོང་བཞི་སྤྱི་བོར་གཅིག་སྟེ་ལྔའོ།།",
            "གདོང་ལྔའི་ཆེད་དུ་གཙུག་ཕུད་ལྔ་དང་ལྡན་པ་དང༌། ",
            "དེའི་གདོང་བཞིན་ནས་མཆོད་སྦྱིན། ",
            "ངེས་བརྗོད། ",
            "སྙན་ངག སྲིད་སྲུང་སྟེ་",
            "རིག་བྱེད་བཞི་འདོན་པར་།",
            "ཡང་ཟུར་ཕུད་ལྔ་པ་དྲི་ཟའི་གཟུགས་དང༌། ",
            "མེ་ཏོག་གི་ཐོད་བཅིངས་པ་ལྷའི་གཟུགས་",
            "གང་དང་གང་གིས་འདུལ་བ་ལ་དེ་དང་",
            "དེའི་གཟུགས་སུ་སྤྲུལ་ཏེ་",
            "དེ་དག་གི་དོན་མཛད་དོ།།",
            "དེ་ཡང༌། ",
            "སེམས་ཅན་མོས་པས་འཇུག་པ་རྣམས། །",
            "དེ་དང་དེ་ལ་དགའ་བ་སྦྱིན།།",
            ""
        ],
        [
            "ཞེས་བཤད་པ་ལྟ་བུའོ།། ",
            "གཉིས་པ་༼རབ་ཏུ་བྱུང་བའི་ཚུལ་མཛད་པ་ལ་བསྔགས་པ༽ནི། ",
            "མགོ་ཟླུམ་བརྟུལ་ཞུགས་ཆེན་པོ་འཆང༌། །",
            " ཚངས་པར་སྤྱོད་པ་བརྟུལ་ཞུགས་མཆོག །",
            " དཀའ་ཐུབ་མཐར་ཕྱིན་དཀའ་ཐུབ་ཆེ།། ",
            "གཙང་གནས་དམ་པ་གོའུ་ཏམ། །",
            " བྲམ་ཟེ་ཚངས་པ་ཚངས་པ་ཤེས།། ",
            "ཞེས་པ་།",
            "ཡང་གདུལ་བྱའི་དོན་དུ་མགོ་ཟླུམ་སྟེ་",
            "སྐྲ་དང་ཁ་སྤུ་བྲེགས་ཏེ་གོས་ངུར་སྨྲིག་བགོས་ནས་",
            ""
        ],
        [
            "རབ་ཏུ་བྱུང་བའི་བརྟུལ་ཞུགས་བཟུང་བ་དང༌། ",
            "དེའི་ནང་ནས་ཚངས་པར་སྤྱོད་པ་",
            "དགེ་སློང་གི་ཆ་ལུགས་བཟུང་བ་ནི་",
            "བརྟུལ་ཞུགས་ཀྱི་མཆོག་ཡིན་ཏེ",
            "མཆོག་གི་སྤྲུལ་སྐུའི་ཆ་ལུགས་ཡིན་པའི་ཕྱིར་དང༌། ",
            "ཡང་སྐབས་འགར་མུ་སྟེགས་དཀའ་ཐུབ་ཅན་རྣམས་འདུལ་བའི་ཕྱིར་",
            "དཀའ་ཐུབ་ཆེན་པོ་ལ་གནས་ཏེ་",
            "དཀའ་ཐུབ་མཐར་ཕྱིན་པ་",
            "གཙང་གནས་དམ་པ་གོའུ་ཏམ་ལོ་དྲུག་དཀའ་བ་སྤྱད་པ་ལྟ་བུ་ཡང་སྟོན་པར་མཛད་པ་དང༌། ",
            "ཡང་སྐབས་འགར་ཚངས་པའི་སྲས་སུ་གྲགས་པ་",
            "བྲམ་ཟེའི་ཚངས་པའི་བརྟུལ་ཞུགས་བཟུང་བ་རྣམས་འདུལ་བའི་ཕྱིར། ",
            "གདུལ་བྱ་ཚངས་པར་མཚུངས་པར་སྤྱོད་པ་ལ་འགོད་པའི་",
            "ཐབས་ཤེས་ནས་དེ་ལ་བཀྲི་བར་མཛད་པ་དང༌། ",
            "དེར་མ་ཟད་བྱ་དང་རི་དྭགས་སྨན་དང་",
            "སྨན་པ་ཤིང་ལ་སོགས་པའི་སྒོ་ནས་ཀྱང་",
            "སེམས་ཅན་གྱི་དོན་མཛད་ཚུལ་བསམ་གྱིས་མི་ཁྱབ་པར་བསྟན་པར་མཛད་དེ",
            "དེ་ཡང༌༑ ",
            "ལུས་ཅན་ཀུན་ལ་བྱ་དང་ནི། །",
            "ཤིང་དང་འོད་ཟེར་ཐམས་ཅད་དང༌། །",
            "ནམ་མཁའ་ལས་ཀྱང་ཆོས་ཀྱི་སྒྲ༑ །",
            "རྒྱུན་མི་འཆད་པར་འབྱུང་བར་འགྱུར།།",
            "ཞེས་པ་ལྟ་བུའོ།། ",
            "གསུམ་པ་༼བྱང་ཆུབ་སེམས་དཔའི་ཚུལ་མཛད་པ་ལ་བསྔགས་པ༽ནི། ",
            "མྱ་ངན་འདས་པ་ཚངས་པ་ཐོབ།། ",
            "གྲོལ་བ་ཐར་པ་རྣམ་གྲོལ་ལུས། །",
            " རྣམ་གྲོལ་ཞི་བ་ཞི་བ་ཉིད། །",
            " མྱ་ངན་འདས་ཤིང་མྱ་ངན་འདས༑།",
            ""
        ],
        [
            "ལེགས་པར་མྱ་ངན་འདས་དང་ཉེ།། ",
            "བདེ་སྡུག་སེལ་བ་མཐར་གྱུར་པ། །",
            " ཆགས་བྲལ་ལུས་ལས་འདས་པ་པོ། །",
            " ཞེས་པ་།",
            "རྗེ་བཙུན་ཉིད་ཆོས་ཀྱི་སྐུ་ལས་མ་གཡོས་བཞིན་དུ་",
            "བྱང་ཆུབ་སེམས་དཔའི་ཚུལ་བཟུང་ནས་",
            "མྱ་ངན་ལས་འདས་པ་གསར་དུ་ཐོབ་པའི་ཚུལ་ཡང་།",
            "ཚངས་པ་སངས་རྒྱས་ཀྱི་མཛད་པ་སྟོན་པའི་ཕྱིར་",
            "སྲིད་ཞིའི་མཐའ་ལས་རྣམ་པར་གྲོལ་ནས་",
            "ཐར་པ་ཆེན་པོ་ཐོབ་པ་དང་",
            "རྣམ་གྲོལ་ཡེ་ཤེས་ཀྱི་ལུས་གསར་དུ་བརྙེས་པའི་ཚུལ་སྟོན་པ་དང༌། ",
            "ཡང་འཁོར་བའི་འཆིང་བ་ལས་རྣམ་པར་གྲོལ་བའི་ཞི་བ་དང༌། ",
            "ཞི་བའི་བདེ་བ་ཉིད་ལ་ཐུགས་གཞོལ་ནས་",
            "ཉན་ཐོས་ཀྱི་བྱང་ཆུབ་ཏུ་མྱ་ངན་ལས་འདས་པ་དང༌། ",
            "རང་སངས་རྒྱས་ཀྱི་བྱང་ཆུབ་ཏུ་མྱ་ངན་ལས་འདས་པའི་ཚུལ་སྟོན་པ་དང༌༑ ",
            "ཡང་མཐའ་གཉིས་ལ་མི་གནས་པའི་མྱ་འདས་ཏེ",
            "ལེགས་པར་མྱ་ངན་ལས་འདས་པ་དང་",
            "ཉེ་བ་ས་བཅུ་བྱང་ཆུབ་སེམས་དཔའི་ཚུལ་ཡང་སྟོན་པར་།",
            ""
        ],
        [
            "མདོར་ན་བདེ་བ་ཞི་བའི་མཐའ་དང་",
            "སྡུག་བསྔལ་འཁོར་བའི་མཐའ་གཉིས་སེལ་བའི་མཐར་ཐུག་ཏུ་གྱུར་པ་",
            "དམན་པའི་ཆགས་བྲལ་གྱི་ལུས་ལས་འདས་པ་",
            "རང་རིག་སྐུ་གསུམ་་ཡེ་ཤེས་ལྔ་ལྡན་གྱི་ངང་དུ་དག་པ་།",
            "དེ་ཡང་བརྟག་གཉིས་ལས༌། ",
            "རང་རིག་བདག་ཉིད་དག་པ་སྟེ།།",
            "དག་པ་གཞན་གྱིས་རྣམ་གྲོལ་མིན།།",
            "ཅེས་སོ།། ",
            "གཉིས་པ་སོ་སོར་རྟོག་པའི་ཡེ་ཤེས་",
            "དངོས་ཤིན་ཏུ་རྒྱས་པར་བཤད་པ་ལ་བཞི། ",
            "ཆོས་སྐུའི་སྒོ་ནས་བསྟོད་པ། ",
            "ཡེ་ཤེས་ཀྱི་སྐུའི་སྒོ་ནས་བསྟོད་པ། ",
            "སྤྲུལ་སྐུའི་སྒོ་ནས་བསྟོད་པ། ",
            "ལོངས་སྐུའི་སྒོ་ནས་བསྟོད་པའོ།།",
            "དང་པོ་༼ཆོས་སྐུའི་སྒོ་ནས་བསྟོད་པ༽ལ་གཉིས༑ ",
            "ངོ་བོ་ཉིད་སྐུའི་སྒོ་ནས་བསྟོད་པ་དང༌། ",
            "ཡེ་ཤེས་ཆོས་སྐུའི་སྒོ་ནས་བསྟོད་པའོ།།",
            ""
        ],
        [
            "དང་པོ་༼ངོ་བོ་ཉིད་སྐུའི་སྒོ་ནས་བསྟོད་པ་༽ནི། ",
            "ཐུབ་པ་མེད་པ་དཔེ་མེད་པ། །",
            " མི་མངོན་མི་སྣང་གསལ་བྱེད་མིན།། ",
            "མི་འགྱུར་ཀུན་འགྲོ་ཁྱབ་པ་པོ། །",
            " ཕྲ་ཞིང་ཟག་མེད་ས་བོན་བྲལ༑། ",
            "ཞེས་པ་།",
            "དག་པ་གཉིས་ལྡན་གྱི་སྐུ་ནི་མཚན་ཉིད་བདུན་དང་ལྡན་པ་།",
            "མཚན་མའི་རྣམ་རྟོག་གིས་མི་བརྫི་བས་",
            "ཐུབ་པ་མེད་པ་དང༌། ",
            "གང་དང་ཡང་མི་མཉམ་པས་",
            "དཔེས་མཚོན་དུ་མེད་པ་དང༌། ",
            "དངོས་པོར་མ་གྲུབ་པས་",
            "འདིའོ་ཞེས་མི་མངོན་པ་དང༌། ",
            "སངས་རྒྱས་རྣམས་ཀྱིས་ཀྱང་མ་གཟིགས་པས་",
            "མི་སྣང་བ་དང༌། ",
            "རང་བཞིན་གྱིས་འོད་གསལ་བའི་བདག་ཉིད་དུ་གནས་པས་",
            "གསལ་བྱེད་གཞན་མི་དགོས་པ་དང༌། ",
            "དེའི་རང་བཞིན་འདུས་མ་བྱས་པ་ཡིན་པས་རྐྱེན་གྱིས་མི་འགྱུར་བ་དང༌། ",
            "ངོ་བོ་བདེ་བར་གཤེགས་པའི་སྙིང་པོ་ཡིན་པས་",
            "ཏིལ་ལ་ཏིལ་མར་བཞིན་དུ་",
            "སེམས་ཅན་ཀུན་གྱི་རྗེས་སུ་འགྲོ་བའི་ཚུལ་གྱིས་ཁྱབ་སྟེ་གནས་ཀྱང༌། ",
            "ཕྲ་ཞིང་རྟོགས་པར་དཀའ་བས་",
            "དམུས་ལོང་གིས་གཟུགས་མི་མཐོང་བ་བཞིན་དུ་",
            "སེམས་ཀྱི་ཆོས་ཉིད་རང་བཞིན་རྣམ་དག་དེ་རང་ལ་གནས་ཀྱང་",
            "གློ་བུར་གྱི་དྲི་མས་བསྒྲིབས་ཏེ་",
            "མི་མཐོང་བ་ཡིན་ནོ།།",
            ""
        ],
        [
            "འོ་ན་གང་གིས་མཐོང་ཞེ་།",
            "ཟག་མེད་ཀྱི་ཡེ་ཤེས་བརྙེས་པས་",
            "འཁོར་བའི་ས་བོན་སྤྲིན་དང་འདྲ་བའི་",
            "དྲི་མ་རང་སར་དག་སྟེ་ཆོས་ཉིད་ཀྱི་",
            "ནམ་མཁའ་གཡའ་དག་པ་ལྟ་བུའི་",
            "རང་བཞིན་ཆོས་ཀྱི་སྐུ་མཐོང་བ་།",
            "ཆོས་ཀྱི་དབྱིངས་སུ་བསྟོད་པ་ལས། ",
            "གང་ཞིག་འཁོར་བའི་རྒྱུར་གྱུར་པ། །",
            "དེ་ཉིད་སྦྱང་བ་བྱས་པ་ལས༑ །",
            "དག་པ་དེ་ཉིད་མྱ་ངན་འདས།།",
            "ཆོས་ཀྱི་སྐུ་ཡང་དེ་བཞིན་ནོ།།",
            "ཞེས་སོ།། ",
            "གཉིས་པ་༼ཡེ་ཤེས་ཆོས་སྐུའི་སྒོ་ནས་བསྟོད་པ༽ནི། ",
            "རྡུལ་མེད་རྡུལ་བྲལ་དྲི་མ་མེད།།",
            ""
        ],
        [
            "ཉེས་པ་སྤངས་པ་སྐྱོན་མེད་པ། །",
            " ཤིན་ཏུ་སད་པ་སད་པའི་བདག །",
            " ཀུན་ཤེས་ཀུན་རིག་དམ་པ་པོ༑ །",
            " རྣམ་པར་ཤེས་པའི་ཆོས་ཉིད་འདས།། ",
            "ཡེ་ཤེས་གཉིས་མེད་ཚུལ་འཆང་བ། །",
            " རྣམ་པར་མི་མི་རྟོག་ལྷུན་གྱིས་གྲུབ།། ",
            "ཅེས་པ་།",
            "རྗེ་བཙུན་ཉིད་རང་བཞིན་རྣམ་དག་མངོན་དུ་མཛད་པའི་",
            "དབང་གིས་ཤེས་བྱའི་གནས་ལུགས་གཟིགས་པ་ལ་སྒྲིབ་བྱེད་ཀྱི་",
            "རྡུལ་མེད་ཅིང་བག་ཆགས་ཀྱི་རྡུལ་དང་",
            "བྲལ་བས་དྲི་མ་མེད་པ་དང༌། ",
            "ཉེས་པ་དྲི་མ་དང་བཅས་པ་སྤངས་པས་",
            "འཁྲུལ་པའི་སྐྱོན་མེད་པ་དང༌། ",
            "མ་རིག་པ་བག་ཆགས་དང་",
            "བཅས་པའི་གཉིད་སད་པ་དང༌། ",
            "སྣང་བ་ཡེ་ཤེས་སུ་ཤིན་ཏུ་སད་པ་དང༌། ",
            "སེམས་སྟོང་པར་སད་པའི་བདག་ཉིད་",
            "ཡེ་ཤེས་ཆོས་སྐུ་ཐོབ་པ་དང་",
            "ལྷན་ཅིག་ཤེས་བྱ་ཇི་སྙེད་པ་ཀུན་ཤེས་ཤིང༌། ",
            "ཆོས་ཀྱི་གནས་ལུགས་ཇི་ལྟ་བ་རིག་ལ",
            "དེ་ཡང་མཁྱེན་པ་གཉིས་དབྱེར་མེད་དུ་ཤེས་པས་དམ་པའོ།།",
            "དེ་ཡང་གཉིས་སྣང་དང་བཅས་པའི་",
            "རྣམ་པར་ཤེས་པའི་ཆོས་ལས་འདས་ཏེ་",
            ""
        ],
        [
            "གཉིས་སུ་མེད་པའི་ཡེ་ཤེས་ཀྱི་ཚུལ་འཆང་བ་དང༌། ",
            "རྣམ་པར་མི་རྟོག་པའི་ཡེ་ཤེས་རྒྱུ་རྐྱེན་གྱིས་",
            "མ་བསྐྱེད་པར་ལྷུན་གྱིས་གྲུབ་སྟེ་",
            "དེ་ལས་སངས་རྒྱས་ཀྱི་འཕྲིན་ལས་ཐམས་ཅད་འབྱུང་བའོ།། ",
            "གཉིས་པ་ཡེ་ཤེས་ཀྱི་སྐུའི་སྒོ་ནས་བསྟོད་པ་ལ་གཉིས། ",
            "ངོ་བོའི་སྒོ་ནས་བསྟོད་པ་དང༌། ",
            "གསུང་གི་བྱེད་ལས་ཀྱི་སྒོ་ནས་བསྟོད་པའོ།།",
            "དང་པོ་༼ངོ་བོའི་སྒོ་ནས་བསྟོད་པ་༽ནི། ",
            "དུས་གསུམ་སངས་རྒྱས་ལས་བྱེད་པ། །",
            " སངས་རྒྱས་ཐོག་མ་མཐའ་མ་མེད།། ",
            "དང་པོ་སངས་རྒྱས་རྒྱུ་མེད་པ། །",
            " ཡེ་ཤེས་མིག་གཅིག་དྲི་མ་མེད།། ",
            "ཡེ་ཤེས་ལུས་ཅན་དེ་བཞིན་གཤེགས།།",
            ""
        ],
        [
            "ཞེས་པ་།",
            "དེ་ཡང་དུས་གསུམ་གྱི་སངས་རྒྱས་རྣམས་ཀྱིས་",
            "སེམས་ཅན་འདྲེན་པའི་ཕྲིན་ལས་ལྷུན་གྱིས་གྲུབ་སྟེ་མཛད་པ་།",
            "སངས་རྒྱས་ཐོག་མ་འདི་ལས་བྱུང་ཞེས་བྱ་བ་དང༌། ",
            "མཐའ་མར་དེར་སོང་བྱ་བ་མེད་དེ།།",
            "དང་པོ་ཉིད་ནས་རྒྱུ་འབྲས་ལས་འདས་པས་རྒྱུ་མེད་པའོ།།",
            "འོ་ན་དང་པོའི་སངས་རྒྱས་ཞེས་ཇི་ལྟར་བརྗོད་ཅེ་།",
            "རང་བཞིན་རྣམ་དག་དེ་རྒྱུ་རྐྱེན་ལས་འདས་པའམ་",
            "འདུས་མ་བྱས་པ་ཡིན་ཀྱང་རང་བཞིན་རྣམ་དག་དེ་དང་",
            "དབྱེར་མེད་པའི་ཡེ་ཤེས་ཆོས་སྐུ་དེ་ནི་",
            "ཚོགས་གཉིས་རྫོགས་པའི་རྒྱུ་ལས་བྱུང་བའི་ཕྱིར་འདུས་བྱས་།",
            ""
        ],
        [
            "དེའི་དབང་དུ་བྱས་ནས་",
            "རྗེ་བཙུན་ཉིད་ཡེ་ནས་ཚོགས་ཆེན་གཞི་ཐོག་ཏུ་རྫོགས་ཏེ་",
            "སངས་ཐོག་མར་རྒྱས་པ་དེ་ལ་",
            "དང་པོའི་སངས་རྒྱས་ཞེས་བརྗོད་དོ༑།",
            "ཡེ་ཤེས་ཆོས་སྐུ་དེས་ཤེས་བྱ་ཐམས་ཅད་ཇི་བཞིན་པར་གཟིགས་པས་ན་",
            "ཡེ་ཤེས་མིག་གཅིག་ཅེས་བསྔགས་པར་མཛད་དོ།།",
            "དེ་ཡང་ཐ་མལ་པའི་མིག་གིས་མདུན་ན་ཡོད་པའི་གཟུགས་མཐོང་ཡང་",
            "བར་དུ་ཆོད་པའི་གཟུགས་མི་།",
            "སྣང་བ་ཡོད་པའི་ཚེ་མཐོང་ཡང་",
            "མེད་པའི་ཚེ་མི་མཐོང་བས་སྒྲིབ་པ་ཅན་ཡིན་།",
            "ཡེ་ཤེས་ཆོས་སྐུ་ནི་",
            "སྒྲིབ་བྱེད་མཐའ་དག་དང་བྲལ་བའི་ཕྱིར་དྲི་མ་མེད་པའོ།།",
            "ཡེ་ཤེས་དྲུག་དང་རོ་གཅིག་པའི་ལུས་ཡིན་པས་ན་",
            "ཡེ་ཤེས་ལུས་ཅན་ཞེས་བརྗོད་པ་དང༌། ",
            "ཆོས་ཉིད་དེ་བཞིན་ཉིད་ཀྱི་ངང་དུ་གཤེགས་པས་ན་",
            "དེ་བཞིན་གཤེགས་པ་ཞེས་བརྗོད་དོ༑།",
            ""
        ],
        [
            "གཉིས་པ་༼གསུང་གི་བྱེད་ལས་ཀྱི་སྒོ་ནས་བསྟོད་པ༽ནི། ",
            "ཚིག་གི་དབང་ཕྱུག་སྨྲ་བ་ཆེ།། ",
            "སྨྲ་བའི་སྐྱེས་མཆོག་སྨྲ་བའི་རྒྱལ།། ",
            "སྨྲ་བའི་དམ་པ་མཆོག་གི་གནས། ། ",
            "སྨྲ་བའི་སེང་གེ་ཚུགས་པ་མེད༑། ",
            "ཅེས་པ་།",
            "རྗེ་བཙུན་ཉིད་རྒྱ་ཆེ་བའི་ཆོས་གསུངས་པས་",
            "ཚིག་གི་དབང་ཕྱུག་ཅེས་བརྗོད་པ་དང༌། ",
            "ཟབ་པའི་ཆོས་གསུངས་པས་སྨྲ་བ་ཆེ་ཞེས་བརྗོད་པ་དང༌། ",
            "ཕྱི་རོལ་པའི་སྨྲ་བ་ལས་མཆོག་ཏུ་གྱུར་པས་",
            "སྨྲ་བའི་སྐྱེས་མཆོག་ཅེས་བརྗོད་པ་དང༌། ",
            "ཉན་ཐོས་ཀྱི་སྨྲ་བ་ཟིལ་གྱིས་གནོན་པས་",
            "སྨྲ་བའི་རྒྱལ་པོ་ཞེས་བརྗོད་པ་དང༌། ",
            "རང་རྒྱལ་གྱི་སྨྲ་བ་ལས་འཕགས་པས་",
            "སྨྲ་བའི་དམ་པ་ཞེས་བརྗོད་པ་དང༌། ",
            "སྐྱེ་བ་མེད་པའི་ཆོས་སྨྲ་བ་དེའི་གོང་ན་",
            "གཞན་མེད་པས་མཆོག་གི་གནས་སོ།།",
            "དེ་ནི་སེང་གེ་དང་འདྲ་བ་སྟེ་བདུད་དང་",
            "མུ་སྟེགས་ལ་སོགས་པ་ཕས་ཀྱི་རྒོལ་བས་མི་ཚུགས་པ་།",
            ""
        ],
        [
            "མི་འཇིགས་པ་ནི་འཁོར་དུ་སེང་གེ་བཞིན། ",
            "ཞེས་པ་ལྟ་བུའོ།། ",
            "གསུམ་པ་སྤྲུལ་སྐུའི་སྒོ་ནས་བསྟོད་པ་ལ་བཞི། ",
            "སྐུའི་ངོ་བོའི་སྒོ་ནས་བསྟོད་པ། ",
            "ཆོས་ཀྱི་འགྲོ་དོན་མཛད་པའི་སྒོ་ནས་བསྟོད་པ། ",
            "དཀྱིལ་འཁོར་གྱི་གཙོ་བོའི་སྒོ་ནས་བསྟོད་པ། ",
            "ཐུགས་རྗེས་སྐྱོབ་པ་དཔེའི་སྒོ་ནས་བསྟོད་པའོ།།",
            "དང་པོ་༼སྐུའི་ངོ་བོའི་སྒོ་ནས་བསྟོད་པ༽ནི། ",
            "ཀུན་ཏུ་ལྟ་བ་མཆོག་ཏུ་དགའ།། ",
            "གཟི་བརྗིད་ཕྲེང་བ་ལྟ་ན་སྡུག། ",
            "འོད་བཟང་འབར་བ་དཔལ་གྱི་བེའུ། །",
            " ལག་ན་འོད་འབར་སྣང་བ་པོ༑ །",
            " ཞེས་པ་།",
            "རྗེ་བཙུན་ཉིད་དུས་དང་རྣམ་པ་ཀུན་ཏུ་མཉམ་པར་བཞག་པ་ལས་",
            "མི་འདའ་བར་ཤེས་རབ་ཀྱི་རང་དོན་ལ་ལྟ་ཞིང་",
            "ཐུགས་རྗེས་འགྲོ་བའི་དོན་ལ་ལྟ་བ་དང་",
            "ནང་དུ་བདེ་བ་ཆེན་པོ་མངའ་བས་མཆོག་ཏུ་དགའ་བ་དང༌། ",
            "གཟི་བརྗིད་ཆེན་པོ་འོད་ཀྱི་ཕྲེང་བ་མངའ་བས་",
            "གཞན་གྱི་ཡིད་དུ་སྡུག་པའི་སྐུ་མངའ་བ་དང༌། ",
            "ནང་ན་ཡེ་ཤེས་ཀྱི་འོད་ཤིན་ཏུ་བཟང་བར་",
            "འབར་བའི་རྟགས་སུ་ཕྱི་རུ་",
            "འོད་ཁ་དོག་སྣ་ཚོགས་པས་བརྒྱན་པ་དང༌། ",
            "ཐུན་མོང་མ་ཡིན་པའི་མཚན་ཐུགས་ཀ་ན་དཔལ་གྱི་བེའུ་འོད་ཀྱིས་བརྒྱན་པ་དང༌། ",
            "ཕྱག་ན་རལ་གྲི་མེ་འབར་བའི་འོད་ཀྱིས་སྐལ་ལྡན་ལ་"
        ],
        [
            "ཤེས་རབ་བསྐྱེད་པ་དང་སྐལ་མེད་ཀྱི་",
            "བདུད་རིགས་རྣམས་ཚར་གཅོད་པར་བྱེད་དོ།། ",
            "གཉིས་པ་༼ཆོས་ཀྱི་འགྲོ་དོན་མཛད་པའི་སྒོ་ནས་བསྟོད་པ༽ནི། ",
            "སྨན་པ་ཆེ་མཆོག་གཙོ་བོ་སྟེ།། ",
            "ཟུག་རྔུ་འབྱིན་པ་བླ་ན་མེད།། ",
            "སྨན་རྣམས་མ་ལུས་ལྗོན་པའི་ཤིང༌། །",
            " ནད་དོ་ཅོག་གི་དགྲ་ཆེ་བ། །",
            " ཞེས་པ་།",
            "དེ་ཡང་སེམས་ཅན་རྣམས་ཐོག་མ་མེད་པ་ནས་",
            "ཉོན་མོངས་པའི་ནད་ཀྱིས་ཟིན་པ་རྣམས་",
            "གསོ་བར་མཛད་པའི་ཕྱིར་སྨན་པ་ཆེ་བའི་མཆོག་སྟེ་",
            "གཙོ་བོ་ནི་བདག་མེད་ཀྱི་དོན་བསྟན་ནས་",
            "བདག་འཛིན་གྱི་ཟུག་རྔུ་འབྱིན་པར་ནུས་པ་ནི་",
            "སྨན་མཆོག་བླ་ན་མེད་པ་།",
            ""
        ],
        [
            "དེ་ཡང་མི་སྡུག་པའི་གདམས་ངག་གིས་འདོད་ཆགས་ཀྱི་ཟུག་རྔུ་།",
            "སྙིང་རྗེ་བྱང་ཆུབ་སེམས་ཀྱིས་ཞེ་སྡང་གི་ཟུག་རྔུ་།",
            "ཆོས་ལ་བདག་མེད་པར་སྟོན་པའི་མན་ངག་གིས་",
            "གཏི་མུག་གི་ཟུག་རྔུ་སེལ་བའི་སྨན་རྣམས་",
            "མ་ལུས་པ་གཅིག་ཏུ་འདུས་པ་ནི་",
            "སྨན་ཤིང་ལྗོན་པ་དང་འདྲ་།",
            "རྩ་བ་བྱང་ཆུབ་ཀྱི་སེམས་དང༌༑ ",
            "ཡལ་ག་རྟོགས་བྱེད་ཀྱི་ཐབས་དང༌། ",
            "ལོ་མ་ཐེག་པ་ཆེན་པོའི་ཆོས་སོ་སོ། ",
            "མེ་ཏོག་རྟོགས་པའི་ཉམས་དང༌། ",
            "འབྲས་བུ་མཐར་ཐུག་གི་བདེ་བའོ།།",
            "དེས་ཕྱིན་ནང་གི་སྨན་སྣ་ཚོགས་སུ་བསྟན་ནས་",
            "ཕྱི་ནང་གི་ནད་ཡོད་དོ་ཅོག་གི་དགྲ་སེལ་བར་མཛད་དོ།། ",
            "གསུམ་པ་༼དཀྱིལ་འཁོར་གྱི་གཙོ་བོའི་སྒོ་ནས་བསྟོད་པ༽ནི། ",
            "སྡུག་གུ་འཇིག་རྟེན་གསུམ་གྱི་མཆོག །",
            " དཔལ་ལྡན་རྒྱུ་སྐར་དཀྱིལ་འཁོར་ཅན། །",
            " ཞེས་པ་།"
        ],
        [
            "དེ་ཡང་དོན་ལྟར་ན་སེམས་ཅན་གྱི་",
            "ངོ་ན་སྡུག་ཅིང་མཛེས་པར་སྤྲུལ་ནས་",
            "དོན་མཛད་པ་དཔེར་ན་རྒྱུ་སྐར་རྣམས་ཀྱི་ནང་ན་",
            "ཟླ་བ་ལྷ་དང་མི་རྣམས་ཟིལ་གྱིས་གནོན་པ་དང༌། ",
            "ནང་སྤྱི་དོན་ལྟར་ན་སྡུག་གུ་འཇིག་རྟེན་གསུམ་གྱི་",
            "མཆོག་གཟུགས་སྐུ་དཔལ་ལྡན་རྒྱུ་སྐར་གྱི་",
            "དཀྱིལ་འཁོར་འཁོར་ལོའི་རྣམ་པར་བཞེངས་ནས་",
            "ཕྱི་སྣོད་ཀྱི་འཇིག་རྟེན་ཉི་ཟླ་རྒྱུ་སྐར་དང་བཅས་པའི་",
            "སྣང་ཚུལ་བསྟན་པས་དཔལ་ལྡན་རྒྱུ་སྐར་",
            "དཀྱིལ་འཁོར་ཅན་ཞེས་བརྗོད་པ་དང༌། ",
            "གསང་བ་སྦས་དོན་ལྟར་ན་ཁམས་དྲུག་ལྡན་གྱི་ལུས་ལ་",
            "རྩ་རླུང་ཐིག་ལེ་རྣམས་ཆགས་ཚུལ་དང་",
            "རྒྱུ་ཚུལ་བཅས་རྡོ་རྗེ་ལུས་ཀྱི་དཀྱིལ་འཁོར་བསྟན་པ་དང༌། ",
            "མཐར་ཐུག་ལྟར་ན་བདེ་ཆེན་ཡེ་ཤེས་ཀྱི་",
            "སྟོང་གཟུགས་མཚན་དཔེས་བརྒྱན་པའི་",
            "སྐུར་ཤར་བ་ལྷུན་གྲུབ་རྒྱལ་བའི་དཀྱིལ་འཁོར་བསྟན་པའོ།། ",
            "བཞི་པ་༼ཐུགས་རྗེས་སྐྱོབ་པ་དཔེའི་སྒོ་ནས་བསྟོད་པ༽ནི། ",
            "ཕྱོགས་བཅུ་ནམ་མཁའི་མཐར་ཐུག་པར། །",
            " ཆོས་ཀྱི་རྒྱལ་མཚན་ལེགས་པར་འཛུགས། །",
            " འགྲོ་ན་གདུགས་གཅིག་ཡངས་པ་སྟེ།། ",
            "བྱམས་དང་སྙིང་རྗེའི་དཀྱིལ་འཁོར་ཅན། །",
            " དཔལ་ལྡན་པདྨ་གར་གྱི་བདག །",
            " ཁྱབ་བདག་ཆེན་པོ་རིན་ཆེན་གདུགས། །",
            " ཞེས་པ་།",
            "རྗེ་བཙུན་ཉིད་ཀྱིས་ཕྱོགས་བཅུ་ནམ་མཁའི་མཐས་གཏུགས་པའི་",
            "སེམས་ཅན་རྣམས་སྡུག་བསྔལ་ལས་སྐྱོབ་པའི་ཕྱིར་",
            "དམ་པའི་ཆོས་ཀྱི་རྒྱལ་མཚན་ལེགས་པར་འཛུགས་པ་དང༌། ",
            "འགྲོ་བ་རིགས་དྲུག་གི་གནས་ན་ཞེ་སྡང་གི་མེ་འབར་བས་",
            "ཚད་པའི་གདུང་བ་རྣམས་སྐྱོབ་པའི་ཕྱིར་",
            "གདུགས་གཅིག་ཡངས་པ་།",
            ""
        ],
        [
            "བྱམས་དང་སྙིང་རྗེའི་དཀྱིལ་འཁོར་ཡངས་པ་ལ་",
            "བསྡུ་བ་བཞིའི་ཤམ་བུ་དང༌། ",
            "ཅི་འདོད་སྩོལ་བའི་རིན་པོ་ཆེ་དྲ་བས་བརྒྱན་པ་ཅན་དེས་",
            "ཞི་བདེ་བསིལ་བའི་གནས་ལ་འགོད་པར་།",
            "དེ་ཡང་དོན་གཉིས་དཔལ་དང་ལྡན་པའི་སྒོ་ནས་འགྲོ་དོན་མཛད་ཀྱང་",
            "འཁོར་བའི་སྐྱོན་གྱིས་མ་གོས་པར་པདྨ་དང་འདྲ་བ་།",
            "དྲི་བསུང་གིས་གདུལ་བྱའི་བུང་བ་ཚིམ་པར་མཛད་པའོ།།",
            "ཡང་འགྲོ་བ་འདྲེན་པའི་ཐབས་སྣ་ཚོགས་སྟོན་པ་གར་མཁན་དང་འདྲ་།",
            "གདུལ་བྱ་ལྟ་མོ་བལྟ་བ་རྣམས་དགའ་བ་སྐྱེད་པར་བྱེད་པ་དང༌། ",
            "དེ་ལྟར་ཁྱབ་བདག་ཆེན་པོ་ཉིད་ཀྱི་ཡོན་ཏན་རིན་པོ་ཆེའི་གདུགས་ལྟ་བུའི་སྒོ་ནས་",
            "འགྲོ་དོན་མཛད་དོ་ཞེས་བརྗོད་དོ།། ",
            "བཞི་པ་ལོངས་སྐུའི་སྒོ་ནས་བསྟོད་པ་ནི། ",
            "སངས་རྒྱས་ཀུན་གྱི་གཟི་བརྗིད་ཆེ།།",
            ""
        ],
        [
            "སངས་རྒྱས་ཀུན་གྱི་སྐུ་འཆང་བ། །",
            " སངས་རྒྱས་ཀུན་གྱི་རྣལ་འབྱོར་ཆེ།། ",
            "སངས་རྒྱས་ཀུན་གྱི་བསྟན་པ་གཅིག །",
            " ཅེས་པ་།",
            "རྗེས་བཙུན་ཉིད་ལ་སངས་རྒྱས་ཀུན་གྱི་",
            "སྐུ་གཅིག་ཏུ་བསྡུས་པས་གཟི་བརྗིད་ཆེན་པོ་མངའ་བ་དང༌། ",
            "སངས་རྒྱས་ཀུན་གྱི་སྐུ་རྣམ་པ་གསུམ་ཡང་",
            "རྗེ་བཙུན་ཉིད་ལ་བསྡུས་པ་ཡིན་ཏེ",
            "ཐམས་ཅན་ཉིད་ཀྱི་རོལ་པ་ལས་མ་འདས་པའི་ཕྱིར་རོ། །",
            "སངས་རྒྱས་ཀུན་གྱི་ཐུགས་གཅིག་ཏུ་",
            "བསྡུས་པ་ཡང་རྗེ་བཙུན་ཉིད་ཡིན་།",
            "རྟག་ཏུ་ཐབས་དང་ཤེས་རབ་གཉིས་སུ་",
            "མེད་པའི་རྣལ་འབྱོར་ཆེ་ལ་",
            "བཞུགས་པའི་ཕྱིར་རོ། །",
            "སངས་རྒྱས་ཀུན་གྱི་གསུང་གཅིག་ཏུ་",
            "བསྡུས་པ་ཡང་རྗེ་བཙུན་ཉིད་ཡིན་ཏེ",
            ""
        ],
        [
            "སངས་རྒྱས་ཀུན་གྱིས་ཆོས་ཇི་སྙེད་ཅིག་གསུངས་ཀྱང་",
            "མཐར་ཐུག་ཐེག་པ་གཅིག་ལས་མེད་པའི་ཕྱིར་།",
            "དེ་ཡང་ཇི་སྐད་དུ། ",
            "ཐེག་པའི་སྒོ་མོ་བསམ་ཡས་ཀྱང༌། །",
            "ངེས་པའི་དོན་དུ་གཅིག་ལས་མེད།།",
            "ཅེས་སོ།། ",
            "གསུམ་པ་དེ་དག་གི་སྐབས་དོན་བསྡུས་ཏེ་བསྟན་པ་ལ་གཉིས། ",
            "དབྱེ་ངོ་བསྡུས་ཏེ་བཤད་པ་དང༌། ",
            "དབྱེ་གཞི་བསྡུས་ཏེ་བཤད་པའོ།།",
            "དང་པོ་༼དབྱེ་ངོ་བསྡུས་ཏེ་བཤད་པ་༽ལ་ལྔ། ",
            "རིགས་ལྔའི་སྒོ་ནས་བསྟོད་པ། ",
            "སྐུ་གསུང་ཐུགས་ཀྱི་སྒོ་ནས་བསྟོད་པ། ",
            "གསུང་གི་ཕྲིན་ལས་ཀྱི་སྒོ་ནས་བསྟོད་པ། ",
            "སྐུའི་རྣམ་འཕྲུལ་གྱི་སྒོ་ནས་བསྟོད་པ། ",
            "གསང་སྔགས་ཀྱི་ལྷའི་སྒོ་ནས་བསྟོད་པའོ།།",
            ""
        ],
        [
            "དང་པ་༼རིགས་ལྔའི་སྒོ་ནས་བསྟོད་པ༽ནི། ",
            "རྡོ་རྗེ་རིན་ཆེན་དབང་བསྐུར་དཔལ། །",
            " རིན་ཆེན་ཀུན་བདག་དབང་ཕྱུག་སྟེ།། ",
            "འཇིག་རྟེན་དབང་ཕྱུག་ཀུན་གྱི་བདག །",
            " རྡོ་རྗེ་འཆང་དབང་ཀུན་གྱི་རྗེ། །",
            " སངས་རྒྱས་ཀུན་གྱི་ཐུགས་ཆེ་བ། ། ཞེས་པ་།",
            "རྗེ་བཙུན་ཉིད་རྡོ་རྗེ་མི་བསྐྱོད་པའི་",
            "དབང་བསྐུར་བའི་དཔལ་དང་ལྡན་ཞིང་",
            "ཞེ་སྡང་རང་མཚན་པ་འདུལ་བ་ལ་",
            "དབང་ཐོབ་པས་རྡོ་རྗེའི་རིགས་ཀྱི་བདག་པོར་གྱུར་པ་དང༌། ",
            "རིན་ཆེན་འབྱུང་ལྡན་གྱི་དབང་བསྐུར་བའི་དཔལ་དང་ལྡན་ཞིང་",
            "ཉོན་མོངས་པ་ང་རྒྱལ་དང་སེར་སྣ་ཅན་འདུལ་བ་ལ་",
            "དབང་ཐོབ་པས་རིན་ཆེན་རིགས་ཀུན་ལ་",
            "དབང་བསྒྱུར་བས་བདག་པོ་ཡིན་པ་དང༌། ",
            "འོད་དཔག་མེད་ཀྱི་དབང་བསྐུར་བའི་དཔལ་དང་ལྡན་ཞིང་",
            "འཇིག་རྟེན་གྱི་འདོད་ཆགས་འདུལ་བ་ལ་དབང་ཐོབ་པས་",
            "འཇིག་རྟེན་དབང་ཕྱུག་པདྨའི་རིགས་ཀྱི་བདག་ཉིད་དང༌། ",
            "དོན་ཡོད་གྲུབ་པའི་དབང་བསྐུར་བའི་དཔལ་དང་ལྡན་ཞིང་",
            ""
        ],
        [
            "ཉོན་མོངས་པ་ཕྲག་དོག་དང་ལེ་ལོ་ཅན་འདུལ་བ་ལ་",
            "དབང་ཐོབ་པས་རྡོ་རྗེ་ལྟར་ཕྲིན་ལས་",
            "ཐོགས་པ་མེད་པར་འཆང་བ་ལས་",
            "རྣམས་ཀུན་གྱི་རིགས་ཀྱི་བདག་ཉིད་དང༌། ",
            "རྣམ་པར་སྣང་མཛད་ཀྱི་དབང་ཐོབ་པའི་དཔལ་དང་ལྡན་ཞིང་",
            "གཏི་མུག་རང་ཁ་མ་འདུལ་བ་ལ་དབང་ཐོབ་པས་",
            "སངས་རྒྱས་ཀུན་གྱི་ཐུགས་ཆོས་ཀྱི་དབྱིངས་ཀྱི་",
            "རང་བཞིན་རྣམ་པར་སྣང་མཛད་ཀྱི་བདག་ཉིད་དོ།། ",
            "གཉིས་པ་༼སྐུ་གསུང་ཐུགས་ཀྱི་སྒོ་ནས་བསྟོད་པ༽ནི། ",
            "སངས་རྒྱས་ཀུན་གྱི་ཐུགས་ལ་གནས། །",
            " སངས་རྒྱས་ཀུན་གྱི་སྐུ་ཆེ་བ། ། ",
            "སངས་རྒྱས་ཀུན་གྱི་གསུང་ཡང་ཡིན།། ",
            "ཞེས་པ་།",
            "རྗེ་བཙུན་ཉིད་ཤེས་བྱ་ཐམས་ཅད་མཁྱེན་ཅིང་གཟིགས་པས་",
            "སངས་རྒྱས་ཀུན་གྱི་ཐུགས་ལ་གནས་པ་དང༌༑ ",
            "རྗེ་བཙུན་ཉིད་སངས་རྒྱས་ཀུན་གྱི་སྐུ་ཡང་ཡིན་པས་",
            "སྐུ་རྣམས་ཀྱི་ནང་ནས་ཆེ་བའོ།།",
            "རྗེ་བཙུན་ཉིད་ངག་གི་དབང་ཕྱུག་ཏུ་གྱུར་པས་",
            "སངས་རྒྱས་ཀུན་གྱི་གསུང་ཡང་ཡིན་པའོ།།",
            ""
        ],
        [
            "གསུམ་པ་༼གསུང་གི་ཕྲིན་ལས་ཀྱི་སྒོ་ནས་བསྟོད་པ༽ནི། ",
            "རྡོ་རྗེ་ཉི་མ་སྣང་བ་ཆེ།། ",
            "རྡོ་རྗེ་ཟླ་བ་དྲི་མེད་འོད། །",
            " ཆགས་བྲལ་ལ་སོགས་ཆགས་པ་ཆེ།། ",
            "ཁ་དོག་སྣ་ཚོགས་འབར་བའི་འོད། །",
            " ཅེས་པ་།",
            "རྗེ་བཙུན་གྱི་གསུང་རྡོ་རྗེ་ཉི་མ་དང་",
            "འདྲ་བ་དེས་ནང་གི་སྣང་བ་དམ་པ་ཆེས་གསལ་བ་དང་",
            "སྲིད་པའི་རྒྱ་མཚོ་སྐེམ་པར་མཛད་པ་དང༌། ",
            "ཟླ་བ་དང་འདྲ་བ་དེས་མ་རིག་པའི་མུན་པ་སེལ་བ་དང་",
            "དྲི་མ་མེད་པའི་ཡེ་ཤེས་ཀྱི་འོད་གསལ་བ་དང༌། ",
            "ཆགས་བྲལ་ལ་ཕ་རོལ་ཏུ་ཕྱིན་པའི་ཆོས་དང༌། ",
            "ཆགས་པ་ཆེ་བའི་ཆགས་ཅན་ལ་",
            "ཆགས་པ་རང་རྒྱུད་དུ་སྤྱོད་པ་གསང་སྔགས་ཀྱི་ཆོས་གསུངས་པ་།",
            "གུར་ལས། ",
            "ཆགས་དང་བྲལ་པའི་བྱང་ཆུབ་ནི། །",
            "ཆགས་པ་མཆོག་ལྡན་རྣམས་ཀྱི་སྨད། །",
            "ཅེས་པ་ལྟ་བུ་དང༌། ",
            "ནང་ཡེ་ཤེས་དང་ལྡན་པའི་རྟགས་སུ་ཕྱི་རོལ་ཏུ་",
            "ཁ་དོག་སྣ་ཚོགས་འབར་བའི་འོད་ཀྱིས་འཁྱུད་པའོ།། ",
            "བཞི་པ་༼སྐུའི་རྣམ་འཕྲུལ་གྱི་སྒོ་ནས་བསྟོད་པ༽ནི། ",
            "རྡོ་རྗེ་སྐྱིལ་ཀྲུང་རྫོགས་སངས་རྒྱས། །",
            " སངས་རྒྱས་འགྲོ་བའི་ཆོས་འཛིན་པ། །",
            " དཔལ་ལྡན་སངས་རྒྱས་པདྨ་སྐྱེས།།",
            ""
        ],
        [
            "ཀུན་མཁྱེན་ཡེ་ཤེས་མཛོད་འཛིན་པ། །",
            " རྒྱལ་པོ་རྫུ་འཕྲུལ་སྣ་ཚོགས་འཆང༌། །",
            " ཞེས་པ་།",
            "རྗེ་བཙུན་ཉིད་ཡེ་ནས་མངོན་པར་བྱང་ཆུབ་ཀྱང་",
            "སླར་ཡང་བྱང་ཆུབ་ཤིང་གི་དྲུང་དུ་",
            "རྡོ་རྗེ་སྐྱིལ་ཀྲུང་དུ་བཞུགས་ནས་",
            "ཡང་སངས་རྒྱས་པའི་ཚུལ་སྟོན་པ་དང༌། ",
            "ཆོས་ཀྱི་འཁོར་ལོ་རིམ་པར་བསྐོར་ནས་",
            "མྱ་ངན་ལས་འདས་པའི་མཐར། ",
            "སླར་ཡང་སངས་རྒྱས་སུ་འགྲོ་བའི་ཆོས་ནི་",
            "གསང་སྔགས་ཀྱི་ཆོས་ཡིན་ལ་",
            "དེ་འཛིན་པའི་སྔགས་ཀྱི་སྟོན་པ་འབྱོན་འགྱུར་གྱི་ལུང་བསྟན་པ་ནི། ",
            "འབྲས་བུའི་ཐེག་པ་ཉེ་ལམ་ཞིག །",
            "མ་འོངས་དུས་ན་འབྱུང་བར་འགྱུར༑།",
            "ཞེས་པ་ལྟར། ",
            "དཔལ་ལྡན་སངས་རྒྱས་རང་ཉིད་ལྷོ་ནུབ་",
            "འོ་མ་ཅན་གྱི་མཚོ་གླིང་དུ་པདྨ་ལས་སྐྱེས་པའི་ཚུལ་།",
            ""
        ],
        [
            "དེ་ནས་ཀུན་མཁྱེན་ཡེ་ཤེས་ཀྱི་ཕུང་པོ་གསང་སྔགས་ཆོས་ཀྱི་མཛོད་འཛིན་བཞིན་དུ་",
            "ཨུ་རྒྱན་གྱི་རྒྱལ་པོའི་ཚུལ་བཟུང་བ་ལ་སོགས་པ་",
            "སྤྲུལ་པའི་སྒྱུ་འཕྲུལ་སྣ་ཚོགས་འཆང་བའི་སྒོ་ནས་",
            "གསང་སྔགས་འབྲས་བུའི་བསྟན་པ་རྒྱས་པར་མཛད་དོ།།",
            "དེ་སྐད་དུ་ཡང་ཀུན་མཁྱེན་ཆེན་པོས། ",
            "ཨོ་རྒྱན་མཚོ་སྐྱེས་ཀེ་ས་རེ། །",
            "རྡོ་རྗེ་གདན་དུ་བྱོན་པ་གང༌༑ །",
            "རྩྭ་མཆོག་གྲོང་ནས་གཤེགས་དེ་ཁར། །",
            "སོམ་ཉི་མེད་པར་ཕྱག་འཚལ་ལོ། །",
            "ཞེས་བསྟོད་པ་མཛད་པ་ལྟ་བུའོ༑། ",
            "ལྔ་པ་༼གསང་སྔགས་ཀྱི་ལྷའི་སྒོ་ནས་བསྟོད་པ༽ནི། ",
            "ཆེ་བ་གསང་སྔགས་རིགས་སྔགས་འཆང༌། །",
            " རྡོ་རྗེ་རྣོན་པོ་རལ་གྲི་ཆེ།། ",
            "ཡེ་གེ་མཆོག་སྟེ་རྣམ་པར་དག །",
            " ཐེག་པ་ཆེན་པོ་སྡུག་བསྔལ་གཅོད། ། ",
            "མཚོན་ཆ་ཆེན་པོ་རྡོ་རྗེ་ཆོས། །",
            " ཞེས་པ་།",
            "འོ་ན་སྤྲུལ་གཞི་རྗེ་བཙུན་ཉིད་རང་ཇི་ལྟར་བཞུགས་ཞེ་།",
            ""
        ],
        [
            "གསང་སྔགས་ཀྱི་ལྷའི་ཚུལ་དུ་བཞུགས་པ་སྟེ༑",
            "དེ་ཡང་གསང་སྔགས་ཀྱི་ངོ་བོ་ཐབས་དང་ཤེས་རབ། ",
            "རིག་སྔགས་ཀྱི་ངོ་བོ་ཤེས་རབ་དང་ཡེ་ཤེས་འཆང་བའོ༑།",
            "དེ་གཉིས་འཆང་བའི་སྒོ་ནས་",
            "རྡོ་རྗེ་རྣོན་པོའི་སྐུར་བཞེངས་ཏེ་",
            "ཕྱག་གཡས་ན་ཤེས་རབ་ཀྱི་རལ་གྲི་ཆེན་པོ་འཆང་བས་",
            "བདག་ཏུ་ལྟ་བ་གཅོད་པ་དང༌། ",
            "གཡོན་ན་ཡི་གེ་མཆོག་སྟེ་",
            "ཨ་ཡིག་གིས་མཚོན་པས་ཤེར་ཕྱིན་གྱི་གླེགས་བམ་བཟུང་བས་",
            "ཐབས་ཤེས་གཉིས་སུ་མེད་པ་རྣམ་པར་དག་པ་ཐེག་པ་ཆེན་པོའི་ཆོས་ཀྱིས་",
            "འཁོར་བའི་སྡུག་བསྔལ་རྩད་ནས་གཅོད་པ་དང༌། ",
            "མཚོན་ཆ་ཆེན་པོ་ནི་གསང་སྔགས་རྡོ་རྗེ་ཐེག་པའི་ཆོས་ཡིན་ལ་",
            "དེས་གཉིས་སྣང་ཕྲ་བའི་བག་ཆགས་གཅོད་པའོ།། ",
            "གཉིས་པ་དབྱེ་གཞི་བསྡུས་ཏེ་",
            "བཤད་པ་ལ་ལྔ། ",
            "ས་ལམ་རྫོགས་ཚུལ་གྱི་སྒོ་ནས་བསྟོད་པ། ",
            "རྒྱུད་ཀྱི་ཆེ་བ་བརྗོད་པའི་སྒོ་ནས་བསྟོད་པ། ",
            "རྣམ་འཕྲུལ་སྣ་ཚོགས་ཀྱི་སྒོ་ནས་བསྟོད་པ། ",
            "རང་བཞིན་རྣམ་དག་གི་སྒོ་ནས་བསྟོད་པ། ",
            "རྣམ་མཁྱེན་ཡེ་ཤེས་ཀྱི་སྒོ་ནས་བསྟོད་པའོ།།",
            ""
        ],
        [
            "དང་པོ་༼ས་ལམ་རྫོགས་ཚུལ་གྱི་སྒོ་ནས་བསྟོད་པ༽ནི། ",
            "རྡོ་རྗེ་ཟབ་མོ་ཛི་ན་ཛིཀ། །",
            " རྡོ་རྗེ་བློ་གྲོས་དོན་བཞིན་རིག། ",
            "ཕ་རོལ་ཕྱིན་པ་ཀུན་རྫོགས་པ། །",
            " ས་རྣམས་ཀུན་གྱི་རྒྱན་དང་ལྡན།། ",
            "རྣམ་པར་དག་པ་བདག་མེད་ཆོས། །",
            " ཡང་དག་ཡེ་ཤེས་ཟླ་འོད་བཟང༌།། ",
            "ཞེས་པ་།",
            "གཉིས་སུ་མེད་པའི་ཡེ་ཤེས་ཀྱིས་",
            "གསང་སྔགས་རྡོ་རྗེ་ཐེག་པའི་ཆོས་ཟབ་མོ་རྟོགས་ཏེ་",
            "བཟུང་འཛིན་གྱི་འཆིང་བ་ལས་གྲོལ་བའི་རྒྱལ་བ་དང༌། ",
            "གྲོལ་བ་གཞན་ལས་མཆོག་ཏུ་གྱུར་བས་",
            "ཛི་ན་ཛིཀ་ཅེས་རྒྱལ་བའི་རྒྱལ་བར་བཤད་དོ།།",
            ""
        ],
        [
            "དེ་ལྟར་རྟོགས་པའི་རྡོ་རྗེ་བློའམ་སོ་སོར་རྟོག་པའི་",
            "བློ་གྲོས་ཀྱིས་ཇི་སྙེད་དོན་རྣམས་ཇི་བཞིན་རིག་།",
            "ཕ་རོལ་ཏུ་ཕྱིན་པ་ཀུན་རྫོགས་པར་མངའ་བ་དང༌། ",
            "ས་བཅུའི་ཡོན་ཏན་བརྒྱ་ཕྲག་མང་པོའི་",
            "རྒྱན་རྣམས་ཀུན་གྱི་རྒྱན་དང་ལྡན་པ་དང༌། ",
            "ཆོས་ཀྱི་གནས་ཚུལ་རྣམ་པར་དག་པ་བདག་མེད་པའི་",
            "ཆོས་ཡང་དག་པའི་ཡེ་ཤེས་ཟླ་འོད་ལྟར་གསལ་བས་",
            "མཐོང་བ་རབ་ཀྱི་མཐར་སོན་ཏེ་",
            "འབྲས་བུ་བཟང་པོ་མངོན་དུ་བྱེད་པའོ།། ",
            "གཉིས་པ་༼རྒྱུད་ཀྱི་ཆེ་བ་བརྗོད་པའི་སྒོ་ནས་བསྟོད་པ༽ནི། ",
            "བརྩོན་ཆེན་སྒྱུ་འཕྲུལ་དྲ་བ་སྟེ།། ",
            "རྒྱུད་ཀུན་གྱི་ནི་བདག་པོ་མཆོག །",
            " རྡོ་རྗེ་གདན་ནི་མ་ལུས་ལྡན།། ",
            "ཡེ་ཤེས་སྐུ་རྣམས་མ་ལུས་འཆང༌༑ །",
            " ཞེས་པ་།",
            ""
        ],
        [
            "སྙིང་སྟོབས་དང་བརྩོན་པ་ཆེན་པོའི་སྒོ་ནས་",
            "འདིའི་དོན་བསྒོམས་ན་",
            "ཚེ་གཅིག་ལ་སྒྱུ་འཕྲུལ་དྲ་བའི་རྡོ་རྗེའི་སྐུ་འཐོབ་པར་འགྱུར་།",
            "འདི་ནི་རྒྱུད་རྣམས་ཀུན་གྱི་བདག་པོ་མཆོག་ཏུ་གྱུར་པ་རྡོ་རྗེ་འཆང་གིས་ཆེར་བསྔགས་།",
            "བསྔགས་པའི་རྒྱུ་མཚན་ཡང་",
            "སངས་རྒྱས་ཀྱི་ཡེ་ཤེས་མཐར་ཐུག་པ་སྐྱེ་བའི་གདན་ནམ་",
            "གནས་མ་ལུས་པ་རྒྱུད་འདིའི་དོན་ལ་ལྡན་།",
            "ལྡན་པ་ལྟར་ཉམས་སུ་བླངས་ན་",
            "ཡེ་ཤེས་ཀྱི་སྐུ་རྣམས་མ་ལུས་པ་འཆང་བ་ནི་",
            "རང་གི་སེམས་ལས་འཐོབ་པར་འགྱུར་།",
            "བརྟག་གཉིས་ལས། ",
            "སེམས་ཉིད་རྫོགས་པའི་སངས་རྒྱས་ཏེ།།",
            "སངས་རྒྱས་གཞན་དུ་བསྟན་པ་མེད།།",
            ""
        ],
        [
            "ཅེས་སོ།། ",
            "གསུམ་པ་༼རྣམ་འཕྲུལ་སྣ་ཚོགས་ཀྱི་སྒོ་ནས་བསྟོད་པ༽ནི། ",
            "ཀུན་ཏུ་བཟང་པོ་བློ་གྲོས་བཟང༌།། ",
            "ས་ཡི་སྙིང་པོ་འགྲོ་བ་འཛིན།། ",
            "སངས་རྒྱས་ཀུན་གྱི་སྙིང་པོ་ཆེ།། ",
            "སྤྲུལ་པའི་འཁོར་ལོ་སྣ་ཚོགས་འཆང༌༑ །",
            " ཞེས་པ་།",
            "དེ་ལྟར་རྟོགས་པ་ལས་ཡེ་ཤེས་ཀྱི་སྐུ་སྣ་ཚོགས་སུ་འབྱུང་ཞིང་",
            "བཟང་ངན་གྱི་བླང་དོར་གང་ཡང་མེད་པས་",
            "ཀུན་ཏུ་བཟང་བ་དང༌། ",
            "མཁྱེན་པ་ཆགས་ཐོགས་མེད་པས་བློ་གྲོས་བཟང་བ་དང༌། ",
            "ས་ཡི་སྙིང་པོ་ལོ་ཏོག་བཞིན་དུ་",
            "སེམས་ཅན་ལ་ཕན་པའི་ཡོན་ཏན་སྐྱེད་པ་དང༌། ",
            "འགྲོ་བ་འཛིན་པ་སྣོད་ཀྱི་འཇིག་རྟེན་དུའང་སྤྲུལ་ཏེ་",
            ""
        ],
        [
            "འགྲོ་བའི་དོན་མཛད་པ་དང༌། ",
            "སྣང་སྲིད་ཐམས་ཅད་སངས་རྒྱས་ཀུན་གྱི་",
            "སྙིང་པོ་བྱང་ཆུབ་ཀྱི་སེམས་ལས་སྤྲུལ་པའམ་འཆར་བར་གསུངས་ཏེ",
            "དེ་ཡང་འདི་སྐད་དུ། ",
            "སངས་རྒྱས་ཉིད་ལས་གཞན་པའི་ཆོས། །",
            "སངས་རྒྱས་ཉིད་ཀྱིས་མ་གཟིགས་སོ།།",
            "ཞེས་སོ།།",
            "རིག་པ་བྱང་ཆུབ་ཀྱི་སེམས་ལས་ཅི་ཡང་སྣང་ཞིང་",
            "ཅི་ཡང་འཆར་དུ་རུང་བས་སྣོད་བཅུད་ཐམས་ཅད་སྤྲུལ་པའི་",
            "འཁོར་ལོ་སྣ་ཚོགས་སུ་སྣང་ཞིང་",
            "སྣ་ཚོགས་པའི་གཟུགས་བརྙན་འཆང་བ་།",
            "དེ་ཡང་བརྟག་གཉིས་ལས། ",
            "ང་ཡི་འདི་ཀུན་ཁྱབ་པ་སྟེ།།",
            "འགྲོ་བའི་རང་བཞིན་གཞན་མ་མཐོང༌།།",
            ""
        ],
        [
            "ཞེས་སོ།། ",
            "བཞི་པ་༼རང་བཞིན་རྣམ་དག་གི་སྒོ་ནས་བསྟོད་པ༽ནི། ",
            "དངོས་པོ་ཀུན་གྱི་རང་བཞིན་མཆོག ། ",
            "དངོས་པོ་ཀུན་གྱི་རང་བཞིན་འཛིན།། ",
            "སྐྱེ་མེད་ཆོས་དེ་སྣ་ཚོགས་སྟོན།། ",
            "ཆོས་ཀུན་ངོ་བོ་ཉིད་འཆང་བ། །",
            " ཞེས་པ་།",
            "ཕྱི་ནང་གི་དངོས་པོ་ཀུན་གྱི་རང་བཞིན་མཆོག་སྟེ་",
            "མཐར་ཐུག་པ་ནི་རང་བཞིན་མེད་པའི་སྟོང་པ་ཉིད་ཡིན་ལ༑",
            "རང་བཞིན་མེད་པ་དེ་ཉིད་དངོས་པོ་ཀུན་གྱི་རང་བཞིན་དུ་འཛིན་།",
            ""
        ],
        [
            "ཆོས་ཐམས་ཅད་གདོད་མ་ནས་",
            "སྐྱེ་བ་མེད་པ་ནི་ཆོས་རྣམས་ཀྱི་གནས་ཚུལ་ཡིན་།",
            "རང་བཞིན་གྱིས་སྐྱེ་བ་མེད་པ་དེའི་ངང་ལས་",
            "རྟེན་འབྱུང་རྣམ་པ་སྣ་ཚོགས་སུ་སྣང་བ་",
            "དེ་ཉིད་ངོ་བོ་ཉིད་ཀྱིས་མ་སྐྱེས་པ་",
            "སྟོང་པ་ཉིད་ཀྱི་རང་བཞིན་ཡིན་།",
            "དེས་ན་ཆོས་ཀུན་རང་བཞིན་གྱིས་",
            "རྣམ་པར་དག་པ་གང་ཡིན་པ་",
            "དེ་ཉིད་ངོ་བོ་ཉིད་ཀྱི་སྐུ་འཆང་བ་ཞེས་",
            "རང་བཞིན་རྣམ་དག་གི་སྒོ་ནས་བསྟོད་པའོ།། ",
            "ལྔ་པ་༼རྣམ་མཁྱེན་ཡེ་ཤེས་ཀྱི་སྒོ་ནས་བསྟོད་པ༽ནི། ",
            "ཤེས་རབ་ཆེན་པོས་སྐད་ཅིག་ལ།། ",
            "ཆོས་ཀུན་ཁོང་དུ་ཆུད་པར་འཆང༌། །",
            " ཆོས་ཀུན་མངོན་པར་རྟོགས་པ་སྟེ།། ",
            "ཐུབ་པ་བློ་མཆོག་འབྱུང་བའི་མཐའ། །",
            " མི་གཡོ་རབ་ཏུ་དང་བའི་བདག །",
            " རྫོགས་པའི་སངས་རྒྱས་བྱང་ཆུབ་འཆང༌། །",
            " སངས་རྒྱས་ཀུན་གྱི་མངོན་སུམ་པ། །",
            " ཡེ་ཤེས་མེ་ལྕེ་འོད་རབ་གསལ། །",
            " ཞེས་པ་།",
            ""
        ],
        [
            "ཐམས་ཅད་མཁྱེན་པའི་ཡེ་ཤེས་ཆེན་པོས་",
            "དུས་སྐད་ཅིག་གཅིག་ལ་",
            "ཆོས་ཀུན་ཁོང་དུ་ཆུད་པར་འཆང་བ་སྟེ༑",
            "ཤེས་པར་བྱ་བའི་ཆོས་ཐམས་ཅད་མངོན་སུམ་དུ་རྟོགས་པའོ།།",
            "ཐུབ་པ་རྣམས་ལ་ཆོས་ཉིད་རྟོགས་པའི་",
            "བློ་མཆོག་འབྱུང་བའི་མཐའ་བརྙེས་པ་དང༌། ",
            "སྤྲོས་མཚན་གང་གིས་ཀྱང་མི་གཡོ་བར་",
            "ཆུ་དང་བ་ལྟ་བུའི་བདག་ཉིད་དུ་གསལ་ལ་",
            "རྟོག་པ་མེད་པ་ནི་རྫོགས་པའི་སངས་ཀྱི་བྱང་ཆུབ་འཆང་བ་།",
            "དེ་ཡང་ལམ་ལ་གནས་པས་",
            "རྣལ་འབྱོར་པས་ཕྱོགས་ཙམ་མཁྱེན་།",
            "སངས་རྒྱས་ཀྱིས་མངོན་སུམ་དུ་མཁྱེན་།",
            ""
        ],
        [
            "དཔེར་ན་ཡེ་ཤེས་མེ་ལྕེ་རབ་ཏུ་འབར་",
            "བས་ཤེས་བྱ་མཐའ་དག་ལྐོག་ཏུ་མ་གྱུར་པ་",
            "མངོན་སུམ་དུ་གཟིགས་པའོ།།",
            "ཇི་སྐད་དུ། ",
            "མཁྱེན་པའི་སྐད་ཅིག་གཅིག་གིས་ནི། །",
            "ཤེས་བྱའི་དཀྱིལ་འཁོར་ཀུན་ཁྱབ་ཅན། །",
            "ཞེས་སོ།།",
            "འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་",
            "མན་ངག་གསལ་བྱེད་སྒྲོན་མེ་ལས། ",
            "སོ་སོར་རྟོག་པའི་ཡེ་ཤེས་ཀྱི་ལེའུ་སྟེ་བརྒྱད་པའོ།།།། ",
            "༈ བཞི་པ་མཉམ་ཉིད་ཡེ་ཤེས་ཀྱི་སྒོ་ནས་བསྟོད་པ་ལ་གསུམ། ",
            "སྐུ་གསུམ་གྱི་སྒོ་ནས་བསྟོད་པ། ",
            "ཡོན་ཏན་དང་ཕྲིན་ལས་ཀྱི་སྒོ་ནས་བསྟོད་པ། ",
            "རྣམ་མཁྱེན་གྱི་སྒོ་ནས་བསྟོད་པའོ།།",
            "དང་པོ་༼སྐུ་གསུམ་གྱི་སྒོ་ནས་བསྟོད་པ༽ལ་གསུམ། ",
            "སྤྲུལ་སྐུའི་སྒོ་ནས་བསྟོད་པ། ",
            "ཆོས་སྐུའི་སྒོ་ནས་།",
            "ལོངས་སྐུའི་སྒོ་ནས་བསྟོད་པའོ།།",
            ""
        ],
        [
            "དང་པོ་༼སྤྲུལ་སྐུའི་སྒོ་ནས་བསྟོད་པ༽ལ་གཉིས། ",
            "གདུལ་བྱའི་དོན་མཛད་ཚུལ་དང་",
            "གདུལ་བྱའི་དོན་དུ་སྤྲུལ་པ་སྟོན་ཚུལ་ལོ། །",
            "དང་པོ་༼གདུལ་བྱའི་དོན་མཛད་ཚུལ་༽ནི། ",
            "འདོད་པའི་དོན་གྲུབ་དམ་པ་སྟེ།། ",
            "ངན་སོང་ཐམས་ཅད་རྣམ་སྦྱོང་བ། །",
            " མགོན་པོ་སེམས་ཅན་ཀུན་གྱི་མཆོག །",
            " སེམས་ཐམས་ཅད་རབ་གྲོལ་བྱེད།། ",
            "ཉོན་མོངས་གཡུལ་དུ་གཅིག་དཔའ་བ། །",
            " མི་ཤེས་དགྲ་ཡི་དྲེགས་པ་འཇོམས། །",
            " ཞེས་པ་།",
            "རྗེ་བཙུན་ཉིད་ཀྱིས་གདུལ་བྱའི་དོན་དུ་",
            "གང་ལ་གང་འདུལ་གྱི་སྤྲུལ་པས་",
            "ཆོས་བསྟན་ནས་རང་རང་གི་འདོད་པའི་",
            "དོན་གྲུབ་པར་མཛད་པ་ནི་མཛད་པ་དམ་པ་།",
            "སེམས་ཅན་ངན་སོང་དུ་ལྷུང་བ་རྣམས་ལ་",
            "རང་རང་གི་མོས་པ་དང་འཚམས་པའི་",
            "སྤྲུལ་པ་བསྟན་ནས་ངན་སོང་གི་",
            "སྡུག་བསྔལ་ཐམས་ཅད་རྣམ་པར་སྦྱོང་བར་།",
            "མགོན་པོ་ཞེས་བོས་པའི་ཚུལ་གྱིས་",
            "ཁྱོད་སེམས་ཅན་ཀུན་གྱི་དོན་རྒྱ་ཆེན་པོ་མཛད་པ་ནི་",
            "རྨད་དུ་བྱུང་བས་མཆོག་གོ་ཞེས་བསྔགས་པ་དང༌། ",
            "ལྷ་དང་མིར་སྐྱེས་པའི་སེམས་ཅན་ཐམས་ཅད་ལ་",
            "རང་རང་གི་བསམ་པའི་བྱེ་བྲག་དང་",
            "མཐུན་པ་ཐུན་མོང་བའི་ཆོས་ཀྱི་",
            "སེམས་ཉོན་མོངས་པའི་འཆིང་བ་ལས་རབ་ཏུ་གྲོལ་བར་།",
            ""
        ],
        [
            "ཐེག་པ་ཆེན་པོའི་ཆོས་ཀྱིས་བདག་འཛིན་ཉོན་མོངས་པའི་",
            "གཡུལ་དུ་ཞུགས་པས་དངོས་གཉེན་གཅིག་ཏུ་དཔའ་བ་ནི་",
            "བདག་མེད་རྟོགས་པའི་ཤེས་རབ་།",
            "དེས་གནས་ཚུལ་མི་ཤེས་པའི་བདག་འཛིན་གྱི་",
            "དགྲ་ཡི་དྲེགས་པ་ཐམས་ཅད་རྩ་བ་ནས་",
            "འཇོམས་པར་མཛད་དོ།། ",
            "གཉིས་པ་༼གདུལ་བྱའི་དོན་དུ་སྤྲུལ་པ་སྟོན་ཚུལ་༽ལ་གཉིས། ",
            "ཚངས་པ་འདུལ་བའི་གར་མཛད་པ་དང༌། ",
            "ཁྱབ་འཇུག་འདུལ་བའི་རྫུ་འཕྲུལ་མཛད་པའོ༑།",
            "དང་པོ་༼ཚངས་པ་འདུལ་བའི་གར་མཛད་པ་༽ནི། ",
            "བློ་ལྡན་སྒེག་འཆང་དཔལ་དང་ལྡན།། ",
            "བརྟན་པོ་མི་སྡུག་གཟུགས་འཆང་བ། །",
            " ལག་པ་བརྒྱ་པོ་ཀུན་བསྐྱོད་ཅིང༌། །",
            " གོམས་པའི་སྟབས་ཀྱི་གར་བྱེད་པ། །",
            " དཔལ་ལྡན་ལག་པ་བརྒྱས་གང་ལ།། ",
            "ནམ་མཁའ་ཁྱབ་པར་གར་བྱེད་པ། །",
            " ཞེས་པ་།",
            ""
        ],
        [
            "རྗེ་བཙུན་ཉིད་དོན་གཉིས་མཛད་པའི་",
            "དཔལ་དང་ཤེས་རབ་ཀྱི་བློ་དང་",
            "ལྡན་པའི་སྒོ་ནས་ཞི་བས་འདུལ་བ་ལ༑",
            "བལྟ་ན་",
            "མཛེས་པར་མཛད་པའི་སྒེག་པ་དང༌། ",
            "གཟུགས་བཟང་ཞིང་དོན་མི་འགྱུར་བར་",
            "བརྟན་པོའི་མཛད་པ་སྟོན་པ་དང༌། ",
            "ཞི་བས་མི་འདུལ་བ་རྣམས་ལ་འཇིགས་སུ་རུང་བ་",
            "མི་སྡུག་པའི་གཟུགས་འཆང་བའི་ཚུལ་མཛད་པ་།",
            "དེ་ཡང་ཚངས་པ་འདུལ་བའི་ཕྱིར་",
            "གར་གྱི་རྣམ་པར་མཛད་།",
            "ལག་པ་གཉིས་ནས་བརྒྱའི་བར་སྤྲུལ་ཏེ་",
            "མཚོན་ཆ་སྣ་ཚོགས་པ་ཀུན་བཟུང་ནས་དགྲ་ལ་བསྐྱོད་པ་དང༌། ",
            "དྲེགས་པ་ཅན་བརྫི་བའི་ཕྱིར་གོམས་པའི་",
            "སྟབས་ཀྱིས་གར་བྱེད་པ་དང༌༑ ",
            "དེ་ཡང་བསོད་ནམས་ཀྱི་དཔལ་དང་ལྡན་པའི་",
            "ལག་བརྒྱས་སྟོང་ཁམས་གང་བ་དང་",
            "ནམ་མཁའི་ཁྱོན་ཐམས་ཅད་ཁྱབ་པར་མཛད་",
            "དེ་གར་བྱེད་པ་སྟོན་པའོ།།",
            ""
        ],
        [
            "གཉིས་པ་༼ཁྱབ་འཇུག་འདུལ་བའི་རྫུ་འཕྲུལ་མཛད་པ༽ནི། ",
            "ས་ཡི་དཀྱིལ་འཁོར་བཞི་ཡི་ཁྱོན། །",
            " རྐང་པ་ཡ་གཅིག་མཐིལ་གྱིས་གནོན།། ",
            "རྐང་མཐེབ་སེན་མོའི་ཁྱོན་གྱིས་ཀྱང༌། །",
            " ཚངས་པའི་ཡུལ་ས་རྩེ་ནས་གནོན།། ",
            "ཞེས་པ་།",
            "སྔོན་ཁྱབ་འཇུག་མིའུ་ཐུང་དུ་སྤྲུལ་ཏེ་",
            "ས་ཆེན་ཐོབ་པ་དེ་འདུལ་བའི་ཕྱིར་",
            "ས་ཡི་དཀྱིལ་འཁོར་བཞིའི་རྒྱ་ཁྱོན་ཐམས་ཅད་",
            "རྐང་པ་ཡ་གཅིག་གི་མཐིལ་གྱིས་གནོན་པ་དང༌། ",
            "ཞབས་ཀྱི་མཐེ་བོང་གྱེན་དུ་སྒྲེང་བའི་སེན་མོས་ཀྱང་",
            "ཚངས་པའི་འཇིག་རྟེན་དུས་གཅིག་ཏུ་མནན་པ་།",
            "དེ་ཡང་འཇིག་རྟེན་ཆུང་ངུར་མ་སོང་ཞབས་སེན་ཆེ་རུ་མ་སོང་བར་",
            "བསམ་གྱིས་མི་ཁྱབ་པའི་རྫུ་འཕྲུལ་སྟོན་པར་མཛད་དོ།།",
            ""
        ],
        [
            "གཉིས་པ་ཆོས་སྐུའི་སྒོ་ནས་བསྟོད་པ་ལ་གཉིས། ",
            "ངོ་བོ་ལ་བསྟོད་པ་དང༌། ",
            "བྱེད་ལས་ལ་བསྟོད་པའོ།།",
            "དང་པོ་༼ངོ་བོ་ལ་བསྟོད་པ་༽ནི༑ ",
            "དོན་གཅིག་གཉིས་མེད་ཆོས་ཀྱི་དོན། །",
            " དམ་པའི་དོན་ནི་འཇིགས་པ་མེད།། ",
            "རྣམ་རིག་སྣ་ཚོགས་གཟུགས་དོན་ཅན། །",
            " སེམས་དང་རྣམ་ཤེས་རྒྱུད་དང་ལྡན།། ",
            "ཞེས་པ་།",
            "གནས་ལུགས་ཀྱི་དོན་ཆོས་ཀྱི་སྐུ་གཅིག་པུ་ནི་",
            "གཉིས་སུ་མེད་པའི་ཆོས་དོན་དམ་པའི་བདེན་པ་ཡིན་།",
            "དོན་དམ་པའི་བདེན་པ་དེ་ནི་",
            "ནམ་མཁའ་མ་ཟད་ཀྱི་བར་དུ་འགྱུར་བ་མེད་པས་",
            "འཇིགས་པ་མེད་པ་ནི་ངོ་བོ་ཉིད་སྐུ་དང༌། ",
            "རྣམ་མཁྱེན་ཡེ་ཤེས་དེ་ཐུགས་རྗེ་དང་",
            "སྨོན་ལམ་གྱི་ཤུགས་ཀྱིས་རྣམ་པ་",
            "རིག་པར་བྱ་བ་སྣ་ཚོགས་པའི་སྒོ་ནས་",
            "ཀུན་རྫོབ་གཟུགས་ཀྱི་སྐུར་སྣང་ནས་",
            ""
        ],
        [
            "སེམས་ཅན་གྱི་དོན་བྱེད་པ་ཅན་དེ་ལ་",
            "ཀུན་གཞིའི་སེམས་དང་སྒོ་ལྔའི་",
            "རྣམ་ཤེས་ཀྱི་རྒྱུད་དང་ལྡན་པར་སྣང་བའོ།། ",
            "གཉིས་པ་༼བྱེད་ལས་ལ་བསྟོད་པ༽ནི། ",
            "དངོས་དོན་མ་ལུས་རྣམས་ལ་དགའ།། ",
            "སྟོང་ཉིད་དགའི་འདོད་ཆགས་བློ། །",
            " སྲིད་པའི་འདོད་ཆགས་སོགས་སྤངས་པ། །",
            " སྲིད་གསུམ་དགའ་བ་ཆེན་པོ་སྟེ།། ",
            "ཞེས་པ་།",
            "ཀུན་རྫོབ་ཀྱི་དངོས་པོའི་ཆོས་ཐམས་ཅད་ཀྱི་",
            "དོན་མ་ལུས་པ་མངོན་སུམ་དུ་མཁྱེན་པས་",
            "གདུལ་བྱའི་དོན་མཛད་པ་ལ་དགའ་བ་དང༌། ",
            "དོན་དམ་སྟོང་པ་ཉིད་ལ་དགའ་ཞིང་",
            "ཆགས་པའི་བློས་སྲིད་པའི་འདོད་ཆགས་ལ་སོགས་པའི་",
            "ཉོན་མོངས་པ་ཐམས་ཅད་རྩ་བ་ནས་",
            "སྤངས་པས་སྲིད་པ་ལས་གྲོལ་ཡང༌། ",
            "ཐུགས་རྗེ་ཆེན་པོའི་དབང་གིས་སྲིད་པ་གསུམ་གྱི་",
            "སེམས་ཅན་གྱི་དོན་མཛད་པ་ལ་",
            "དགའ་བ་ཆེན་པོ་བརྙེས་པ་།",
            ""
        ],
        [
            "དེ་སྐད་དུ། ",
            "དགའ་ཆེན་ཁྱོད་བདག་སྟོན་པ་སྟེ།།",
            "བྱང་ཆུབ་ཆེན་པོའི་ཚུལ་སྟོན་པ། །ཞེས་པ་ལྟ་བུའོ།། ",
            "གསུམ་པ་ལོངས་སྐུའི་སྒོ་ནས་བསྟོད་པ་ལ་གཉིས། ",
            "འོད་ཀྱི་ཁྱད་པར་བསྟན་པ་དང༌། ",
            "རྒྱན་གྱི་ཁྱད་པར་བསྟན་པའོ༑།",
            "དང་པོ་༼འོད་ཀྱི་ཁྱད་པར་བསྟན་པ་༽ནི། ",
            "སྤྲིན་དཀར་དག་པ་བཞིན་དུ་དཀར། །",
            " འོད་བཟང་སྟོན་ཀའི་ཟླ་བའི་འོད། །",
            " ཉི་མ་འཆར་ཀའི་དཀྱིལ་ལྟར་མཛེས།། ",
            "སེན་མོའི་འོད་ནི་ཤེས་ཆེར་དམར།། ",
            "ཞེས་པ་།",
            ""
        ],
        [
            "ལོངས་སྤྱོད་རྫོགས་པའི་སྐུ་ནི་",
            "དྲི་མས་མ་གོས་པ་སྤྲིན་དཀར་དག་པ་བཞིན་དུ་དཀར་ཞིང་དྭངས་པ་དང༌། ",
            "སྟོན་ཀའི་ཟླ་བ་ལྟར་ཡེ་ཤེས་ཀྱི་འོད་གསལ་བ་དང༌། ",
            "འོད་ཀྱི་གུར་ཁྱིམ་ཉི་མ་འཆར་ཀའི་དཀྱིལ་ལྟར་མཛེས་པ་དང༌། ",
            "ཁྱད་པར་དུ་ཕྱག་ཞབས་ཀྱི་སེན་མོའི་འོད་ཤས་ཆེར་དམར་བ་ནི་",
            "ཐུགས་རྗེས་འགྲོ་བའི་དོན་ལ་ཆགས་པའི་རྟགས་སུ་རིག་པར་བྱའོ།། ",
            "གཉིས་པ་༼རྒྱན་གྱི་ཁྱད་པར་བསྟན་པ༽ནི། ",
            "ཅོད་པན་བཟང་པོ་མཐོན་ཀའི་རྩེ། །",
            " སྐྲ་མཆོག་མཐོན་ཀ་ཆེན་པོ་ཅན། །",
            " ནོར་བུ་ཆེན་པོ་འོད་ཆགས་དཔལ། །",
            " སངས་རྒྱས་སྤྲུལ་པའི་རྒྱན་དང་ལྡན།། ",
            "ཞེས་པ་།",
            "ཆེ་བའི་ཡོན་ཏན་རྫོགས་པའི་རྟགས་སུ་",
            "དབུ་ལ་རིན་པོ་ཆེའི་ཅོད་པན་བཟང་པོ། ",
            "རྩེ་ཕྲན་ཅན་གྱིས་རྩེར་སྐྲ་མཆོག་མཐོན་ཀ་ཆེན་པོ་ཟུར་ཕུད་ལྔ་ལྡན་གྱིས་མཛེས་པ་དང་",
            "ནོར་བུ་རིན་པོ་ཆེའི་དོ་ཤལ་མགུལ་བར་འོན་ཆགས་པའི་དཔལ་དང་ལྡན་པ་དང༌། ",
            "སངས་རྒྱས་ཀྱི་སྤྲུལ་པ་དཔག་ཏུ་མེད་པ་འགྱེད་པའི་རྟགས་སུ་",
            "སྐུའི་བ་སྤུ་རེ་རེ་ལ་",
            "ཡེ་ཤེས་སེམས་དཔའ་དཔག་ཏུ་མེད་པའི་",
            "འོད་ཀྱི་མཛེས་པར་བྱེད་པའི་རྒྱན་དང་ལྡན་པའོ།། ",
            "གཉིས་པ་ཡོན་ཏན་དང་ཕྲིན་ལས་ཀྱི་སྒོ་ནས་བསྟོད་པ་ལ་གཉིས། ",
            "རྒྱུ་ལམ་གྱི་ཡོན་ཏན་བཤད་པ་དང༌། ",
            "འབྲས་བུ་སངས་རྒྱས་ཀྱི་ཕྲིན་ལས་བཤད་པའོ།།",
            "དང་པོ་༼རྒྱུ་ལམ་གྱི་ཡོན་ཏན་བཤད་པ་༽ལ་གཉིས། ",
            "འཇིག་རྟེན་དུ་སྣང་བའི་ཡོན་ཏན་བཤད་པ་དང༌། ",
            "འཇིག་རྟེན་ལས་འདས་པའི་ཡོན་ཏན་བཤད་པའོ།།",
            ""
        ],
        [
            "དང་པོ་༼འཇིག་རྟེན་དུ་སྣང་བའི་ཡོན་ཏན་བཤད་པ་༽ནི། ",
            "འཇིག་རྟེན་ཁམས་བརྒྱ་ཀུན་བསྐྱོད་པ། །",
            " རྫུ་འཕྲུལ་རྐང་པའི་སྟོབས་ཆེན་ལྡན།། ",
            "དེ་ཉིད་དྲན་པ་ཆེན་པོ་འཆང༌། །",
            " དྲན་པ་བཞི་པོ་ཏིང་འཛིན་རྒྱལ།། ",
            "ཞེས་པ་།",
            "རྗེ་བཙུན་ཉིད་ཀྱི་འཇིག་རྟེན་གྱི་ཁམས་བརྒྱ་ཕྲག་སྟེ་",
            "མཐའ་ཡས་པ་ཀུན་ཏུ་རྫུ་འཕྲུལ་གྱི་རྐང་པའི་སྟོབས་ཀྱིས་བསྐྱོད་",
            "དེ་སེམས་ཅན་གྱི་དོན་མཛད་པ་།",
            "རྫུ་འཕྲུལ་གྱི་རྐང་པ་བཞི་ནི། ",
            "འདུན་པའི་ཏིང་ངེ་འཛིན་དང་ལྡན་པ་རྫུ་འཕྲུལ་གྱི་རྐང་པ་དང༌། ",
            "སེམས་ཀྱི་ཏིང་ངེ་འཛིན་དང་ལྡན་པ་རྫུ་འཕྲུལ་གྱི་རྐང་པ་དང༌། ",
            "བརྩོན་པའི་ཏིང་ངེ་འཛིན་དང་ལྡན་པ་རྫུ་འཕྲུལ་གྱི་རྐང་པ་དང༌། ",
            "དཔྱོད་པའི་ཏིང་ངེ་འཛིན་དང་ལྡན་པ་རྫུ་འཕྲུལ་གྱི་རྐང་པའོ།།",
            "དེ་ཡང་དོན་ལ་མི་བསྙེལ་བའི་",
            "དྲན་པ་ཆེན་པོ་བཞི་དང་ལྡན་པའི་སྒོ་ནས་འཆང་བ་།",
            ""
        ],
        [
            "དྲན་པ་བཞི་ནི། ",
            "ལུས་དྲན་པ་ཉེ་བར་བཞག་པ་དང༌། ",
            "ཚོར་བ་དྲན་པ་ཉེ་བར་བཞག་པ་དང༌། ",
            "སེམས་དྲན་པ་ཉེ་བར་བཞག་པ་དང༌། ",
            "ཆོས་དྲན་པ་ཉེ་བར་བཞག་པ་དང་བཞིའོ།།",
            "ཏིང་འཛིན་རྒྱལ་ཞེས་པའི་ཤུགས་ལས་",
            "ཡང་དག་སྤོང་པ་དང་དབང་པོ་ལྔ་དང་",
            "སྟོབས་ལྔ་ཐོབ་སྟེ་མོས་སྤྱོད་ཀྱི་",
            "ས་ལས་རྒྱལ་བར་བསྟན་ཏོ།། ",
            "གཉིས་པ་༼འཇིག་རྟེན་ལས་འདས་པའི་ཡོན་ཏན་བཤད་པ༽ནི། ",
            "བྱང་ཆུབ་ཡན་ལག་མེ་ཏོག་སྤོས། ། ",
            "དེ་བཞིན་གཤེགས་པའི་ཡོན་ཏན་མཚོ། །",
            " ལམ་གྱི་ཡན་ལག་བརྒྱད་ཚུལ་རིག། ",
            "ཡང་དག་སངས་རྒྱས་ལམ་རིག་པ། །",
            " ཞེས་པ་།",
            "དེ་ནས་མཐོང་ལམ་ན་བྱང་ཆུབ་ཀྱི་ཡན་ལག་བདུན་།",
            "དྲན་པ་ཡང་དག་དང༌། ",
            "ཆོས་རབ་རྣམ་པར་འབྱེད་པ་དང༌། ",
            "བརྩོན་འགྲུས་ཡང་དག་དང༌། ",
            "དགའ་བ་ཡང་དག་དང༌། ",
            "ཤིན་སྦྱངས་ཡང་དག་དང༌། ",
            "ཏིང་འཛིན་ཡང་དག་དང༌། ",
            "བཏང་སྙོམས་ཡང་དག་བྱང་ཆུབ་ཀྱི་ཡན་ལག་སྟེ་",
            "བདུན་པོ་དེ་རྣམས་འཕགས་པ་མཉེས་པའི་མཆོད་པ་ཡིན་པས་",
            "མེ་ཏོག་སྤོས་ཞེས་ངེས་དོན་ལ་དགོངས་ཏེ་བརྗོད་པའོ།།",
            ""
        ],
        [
            "དེ་བཞིན་གཤེགས་པའི་ཡོན་ཏན་རྒྱ་མཚོར་",
            "འཇུག་པའི་འཕགས་ལམ་ཡན་ལག་བརྒྱད་ནི། ",
            "ཡང་དག་པའི་ལྟ་བ་དང༌། ",
            "རྟོག་པ་དང༌། ",
            "ངག་དང༌། ",
            "ལས་མཐའ་དང༌། ",
            "ཚོར་བ་དང༌། ",
            "རྩོལ་བ་དང༌། ",
            "དྲན་པ་དང༌། ",
            "ཏིང་ངེ་འཛིན་ནོ།།",
            "དེ་ལྟར་འཇུག་པས་ཡང་དག་པར་རྫོགས་པའི་",
            "སངས་རྒྱས་ཀྱི་ལམ་རིག་པའོ།། ",
            "གཉིས་པ་འབྲས་བུ་སངས་རྒྱས་ཀྱི་",
            "ཕྲིན་ལས་བཤད་པ་ལ་བཞི། ",
            "སངས་རྒྱས་ཀྱི་ཐུགས་རྗེ་འཇུག་ཚུལ་ལ་བསྟོད་པ། ",
            "གདུལ་བྱའི་མཛད་ཚུལ་ལ་བསྟོད་པ། ",
            "ངེས་པར་འབྱུང་ཚུལ་གྱི་ལམ་ལ་བསྟོད་པ། ",
            "སྤང་བྱ་སྤོང་ཚུལ་གྱི་ལམ་ལ་བསྟོད་པའོ།།",
            "དང་པོ་༼སངས་རྒྱས་ཀྱི་ཐུགས་རྗེ་འཇུག་ཚུལ་ལ་བསྟོད་པ༽ནི། ",
            "སེམས་ཅན་ཀུན་ལ་ཤས་ཆེར་ཆགས།། ",
            "ནམ་མཁའ་ལྟ་བུ་ཆགས་པ་མེད།། ",
            "སེམས་ཅན་ཀུན་གྱི་ཡིད་ལ་།",
            ""
        ],
        [
            "སེམས་ཅན་ཀུན་གྱི་ཡིད་ལྟར་མགྱོགས།། ",
            "ཞེས་པ་།",
            "རྗེ་བཙུན་ཉིད་སེམས་ཅན་ཀུན་ལ་",
            "བུ་གཅིག་པུའི་མ་ལྟར་རང་དབང་མེད་པར་",
            "སྙིང་རྗེའི་གཞན་དབང་དུ་གྱུར་ཏེ་",
            "ཤས་ཆེར་ཆགས་པས་སོ།།",
            "འོ་ན་མཚན་མ་ཅན་དུ་འགྱུར་རོ་ཞེ་།",
            "ཐུགས་ཆོས་དབྱིངས་ནམ་མཁའ་ལྟ་བུ་མངོན་དུ་གྱུར་པས་",
            "ཆགས་པ་རང་མཚན་མེད་པས་",
            "གང་ལ་ཡང་ཆགས་པ་མེད་དོ།།",
            "འོན་ཀྱང་ཐུགས་རྗེ་ཆེན་པོའི་དབང་གིས་",
            "སེམས་ཅན་ཀུན་གྱི་ཡིད་ལ་རང་རང་གི་",
            "སྐལ་བ་དང་འཚམས་པའི་ཕྲིན་ལས་འཇུག་ཅིང༌། ",
            "དེ་ཡང་འདུལ་བའི་དུས་ལ་བབ་ན་",
            ""
        ],
        [
            "སྐད་ཅིག་ཀྱང་བསྙེལ་བ་མི་མངའ་བར་",
            "སེམས་ཅན་ཀུན་གྱི་ཡིད་ཀྱི་འདོད་པ་ལྟར་",
            "མགྱོགས་པའམ་མྱུར་དུ་འཇུག་པ་།",
            "མདོ་ལས། ",
            "རྒྱ་མཚོ་ཆུ་སྲིན་གནས་ཀྱི་རླབས། །",
            "དུས་ལས་འདའ་བར་འགྱུར་སྲིད་ཀྱི༑ །",
            "སངས་རྒྱས་ཕྲིན་ལས་གདུལ་བྱ་ལ།།",
            "དུས་ལ་འདའ་བར་གྱུར་མི་སྲིད། །",
            "ཅེས་པ་།",
            "གཉིས་པ་༼གདུལ་བྱའི་མཛད་ཚུལ་ལ་བསྟོད་པ༽ནི། ",
            "སེམས་ཅན་ཀུན་གྱི་དབང་དོན་ཤེས།། ",
            "སེམས་ཅན་ཀུན་གྱི་ཡིད་འཕྲོག་པ། །",
            " ཕུང་པོ་ལྔ་དོན་དེ་ཉིད་ཤེས།། ",
            "རྣམ་དག་ཕུང་པོ་ལྔ་འཆང་བ། །",
            " ཞེས་པ་།",
            ""
        ],
        [
            "སེམས་ཅན་ཀུན་གྱི་དབང་པོ་རབ་འབྲིང་ཐ་མ་ཤེས་ཤིང་",
            "དོན་གང་ལ་མོས་པ་ཡང་ཤེས་པས་སོ།།",
            "ཐོག་མར་སྐུ་བལྟ་བས་ཆོག་མི་ཤེས་པ་སྟོན་ཏེ་",
            "སེམས་ཅན་ཀུན་གྱི་ཡིད་འཕྲོག་པ་དང༌། ",
            "དེ་ནས་ཆོས་བསྟན་ཏེ་",
            "ཕུང་ལྔ་རང་བཞིན་མེད་པ་སྒྱུ་མ་ལྟ་བུ་ཤེས་པར་།",
            "དེ་ནས་ཐབས་ཀྱིས་ཟིན་པའི་ལམ་སྟོན་ནས་",
            "ཚུལ་ཁྲིམས་ཀྱི་ཕུང་པོ༑ ",
            "ཏིང་ངེ་འཛིན་གྱི་ཕུང་པོ། ",
            "ཤེས་རབ་ཀྱི་ཕུང་པོ། ",
            "རྣམ་པར་གྲོལ་བའི་ཕུང་པོ། ",
            "རྣམ་པར་གྲོལ་བའི་ཡེ་ཤེས་གཟིགས་པའི་ཕུང་པོ་ལྔ་",
            "རྣམ་པར་དག་པ་མཐར་ཕྱིན་པར་།",
            "ཡང་གསང་སྔགས་ཀྱི་ལམ་དུ་ཞུགས་པ་རྣམས་ལ་",
            "རིམ་གཉིས་ཀྱི་མན་ངག་བསྟན་ནས་",
            ""
        ],
        [
            "ཕུང་ཁམས་སངས་རྒྱས་ལྔ་དང་ཡེ་ཤེས་ལྔའི་",
            "རང་བཞིན་འཆར་བར་མཛད་དེ་",
            "ཉེ་ལམ་མཐར་ཐུག་པ་སྟོན་པར་མཛད་དོ།། ",
            "གསུམ་པ་༼ངེས་པར་འབྱུང་ཚུལ་གྱི་ལམ་ལ་བསྟོད་པ༽ལ་གཉིས། ",
            "ཐེག་པ་གསུམ་གྱི་ལམ་ལ་བསྟོད་པ་དང༌། ",
            "ཐེག་པ་གཅིག་གི་འབྲས་བུ་ལ་བསྟོད་པའོ།།",
            "དང་པོ་༼ཐེག་པ་གསུམ་གྱི་ལམ་ལ་བསྟོད་པ་༽ལ་གཉིས། ",
            "ལམ་སྤྱིར་བསྟན་པ་དང༌། ",
            "བྱེ་བྲག་སོ་སོར་བཤད་པའོ།།",
            "དང་པོ་༼ལམ་སྤྱིར་བསྟན་པ་༽ནི། ",
            "ངེས་འབྱུང་ཀུན་གྱི་མཐའ་ལ་གནས། །",
            " ངེས་པར་འབྱུང་བ་ཀུན་ལ་མཁས།། ",
            "ངེས་འབྱུང་ཀུན་གྱི་ལམ་ལ་གནས། །",
            " ངེས་པར་འབྱུང་བ་ཀུན་སྟོན་པ། །",
            " ཞེས་པ་།",
            ""
        ],
        [
            "ཁམས་གསུམ་ལས་ངེས་པར་འབྱུང་བའི་ལམ་མཐར་ཐུག་པ་ནི་",
            "གཉིས་སུ་མེད་པའི་ཡེ་ཤེས་ཡིན་ལ་",
            "རྗེ་བཙུན་དེ་ལ་ངང་གི་གནས་པ་དང༌། ",
            "དེས་ན་རྗེ་བཙུན་ཉིད་ངེས་པར་འབྱུང་བའི་ལམ་ཀུན་ལ་མཁས་པ་དང༌། ",
            "རང་ཉིད་ཀྱང་ངེས་པར་འབྱུང་བ་ཀུན་གྱི་ལམ་ལ་གནས་པའི་ཚུལ་སྟོན་པ་དང༌། ",
            "གདུལ་བྱ་གཞན་ལ་ངེས་པར་འབྱུང་བའི་ལམ་ཀུན་སྟོན་པར་མཛད་དོ།། ",
            "གཉིས་པ་༼བྱེ་བྲག་སོ་སོར་བཤད་པ༽ལ་གསུམ། ",
            "རང་རྒྱལ་གྱི་ལམ་བསྟན་པ། ",
            "ཉན་ཐོས་ཀྱི་ལམ་བསྟན་པ། ",
            "བྱང་ཆུབ་སེམས་དཔའི་ལམ་བསྟན་པའོ།།",
            "དང་པོ་༼རང་རྒྱལ་གྱི་ལམ་བསྟན་པ༽ནི། ",
            "ཡན་ལག་བཅུ་གཉིས་སྲིད་རྩ་བཏོན། །",
            " དག་པ་རྣམ་པ་བཅུ་གཉིས་འཆང༌། །",
            " ཞེས་པ་།",
            "རྟེན་འབྲེལ་ཡན་ལག་བཅུ་གཉིས་ལས་སྲིད་པ་གྲུབ་པ་།",
            "དེ་ལ་ཐོག་མ་མ་རིག་པའི་རྐྱེན་གྱིས་",
            "འདུ་བྱེད་འབྱུང་བ་།",
            ""
        ],
        [
            "སྐྱེ་བའི་རྐྱེན་གྱིས་རྒ་ཤི་འབྱུང་བའི་བར་གྱི་",
            "རྟེན་འབྲེལ་ལུགས་འབྱུང་ལ་ལྟས་པས་",
            "ཀུན་འབྱུང་གི་བདེན་པ་ཤེས་ནས་",
            "སྲིད་པའི་རྩ་བ་མ་རིག་པ་རྩད་ནས་བཏོན་པའི་",
            "གཉེན་པོ་དུར་ཁྲོད་ཀྱི་རུས་པ་མཐོང་བའི་རྐྱེན་གྱིས་",
            "ལམ་གྱི་བདེན་པ་མཐོང་བས་",
            "འགག་རིམ་ལུགས་ལྡོག་གི་སྒོ་ནས་",
            "སྲིད་པ་མཐའ་དག་ལ་ཞེན་པ་ལོག་སྟེ་",
            "སྲིད་པའི་རྩ་བ་དག་པ་རྣམ་པ་",
            "བཅུ་གཉིས་ཀྱི་སྒོ་ནས་རྟོགས་ཏེ་",
            "ཐར་པ་ཐོབ་པར་མཛད་དོ།། ",
            "གཉིས་པ་༼ཉན་ཐོས་ཀྱི་ལམ་བསྟན་པ༽ནི། ",
            "བདེན་བཞིའི་ཚུལ་གྱི་རྣམ་པ་ཅན། །",
            " ཤེས་པ་བརྒྱད་པོ་རྟོགས་པ་འཆང༌། །",
            " བདེན་དོན་རྣམ་པ་བཅུ་གཉིས་ལྡན།། ",
            "དེ་ཉིད་རྣམ་པར་བཅུ་དྲུག་།",
            ""
        ],
        [
            "ཅེས་པ་།",
            "ཉན་ཐོས་རྣམས་ཀྱི་ཐོག་མར་འཁོར་བ་སྡུག་བསྔལ་དུ་ཤེས་ནས་ངེས་འབྱུང་།",
            "དེ་ནས་འཁོར་བའི་རྒྱུ་ཀུན་འབྱུང་ངོ་ཤེས་ནས་སྤང་བར་།",
            "དེ་འགགས་པས་འགོག་བདེན་ལ་དོན་གཉེར་།",
            "དེ་ཐོབ་པའི་ཕྱིར་ལམ་ལ་སློབ་པར་བྱེད་པ་།",
            "བདེན་བཞི་བླང་དོར་གྱི་ཚུལ་གྱི་རྣམ་པ་ཅན་བསྒོམས་པས། ",
            "ཤེས་པ་བརྒྱད་པོ་ལམ་གྱི་རྟོགས་པ་འཆང་བའོ།།",
            ""
        ],
        [
            "བརྒྱད་གང་ཞེ་།",
            "ཆོས་ཤེས་པ། ",
            "རྗེས་སུ་ཤེས་པ། ",
            "སྡུག་བསྔལ་ཤེས་པ། ",
            "ཀུན་འབྱུང་ཤེས་པ། ",
            "འགོག་པ་ཤེས་པ། ",
            "ལམ་ཤེས་པ། ",
            "ཟད་པ་ཤེས་པ། ",
            "སླར་མི་སྐྱེ་བ་ཤེས་པའོ།།",
            "ཡང་བདེན་དོན་རྣམ་པ་བཅུ་གཉིས་དང་ལྡན་།",
            "དེ་ཡང་བདེན་བཞི་ལན་གསུམ་དུ་བཟླས་པ་ནི། ",
            "དགེ་སློང་དག་འཕགས་པའི་བདེན་པ་བཞི་ནི་འདི་དག་།",
            "སྡུག་བསྔལ་བ་དང༌། ",
            "ཀུན་འབྱུང་བ་དང༌། ",
            "འགོག་པ་དང༌། ",
            "ལམ་མོ་ཞེས་ཕྱེ་སྟེ་",
            "བཟླས་པ་དང༌། ",
            "ཡང་སྡུག་བསྔལ་ཤེས་པར་།",
            "ཀུན་འབྱུང་སྤང་བར་།",
            ""
        ],
        [
            "འགོག་པ་མངོན་དུ་།",
            "ལམ་བསྒོམ་པར་བྱ་ཞེས་ཡོངས་སུ་བཟླས་པ་དང༌། ",
            "ཡང་སྡུག་བསྔལ་ཤེས་སོ་ད་ནི་ཤེས་པར་བྱར་།",
            "ཀུན་འབྱུང་སྤངས་སོ་ད་ནི་སྤང་བར་བྱར་།",
            "འགོག་པ་མངོན་དུ་བྱས་སོ་ད་ནི་ཐོབ་པར་བྱར་།",
            "ལམ་བསྒོམས་སོ་ད་ནི་བསྒོམ་པར་བྱར་མེད་དོ་",
            "ཞེས་རྗེས་སུ་བཟླས་པ་སྟེ་བཅུ་གཉིས་སོ།།",
            "དེ་ཉིད་རྣམ་པ་བཅུ་དྲུག་རིག་ཅེས་པ། ",
            "གཞན་དུ་སྟོང་ཉིད་བཅུ་དྲུག་ཏུ་བཤད་པ་ཡོད་ཀྱང་",
            "འདིར་ཉན་ཐོས་ཀྱི་སྐབས་སུ་བདེན་བཞི་རྣམ་པ་བཅུ་དྲུག་།",
            ""
        ],
        [
            "མི་རྟག་སྡུག་བསྔལ་སྟོང་པ་བདག་མེད་བཞི་སྡུག་བསྔལ་གྱི་རྣམ་པ་དང༌། ",
            "རྒྱུ་དང་ཀུན་འབྱུང་རྐྱེན་དང་རབ་སྐྱེ་བཞི་ཀུན་འབྱུང་གི་རྣམ་པ་དང༌། ",
            "འགོག་པ་ཞི་བ་གྱ་ནོམ་ངེས་འབྱུང་བཞི་འགོག་པའི་རྣམ་པ་དང༌། ",
            "ལམ་དང་རིག་པ་སྒྲུབ་པ་ངེས་འབྱིན་བཞི་ལམ་གྱི་",
            "རྣམ་པ་སྟེ་བཅུ་དྲུག་གོ། ",
            "གསུམ་པ་༼བྱང་ཆུབ་སེམས་དཔའི་ལམ་བསྟན་པ༽ནི། ",
            "རྣམ་པ་ཉི་ཤུ་བྱང་ཆུབ་པ། །",
            " རྣམ་པ་སངས་རྒྱས་ཀུན་རིག་མཆོག །",
            " དཔག་མེད་སངས་རྒྱས་སྤྲུལ་པའི་སྐུ། །",
            " བྱེ་བ་རྣམ་པར་འགྱེད་པ་པོ༑ །",
            " སྐད་ཅིག་ཐམས་ཅད་མངོན་པར་རྟོགས།། ",
            "སེམས་ཀྱི་སྐད་ཅིག་དོན་ཀུན་རིག །",
            " ཅེས་པ་།",
            "རྣམ་པ་ཉི་ཤུ་ནི། ",
            "སེམས་ཅན་གྱི་དུས་ན་གཟུགས་སོགས་ཕུང་པོ་ལྔ་དང༌། ",
            "ས་སོགས་འབྱུང་བ་ལྔ་དང༌༑ ",
            "མིག་སོགས་དབང་པོ་ལྔ་དང༌། ",
            "ཆགས་སོགས་ཉོན་མོངས་ལྔ་སྟེ་",
            "རྣམ་པ་ཉི་ཤུར་སྣང་བ་དེ་རྣམས། ",
            "རྟོགས་པའི་དུས་ན་རྣམ་པ་དེ་དག་ལས་གྲོལ་ནས་",
            "རིགས་ལྔ་ཡེ་ཤེས་ལྔར་ཤར་ནས་",
            "དེའི་རང་བཞིན་དུ་མངོན་པར་བྱང་ཆུབ་པ་ཡིན་ནོ།།",
            ""
        ],
        [
            "དེ་ལྟ་བུའི་སངས་རྒྱས་ལ་",
            "རྣམ་པ་ཐམས་ཅད་གཟིགས་པའི་ཡེ་ཤེས་མངའ་བས་",
            "ཤེས་བྱ་ཀུན་རིག་པ་དང༌། ",
            "རིག་ནས་སངས་རྒྱས་ཀྱི་སྤྲུལ་པའི་སྐུ་བྱ་བ་དཔག་ཏུ་མེད་པ་བཀྱེ་ནས་",
            "སེམས་ཅན་གྱི་དོན་མཛད་པ་དང༌། ",
            "དེ་ཡང་སྦྱོར་བཞིའི་སྐད་ཅིག་ལ་ཤེས་བྱ་ཐམས་ཅད་མངོན་སུམ་དུ་རྟོགས་པ་དང༌། ",
            "སེམས་ཀྱི་སྐད་ཅིག་ལ་གདུལ་བྱའི་བསམ་པ་དང་",
            "བག་ལ་ཉལ་བ་ཐམས་ཅད་རིག་ནས་དོན་མཛད་པའོ།། ",
            "གཉིས་པ་ཐེག་པ་གཅིག་གི་འབྲས་བུ་ལ་བསྟོད་པ་ནི། ",
            "ཐེག་པ་སྣ་ཚོགས་ཐབས་ཚུལ་གྱིས། །",
            " འགྲོ་བའི་དོན་ལ་རྟོགས་པ་པོ། །",
            " ཐེག་པ་གསུམ་གྱི་ངེས་འབྱུང་ལ།། ",
            "ཐེག་པ་གཅིག་གི་འབྲས་བུ་གནས། །",
            " ཞེས་པ་།",
            "ཐེག་པ་སྣ་ཚོགས་པའི་ཐབས་ཚུལ་གྱིས་",
            "འགྲོ་བའི་དོན་ལ་རྟོགས་པ་མཛད་ནས་",
            "ཐེག་པ་གསུམ་གྱིས་འདུལ་བ་ལ་",
            "དེ་དང་དེའི་ངེས་པར་འབྱུང་བའི་ལམ་བསྟན་པར་།",
            "དེ་དག་ཐམས་ཅད་ཀྱང་མཐར་ཐུག་ངེས་པའི་དོན་ལ་དབྱེ་བ་མེད་།",
            ""
        ],
        [
            "ཀླུ་སྒྲུབ་ཞབས་ཀྱིས། ",
            "ཆོས་ཀྱི་དབྱིངས་ལ་དབྱེར་མེད་ཕྱིར། །",
            "གཙོ་བོའི་ཐེག་པ་དབྱེར་མ་མཆིས༑།",
            "ཞེས་པ་ལྟར། ",
            "མཐར་ཐུག་ཐེག་པ་གཅིག་ཏུ་ངེས་པ་ཡང་",
            "འབྲས་བུ་ལམ་དུ་བྱེད་པ་གསང་ཆེན་རྡོ་རྗེ་ཐེག་པའི་ཆོས་ལ་",
            "མ་ཞུགས་པར་སངས་རྒྱས་པའི་ཐབས་མེད་པར་གསུངས་ཏེ",
            "སྒྱུ་འཕྲུལ་རྩ་བའི་རྒྱུད་ལས། ",
            "རྫོགས་པའི་སངས་རྒྱས་གང་འདས་དང༌། །",
            "དེ་བཞིན་གང་དག་མ་བྱོན་པ། །",
            "ད་ལྟ་བྱུང་བའི་རྫོགས་སངས་རྒྱས། །",
            "དེ་དག་ཀུན་གྱི་གསང་སྔགས་ཀྱི། །",
            "ཆོ་ག་བཟང་པོ་འདི་མཁྱེན་།",
            "ཐམས་ཅད་མཁྱེན་པ་ཚད་མེད་བརྙེས། །",
            "ཞེས་སོ།། ",
            "བཞི་པ་སྤང་བྱ་སྤོང་ཚུལ་གྱི་ལམ་ལ་བསྟོད་པ་ལ་གསུམ། ",
            "སྤང་བྱ་ངོས་བཟུང་ཚུལ། ",
            "གཉེན་པོ་ངོས་བཟུང་ཚུལ། ",
            "སྤངས་རྟོགས་མཐར་ཕྱིན་ཚུལ་ལོ། །",
            "དང་པོ་༼སྤང་བྱ་ངོས་བཟུང་ཚུལ༽ནི། ",
            "ཉོན་མོངས་ཁམས་རྣམས་དག་པའི་བདག །",
            " ལས་ཀྱི་ཁམས་རྣམས་ཟད་བྱེད་པ། །",
            " ཆུ་བོའི་རྒྱ་མཚོ་ཀུན་ལས་བརྒལ།། ",
            "སྦྱོར་བའི་དགོན་པ་ལས་བྱུང་བ། །",
            " ཉོན་མོངས་ཉེ་བའི་ཀུན་ཉོན་མོངས། །",
            " བག་ཆགས་བཅས་པ་གཏན་སྤངས་པ། །",
            " ཞེས་པ་།",
            ""
        ],
        [
            "རྗེ་བཙུན་ཉིད་གཉིས་མེད་རྟོགས་པའི་དབང་གིས་",
            "འཁོར་བའི་རྒྱུ་ཉོན་མོངས་པའི་ཁམས་རྣམས་རྩ་བ་ནས་",
            "དག་པའི་བདག་ཉིད་དུ་གནས་ཏེ་",
            "སྤངས་པ་མཐར་ཐུག་པ་དང༌། ",
            "འཁོར་བ་གྲུབ་བྱེད་ཀྱི་ལས་ངན་སློང་བའི་འདུ་བྱེད་པ་མེད་པས་",
            "ལས་ཀྱི་ཁམས་རྣམས་ཟད་པར་བྱེད་པ་དང༌། ",
            "འཁོར་བའི་སྤྱོད་ཚུལ་རྣམས་ནི་ཆུ་བོ་དང་འདྲ་སྟེ",
            "རྒྱུན་རིང་བ་དང༌། ",
            "རྒྱུན་ཕྱོགས་སུ་ཁྱེར་བ་དང༌། ",
            "བརྒལ་བར་དཀའ་བ་དང༌། ",
            "རྒྱ་ཆེ་བའི་ཕྱིར་རྒྱ་མཚོ་དང་འདྲ་ཞིང་",
            "དེ་ལས་རྒྱལ་བྱེད་སྦྱོར་བའི་ཡེ་ཤེས་ནི་",
            "རྟོག་པ་ལས་དབེན་པའི་ཕྱིར་དགོན་པ་ཞེས་བྱའོ།།",
            "འཁོར་བའི་རྩ་བ་མ་རིག་པ་ལས་",
            "བྱུང་བའི་ཉོན་མོངས་པ་རྩ་བ་དྲུག་དང༌། ",
            "ཉེ་བའི་ཉོན་མོངས་པ་ཉི་ཤུ་དང༌། ",
            "ཀུན་ནས་ཉོན་མོངས་པ་སྡུག་བསྔལ་རྣམས་དང༌། ",
            "དེའི་བག་ཆགས་ས་བོན་དང་བཅས་པ་གཏན་ནས་སྤངས་པའོ།། ",
            "གཉིས་པ་གཉེན་པོ་ལ་གཉིས། ",
            "རང་དོན་ལ་གཟིགས་ཚུལ་དང༌། ",
            "གཞན་དོན་དུ་འཇུག་ཚུལ་ལོ། །",
            "དང་པོ་༼རང་དོན་ལ་གཟིགས་ཚུལ་༽ནི། ",
            "སྙིང་རྗེ་ཆེན་པོ་ཤེས་རབ་ཐབས། །",
            " དོན་ཡོད་འགྲོ་བའི་དོན་བྱེད་པ། །",
            " འདུ་ཤེས་ཀུན་གྱི་དོན་སྤངས་ཤིང༌། །",
            " རྣམ་ཤེས་དོན་ནི་འགོག་པར་བྱེད།།",
            ""
        ],
        [
            "ཅེས་པ་།",
            "སྙིང་རྗེ་ཆེན་པོ་དང་ལྡན་པས་ཞི་མཐའ་ལས་འདས་པ་དང༌། ",
            "ཤེས་རབ་ཆེན་པོ་དང་ལྡན་པས་སྲིད་མཐའ་ལས་འདས་།",
            "ཐབས་ཤེས་དེ་ལྟ་བུའི་སྒོ་ནས་སྒྲིབ་གཉིས་བག་ཆགས་དང་",
            "བཅས་པ་སྤངས་པ་རབ་ཀྱི་མཐར་སོན་ཏེ་",
            "འདི་དང་འདིའོ་སྙམ་པའི་ཐུགས་རྟོག་མེད་ཀྱང་",
            "སྙིང་རྗེའི་ཤུགས་ཀྱིས་གདུལ་བྱའི་",
            "དོན་བྱར་ཡོད་པར་གཟིགས་ཏེ་",
            "འགྲོ་བ་གང་དང་གང་གི་དོན་བྱེད་པ་ལ་",
            "སྐད་ཅིག་ཀྱང་གཡེལ་བ་མེད་པའོ།།",
            "འོ་ན་མཚན་མར་འཛིན་པར་འགྱུར་རོ་ཞེ་།",
            ""
        ],
        [
            "ཡུལ་ལ་མཚན་མར་འཛིན་པའི་",
            "འདུ་ཤེས་ཀུན་གྱི་དོན་སྤངས་ཤིང༌། །",
            "ཡུལ་དོན་གྱི་རྣམ་པ་རིག་ཅིང་",
            "ཤེས་པའི་རྣམ་པར་ཤེས་པ་རྟོགས་བཅས་ཀྱི་དོན་ནི་",
            "སྐྱེ་མེད་དུ་ཤེས་པས་",
            "འགོག་པར་བྱེད་དོ།། ",
            "གཉིས་པ་༼གཞན་དོན་དུ་འཇུག་ཚུལ་༽ནི། ",
            "སེམས་ཅན་ཀུན་ཡིད་ཡུལ་དང་ལྡན།། ",
            "སེམས་ཅན་ཀུན་གྱི་ཡིད་རིག་པ། །",
            " སེམས་ཅན་ཀུན་གྱི་ཡིད་ལྟར་གནས། །",
            " དེ་དག་སེམས་དང་མཐུན་པར་འཇུག། ",
            "ཅེས་པ་།",
            "སེམས་ཅན་ཀུན་གྱི་ཡིད་ལ་ཆོས་སྐུའི་ས་བོན་",
            "རང་བཞིན་གནས་རིགས་ཡོད་པའི་དབང་གིས་",
            "སངས་རྒྱས་ཀྱི་ཕྲིན་ལས་འཇུག་པའི་ཡུལ་དང་ལྡན་པ་དང༌། ",
            "སེམས་ཅན་ཀུན་གྱི་ཡིད་ཀྱི་གནས་ཚུལ་ཇི་བཞིན་པ་རིག་པ་ཡང་",
            "སངས་རྒྱས་ཀྱི་ཆོས་ཉིད་དང་སེམས་ཅན་གྱི་ཆོས་ཉིད་གཉིས་",
            "རང་བཞིན་རྣམ་དག་གི་ངང་དུ་དབྱེར་མེད་པ་དང༌། ",
            "དེས་ན་རང་བཞིན་གནས་རིགས་ནི་",
            "སེམས་ཅན་ཀུན་གྱི་ཡིད་ལ་",
            "སངས་རྒྱས་ཀྱི་ཡོན་ཏན་འཕྲོ་རུང་དུ་གནས་པ་དང༌། ",
            "དེ་ལྟར་གནས་ཀྱང་དྲི་མས་གཡོགས་ཏེ་",
            "མ་རྟོགས་པའི་སེམས་ཅན་དེ་དག་",
            "རང་རང་གི་སེམས་དང་མཐུན་པར་",
            "འགྲོ་བའི་དོན་ལ་འཇུག་པའོ།།",
            ""
        ],
        [
            "དེ་སྐད་དུ་ཡང་རྗེ་བཙུན་བྱམས་པས། ",
            "རྫོགས་སངས་སྐུ་ནི་འཕྲོ་ཕྱིར་དང༌། །",
            "དེ་བཞིན་ཉིད་དབྱེར་མེད་ཕྱིར་དང༌། །",
            "རིགས་ཡོད་ཕྱིར་ན་སེམས་ཅན་ཀུན། །",
            "རྟག་ཏུ་སངས་རྒྱས་སྙིང་པོ་ཅན། །",
            "ཞེས་སོ༑། ",
            "གསུམ་པ་༼སྤངས་རྟོགས་མཐར་ཕྱིན་ཚུལ་༽ནི། ",
            "སེམས་ཅན་ཀུན་ཡིད་ཚིམ་པར་བྱེད།། ",
            "སེམས་ཅན་ཀུན་གྱི་ཡིད་དགའ་བ། །",
            " གྲུབ་པ་མཐར་ཕྱིན་འཁྲུལ་བ་མེད།། ",
            "ནོར་བ་ཐམས་ཅད་རྣམ་པར་སྤངས།། ",
            "དོན་གསུམ་ཐེ་ཚོམ་མེད་པའི་བློ། །",
            " ཀུན་དོན་ཡོན་ཏན་གསུམ་གྱི་བདག །",
            " ཅེས་པ་།",
            "ཆོས་ཀྱི་ཕྲིན་ལས་ཀྱི་ཇི་ལྟར་འདོད་པ་ལྟར་ཐོབ་པས་",
            "སེམས་ཅན་ཀུན་གྱི་ཡིད་ཚིམ་པར་།",
            ""
        ],
        [
            "དེས་དངོས་གྲུབ་སྣ་རེ་ཐོབ་སྟེ་",
            "སེམས་ཅན་ཀུན་གྱི་ཡིད་དགའ་བར་།",
            "དེས་ན་དོན་གཉིས་སུ་གྲུབ་པ་མཐར་ཕྱིན་ཏེ་",
            "ནོར་བ་ཐམས་ཅད་རྣམ་པར་སྤངས་པ་ཏེ་",
            "འཁྲུལ་པ་རང་བཞིན་གྱིས་ཟད་དེ་",
            "མ་ནོར་ཐར་པའི་བདེ་བ་བརྙེས་པ་དང༌། ",
            "དྲང་བའི་དོན་དང༌། ",
            "ངེས་པའི་དོན་དང༌། ",
            "ཐེག་པ་མཐའ་དག་གི་དོན་ཏེ་",
            "དེ་གསུམ་ལ་ཐེ་ཚོམ་མེད་པའི་བློ་བརྙེས་ཏེ་",
            "སེམས་ཅན་ཀུན་གྱི་དོན་དུ་",
            "ཇི་སྙེད་པའི་སྐུ་དང་དེ་སྙེད་པའི་གསུང་དང་",
            "བསམ་གྱིས་མི་ཁྱབ་པའི་ཐུགས་ཏེ་",
            "ཆེ་བའི་ཡོན་ཏན་གསུམ་གྱི་བདག་པོར་གྱུར་པའོ།། ",
            "གསུམ་པ་རྣམ་མཁྱེན་གྱི་སྒོ་ནས་བསྟོད་པ་ལ་གཉིས། ",
            "ཁྱད་གཞི་ཡེ་ཤེས་ཀྱི་སྐུ་ལ་བསྟོད་པ་དང༌། ",
            "ཁྱད་ཆོས་སྐུ་གསུམ་གྱི་སྣང་ཚུལ་ལ་བསྟོད་པའོ།།",
            "དང་པོ་༼ཁྱད་གཞི་ཡེ་ཤེས་ཀྱི་སྐུ་ལ་བསྟོད་པ་༽ནི། ",
            "ཕུང་པོ་ལྔ་དོན་དུས་གསུམ་དུ། །",
            " སྐད་ཅིག་ཐམས་ཅད་བྱེ་བྲག་ཕྱེ།།",
            ""
        ],
        [
            "སྐད་ཅིག་གཅིག་གིས་རྫོགས་སངས་རྒྱས། །",
            " སངས་རྒྱས་ཀུན་གྱི་རང་བཞིན་འཆང༌། །",
            " ཞེས་པ་།",
            "སེམས་ཅན་གྱི་ཕུང་པོ་ལྔ་ལ་བདག་ཅེས་བཏགས་པའི་",
            "དོན་དུས་གསུམ་དུ་ཇི་ལྟར་བྱས་པ་དང༌། ",
            "བྱེད་པར་འགྱུར་བ་དང༌། ",
            "བྱེད་བཞིན་པའི་སྐད་ཅིག་མ་ཐམས་ཅད་ལ་བྱེ་བྲག་ཕྱེ་སྟེ་",
            "སོ་སོར་མ་འདྲེས་པར་མངོན་སུམ་དུ་གཟིགས་པ་དང༌། ",
            "མཁྱེན་པའི་སྐད་ཅིག་གཅིག་གིས་ཆོས་ཐམས་ཅད་རྣམ་པ་ཐམས་ཅད་དུ་",
            "མངོན་པར་རྫོགས་པར་སངས་རྒྱས་པ་དང་",
            "དུས་མཉམ་དུ་སངས་རྒྱས་ཐམས་ཅད་ཆོས་ཀྱི་དབྱིངས་སུ་རོ་གཅིག་པས་",
            "སངས་རྒྱས་ཀུན་གྱི་རང་བཞིན་ཆོས་ཀྱི་སྐུ་འཆང་བ་སྟེ་",
            "ནང་ནས་བརྙེས་སོ་ཞེས་པའི་དོན་།",
            "བདེ་མཆོག་རྩ་བའི་རྒྱུད་ལས། ",
            "སངས་རྒྱས་རྣམས་ནི་བྱུང་གྱུར་རམ། །",
            "མ་བྱུང་ཡང་རུང་རྣམ་ཀུན་ཏུ། །",
            "བསམ་མི་ཁྱབ་པའི་ཆོས་ཉིད་ནི། །",
            "འཕེལ་འགྲིབ་སྤངས་པས་གནས་པ་ཡིན།།",
            "ཞེས་སོ།། ",
            "གཉིས་པ་༼ཁྱད་ཆོས་སྐུ་གསུམ་གྱི་སྣང་ཚུལ་ལ་",
            ""
        ],
        [
            "བསྟོད་པ༽ནི། ",
            "ལུས་མེད་ལུས་ཏེ་ལུས་ཀྱི་མཆོག །",
            " ལུས་ཀྱི་མཐའ་ནི་རྟོགས་པ་པོ། །",
            " གཟུགས་རྣམས་ཐམས་ཅད་སྣང་བའི་དཔལ། །",
            " ནོར་བུ་ཆེན་པོ་རིན་ཆེན་ཏོག །",
            " ཅེས་སོ།།",
            "ཆོས་ཀྱི་སྐུ་ལ་ཟག་པ་དང་བཅས་པའི་",
            "ལུས་མེད་པ་ནམ་མཁའ་ལྟར་",
            "དག་པའི་རང་བཞིན་དུ་གནས་པ་དང༌༑ ",
            "དེའི་མཐུ་ལས་ལོངས་སྤྱོད་རྫོགས་པའི་",
            "སྐུ་མཚན་དཔེའི་གཟི་འོད་འབར་བར་ཤར་བ་ནི་",
            "ལུས་ཀྱི་མཆོག་དང༌། ",
            "ལུས་ཀྱི་མཐའ་ནི་",
            "སྟོང་གཟུགས་ཡེ་ཤེས་ཀྱི་ལུས་རྡོ་རྗེའི་",
            "སྐུ་རྟོགས་པའམ་ཐོབ་པའོ།།",
            "དེའི་རང་རྩལ་འགག་མེད་ཀྱི་རོལ་པ་སྣ་ཚོགས་པའི་སྐུ་",
            "འགྲོ་བའི་དཔལ་དུ་འབྱུང་བ་ནི་",
            "ཡིད་བཞིན་ནོར་བུ་རིན་པོ་ཆེ་དང་འདྲ་བ་།",
            "སེམས་ཅན་གྱི་རེ་བ་སྐོང་བ་དང་",
            "དགོས་འདོད་འབྱུང་བ་དང༌། ",
            "ཆེན་པོའི་གཙུག་རྒྱན་དུ་འོས་པ་སོགས་",
            "ཡོན་ཏན་དུ་མས་མཐོ་བ་རྒྱལ་མཚན་གྱི་",
            "རྩེ་མོའི་ཏོག་ལྟར་ཕུལ་དུ་བྱུང་བར་སྣང་བ་།",
            "ཡིད་བཞིན་ནོར་བུ་ཇི་བཞིན་རྣམ་མི་།",
            "འགྲོ་གྲོལ་བར་དུ་འཇིག་རྟེན་འབྱོར་སླད་།",
            ""
        ],
        [
            "ཅེས་གསུངས་པ་ལྟ་བུའོ།།",
            "འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་",
            "མན་ངག་གསལ་བྱེད་སྒྲོན་མེ་ལས། ",
            "མཉམ་ཉིད་ཡེ་ཤེས་ཀྱི་ལེའུ་སྟེ་དགུ་པའོ།།།། ",
            "༈ ལྔ་པ་བྱ་གྲུབ་ཡེ་ཤེས་ཀྱི་སྒོ་ནས་བསྟོད་པ་ལ་གསུམ། ",
            "དྲི་བྲལ་ཆོས་སྐུའི་སྒོ་ནས་བསྟོད་པ། ",
            "སྨིན་འབྲས་གཟུགས་སྐུའི་སྒོ་ནས་བསྟོད་པ། ",
            "བྱ་བ་གྲུབ་པའི་ཕྲིན་ལས་ཀྱི་སྒོ་ནས་བསྟོད་པའོ།།",
            "དང་པོ་༼དྲི་བྲལ་ཆོས་སྐུའི་སྒོ་ནས་བསྟོད་པ༽ལ་བཞི། ",
            "འབྲས་བུའི་མཐར་ཐུག་གསང་སྔགས་ལས་བྱུང་།",
            "གསང་སྔགས་ཀྱི་སྙིང་པོ་ཡི་གེ་བྱུང་ཚུལ།།",
            "གསང་སྔགས་ཐབས་མཁས་ཀྱི་ལམ་ནས་སྒྲིབ་བྲལ་དུ་བྱེད་།",
            ""
        ],
        [
            "མཐར་ཐུག་ཏིང་ངེ་འཛིན་གྱི་ལུས་གྲུབ་ཚུལ་བཤད་པའོ།།",
            "དང་པོ་༼འབྲས་བུའི་མཐར་ཐུག་གསང་སྔགས་ལས་བྱུང་ཚུལ༽ནི། ",
            "སངས་རྒྱས་ཀུན་གྱི་རྟོགས་བྱ་བ། །",
            " སངས་རྒྱས་བྱང་ཆུབ་བླ་ན་མེད།། ",
            "གསང་སྔགས་ལས་བྱུང་ཡི་གེ་མེད།། ",
            "གསང་སྔགས་ཆེན་པོ་རིགས་གསུམ་པ། །",
            " གསང་སྔགས་དོན་ཀུན་སྐྱེད་པ་པོ། །",
            " ཞེས་པ་།",
            "སངས་རྒྱས་ཀུན་གྱི་རྟོགས་པར་བྱ་བའི་",
            "ཐབས་འབྲས་བུ་མཐར་ཐུག་པ་ལྷན་ཅིག་སྐྱེས་པའི་",
            "ཡེ་ཤེས་ཀྱི་སྐུ་ནི་སངས་རྒྱས་བྱང་ཆུབ་བླ་ན་མེད་པ་ཡིན་།",
            ""
        ],
        [
            "དེའི་ངོ་བོ་ཚིག་གིས་བརྗོད་དུ་མེད་པས་ཡི་གེ་མེད་པའོ།།",
            "དེ་ཡང་རྒྱུའི་ཆེ་བ་ཉེ་རྒྱུ་སྤྱོད་པའི་ཐབས་ཤེས་ཁྱད་པར་ཅན་དང༌། ",
            "འབྲས་བུའི་ཆེ་བ་སྐུ་གསུམ་ལྷུན་གྱིས་གྲུབ་པའི་",
            "རང་བཞིན་ལས་བྱུང་བས་གསང་སྔགས་ཆེན་པོ་རིགས་གསུམ་པ་ཞེས་བརྗོད་དོ།།",
            "དེས་ལས་དང་མཆོག་གི་དངོས་གྲུབ་ཀྱི་དོན་དུ་",
            "ལམ་བསྐྱེད་པ་དང་རྫོགས་པའི་རིམ་པ་གཉིས་གདུལ་བྱའི་རྒྱུད་ལ་",
            "སྐྱེད་པར་བྱེད་པས་ན་གསང་སྔགས་དོན་ཀུན་སྐྱེད་པ་པོ་ཞེས་བརྗོད་དོ།། ",
            "གཉིས་པ་༼གསང་སྔགས་ཀྱི་སྙིང་པོ་ཡི་གེ་བྱུང་ཚུལ༽ནི། ",
            "ཐིག་ལེ་ཆེན་པོ་ཡི་གེ་མེད།། ",
            "སྟོང་པ་ཆེན་པོ་ཡི་གེ་ལྔ། །",
            " ཐིག་ལེ་སྟོང་པ་ཡི་གེ་དྲུག །",
            " རྣམ་པ་ཀུན་ལྡན་རྣམ་པ་མེད།།",
            ""
        ],
        [
            "ཅེས་པ་།",
            "ཐིག་ནི་མི་འགྱུར་བའི་ཐབས་བདེ་བ་ཆེན་པོ་དང༌། ",
            "ལེ་ནི་རྣམ་ཀུན་མཆོག་ལྡན་གྱི་ཤེས་རབ་སྟོང་པ་ཉིད་",
            "དེ་དབྱིངས་དང་ཡེ་ཤེས་གཉིས་སུ་མེད་པའི་",
            "བདག་ཉིད་ཡིན་པས་ཆེན་པོ་ཞེས་བརྗོད་པ་དང༌། ",
            "དེའི་ངོ་བོ་ཚིག་གིས་བརྗོད་པའི་",
            "ཡུལ་ལས་འདས་པས་ཡི་གེ་ཅེས་བྱའོ།།",
            "སྟོང་པ་ཆེན་པོ་ཆོས་ཀྱི་སྐུ་ལས་དེ་བཞིན་གཤེགས་པ་ལྔའི་",
            "ས་བོན་ཡི་གེའི་རྣམ་པ་རང་བྱུང་དུ་",
            "ཤར་བ་ནི་ཨོ་ཨཱཿཧཱུ་སྭཱ་ཧཱ་སྟེ་ལྔའོ།།",
            "ཐིག་ལེ་བདེ་བ་ཆེན་པོའི་ཡེ་ཤེས་དེ་ལས་",
            "ཤེས་རབ་གསལ་བྱེད་ཀྱི་ཡི་གེ་ཨོ་ཨ་ར་པ་ཙ་ན་སྟེ་དྲུག་།",
            "དེ་ཡང་བདེ་ཆེན་ཡེ་ཤེས་ཀྱི་ཡུལ་ནི་",
            "གཞི་རྣམ་མེད་སྟོང་པ་ཉིད་དང༌། ",
            "ཡེ་ཤེས་དེ་སྐྱེ་བའི་རྟེན་ནི་ལམ་རྣམ་བཅས་སྟོང་པ་ཉིད་ལས་",
            "སྟོང་གཟུགས་ཡེ་ཤེས་ཀྱི་ལུས་གྲུབ་པ་།",
            "དོན་དུ་རྣམ་མེད་སྟོང་པ་ཉིད་ལས་ཆོས་ཐམས་ཅད་འབྱུང་བའི་",
            "སྒོ་མཚན་བྱེད་ཨེ་ཡིག་གི་རྣམ་པར་གནས་པ་དང༌༑ ",
            "རྣམ་བཅས་སྟོང་པ་ཉིད་ལས་ཡེ་ཤེས་ཀྱི་ལུས་གྲུབ་པའི་",
            "ཐབས་མཚོན་བྱེད་ཝ་ཡིག་གི་རྣམ་པར་གནས་པ་ཡིན་པས་",
            "རྣམ་པ་ཀུན་ལྡན་རྣམ་པ་མེད་ཅེས་བརྗོད་དོ།།",
            ""
        ],
        [
            "གསུམ་པ་༼གསང་སྔགས་ཐབས་མཁས་ཀྱི་ལམ་ནས་སྒྲིབ་བྲལ་དུ་བྱེད་ཚུལ༽ནི། ",
            "བཅུ་དྲུག་ཕྱེད་ཕྱེད་ཐིག་ལེ་ཅན། །",
            " ཡན་ལག་མེད་པའི་རྩིས་ལས་འདས།། ",
            "ཞེས་པ་།",
            "རྣམ་བཅས་ཀྱི་ཆ་དེ་ཡང་དོན་དམ་པར་ཡི་གེ་མེད་ཀྱང་",
            "ཀུན་རྫོབ་ཏུ་ཐབས་ཤེས་ཡེ་གེའི་རྣམ་པར་ཤར་བ་ལས་",
            "གཟུགས་སྐུ་མཚན་དཔེ་སོགས་ཀྱི་རྣམ་པ་ཀུན་དང་ལྡན་པའི་སྒོ་ནས་",
            "རིམ་པ་དང་པོའི་སྐབས་ལྷའི་རྒྱུ་",
            "གདན་དང་ས་བོན་གྱི་རྣམ་པར་གནས་པ་ནི་སྤྱི་དོན་དང༌། ",
            "སྦས་དོན་གྱི་དབང་དུ་བྱས་ན་",
            "སྤྱི་བོར་བྱང་ཆུབ་སེམས་ཀྱི་",
            "ངོ་བོ་ཐིག་ལེ་ཆ་བཅུ་དྲུག་ཏུ་གནས་པ་དང༌། ",
            "རྣམ་པ་དབྱངས་ཀྱི་ཡི་གེ་བཅུ་དྲུག་གི་ཕྱེད་བརྒྱད་དང༌། ",
            "དེའི་ཕྱེད་ཨ་ཨཱ་ཨ་ཨ་བཞི་།",
            "མཚོན་བྱེད་ཡི་གེ་བཞིས་སྐུ་གསུང་ཐུགས་དང་",
            "ཡེ་ཤེས་ཏེ་ཐིག་ལེ་བཞི་མཚོན་པའོ།།",
            ""
        ],
        [
            "དམ་རྒྱའི་དབང་དུ་བྱས་ན་",
            "ཨ་ཕྱེད་མེས་ཧ་ཡིག་ཞུ་དགའ་བཞིའི་ལམ་ནས་ཕབ་སྟེ་",
            "ལྷན་ཅིག་སྐྱེས་པའི་ཡེ་ཤེས་བསྐྱེད་པས་",
            "རྣམ་རྟོག་གི་ཡན་ལག་མེད་པ་དང༌། ",
            "བསམ་བརྗོད་ཀྱི་རྩིས་ལས་འདས་པར་ངོས་བཟུང༌། ",
            "ལས་རྒྱའི་དབང་དུ་བྱས་ན་",
            "གཉིས་ཤོར་གཉིས་མཉམ་གྱི་བདེ་བ་ངོས་བཟུང་ནས་",
            "ཕུང་ཁམས་སྐྱེ་གསུམ་གྱི་བསྡུས་པའི་",
            "ཆོས་ཐམས་ཅད་སྒྲིབ་བྲལ་དུ་བྱས༑",
            "མཐར་ཐུག་གི་དབང་དུ་བྱས་ན་",
            "རྣམ་པ་ཐར་པ་བཞིའི་སྒོ་ནས་",
            "གཞི་གནས་ཀྱི་ཡེ་ཤེས་ཐབས་ལ་",
            "མ་རྟེན་པར་མངོན་དུ་བྱས་པའོ།།",
            "དེ་ཡང་དེ་སྐད་དུ། ",
            "ཟབ་མོའི་རྣམ་པ་ཐར་པ་བཞི། །",
            "རྣོན་པའི་དོན་དུ་བཤད་པ་ཡིན།།",
            ""
        ],
        [
            "འཁོར་ལོ་བཞིན་དུ་སྐོར་བྱེད་པ། །",
            "རྟུལ་པོའི་དོན་དུ་ཤེས་པར་བྱ།།",
            "ཞེས་སོ།། ",
            "བཞི་པ་༼མཐར་ཐུག་ཏིང་ངེ་འཛིན་གྱི་ལུས་གྲུབ་ཚུལ་བཤད་པ༽ནི། ",
            "བསམ་གཏན་བཞི་པའི་རྩེ་མོ་ཅན། །",
            " བསམ་གཏན་ཡན་ལག་ཀུན་ཤེས་ཤིང༌། །",
            " ཏིང་འཛིན་རིག་དང་རྒྱུད་རིག་པ། །",
            " ཏིང་འཛིན་ལུས་ཏེ་ལུས་ཀྱི་མཆོག །",
            " ཅེས་པ་།",
            "སྒྲིབ་བྲལ་བདེ་བ་ཆེན་པོའི་ཏིང་ངེ་འཛིན་ནི་",
            "འཇིག་རྟེན་པའི་བསམ་གཏན་བཞི་དང་",
            "འཇིག་རྟེན་ལས་འདས་པའི་ཏིང་ངེ་འཛིན་ཐམས་ཅད་ཀྱི་",
            "རྩེ་མོ་ཅན་ཏེ་མཆོག་ཏུ་གྱུར་པ་དང༌། ",
            "ཐུན་མོང་དང་ཐུན་མོང་མ་ཡིན་པའི་",
            "བསམ་གཏན་གྱི་ཡན་ལག་ཀུན་ཀྱང་ཤེས་ཤིང་མཁྱེན་པ་།",
            "དེ་ཡང་ཐུན་མོང་བའི་བསམ་གཏན་བཞི་ལ་ཡན་ལག་བཅོ་བརྒྱད་ཡོད་།",
            "གང་ཞེ་ན། ",
            "བསམ་གཏན་དང་པོ་ལ་ཡན་ལག་ལྔ་།",
            ""
        ],
        [
            "རྟོག་པ་དང༌། ",
            "དཔྱོད་པ་དང༌། ",
            "དགའ་བ་དང༌། ",
            "བདེ་བ་དང༌། ",
            "སེམས་རྩེ་གཅིག་པ་ཉིད་དོ།།",
            "གཉིས་པ་ལ་ཡན་ལག་བཞི་།",
            "དགའ་བ་དང༌། ",
            "བདེ་བ་དང༌། ",
            "ནང་རབ་ཏུ་དྭང་བ་དང༌། ",
            "སེམས་རྩེ་གཅིག་པ་ཉིད་དོ།།",
            "གསུམ་པ་ལ་ཡན་ལག་ལྔ་།",
            "བཏང་སྙོམས་དང༌། ",
            "དྲན་པ་དང༌། ",
            "ཤེས་བཞིན་དང༌། ",
            "བདེ་བ་དང༌། ",
            "སེམས་རྩེ་གཅིག་པ་ཉིད་དོ།།",
            "བཞི་པ་ལ་ཡན་ལག་བཞི་།",
            ""
        ],
        [
            "བཏང་སྙོམས་ཡོངས་སུ་དག་པ་དང༌། ",
            "དྲན་པ་ཡོངས་སུ་དག་པ་དང༌། ",
            "བདེ་བ་ཡང་མ་ཡིན་སྡུག་བསྔལ་ཡང་མ་ཡིན་པའི་",
            "ཚོར་བ་ཡོངས་སུ་དག་པ་དང༌། ",
            "སེམས་རྩེ་གཅིག་པ་ཉིད་དེ་བཅོ་བརྒྱད་དོ།།",
            "ཐུན་མོང་མ་ཡིན་པའི་བསམ་གཏན་ལ་",
            "ཆོས་རྒྱུན་གྱི་ཏིང་ངེ་འཛིན་དང༌། ",
            "ཞི་ལྷག་གི་ཏིང་ངེ་འཛིན་དང༌། ",
            "རྣམ་པར་མི་རྟོག་པའི་ཏིང་ངེ་འཛིན་ཏེ་",
            "ཚོགས་སྦྱོར་མཐོང་སྒོམ་གྱི་ཏིང་ངེ་འཛིན་རྣམས་དང༌། ",
            "གཞན་ཡང་དཔའ་བར་འགྲོ་བ་དང༌། ",
            "རིན་ཆེན་ཕྱག་རྒྱ་དང༌། ",
            "སེང་གེ་རྣམ་པར་སྒྱིང་བའི་ཏིང་ངེ་འཛིན་ལ་སོགས་པ་",
            "ཏིང་ངེ་འཛིན་སྒོ་མཐའ་ཡས་པ་མཁྱེན་པའམ་རིག་པ་དང༌། ",
            "གང་ཟག་གི་བསམ་པ་དང་བག་ཉལ་སོགས་",
            "སེམས་ཅན་གྱི་རྒྱུད་ཀྱིས་བསྡུས་པ་རྣམས་ཀྱང་རིག་ཅིང་མཁྱེན་པ་དང༌། ",
            "ཏིང་ངེ་འཛིན་ཐམས་ཅད་ཀྱི་ནང་ནས་",
            "སྟོང་གཟུགས་མཚན་དཔེས་བརྒྱན་པའི་",
            "ཏིང་ངེ་འཛིན་གྱི་ལུས་ཅན་དུ་གྲུབ་པ་ནི་",
            "ཆོས་སྐུའི་རྟེན་དུ་གྱུར་པས་ལུས་རྣམས་ཀྱི་མཆོག་གོ། ",
            "གཉིས་པ་སྨིན་འབྲས་གཟུགས་སྐུའི་སྒོ་ནས་བསྟོད་པ་ལ་གཉིས། ",
            "སྐུ་གཉིས་ཀྱི་ངོ་བོ་སྤྱིར་བསྟོད་པ་དང༌། ",
            "སྤྲུལ་སྐུའི་བྱེད་ལས་བྱེ་བྲག་ཏུ་བསྟོད་པའོ།།",
            "དང་པོ་༼སྐུ་གཉིས་ཀྱི་ངོ་བོ་སྤྱིར་བསྟོད་པ་༽ནི། ",
            "ལོངས་སྤྱོད་རྫོགས་སྐུ་ཀུན་གྱི་རྒྱལ།། ",
            "སྤྲུལ་པའི་སྐུ་སྟེ་སྐུ་ཡི་མཆོག །",
            " སངས་རྒྱས་སྤྲུལ་པའི་རྒྱུད་འཆང་བ། །",
            " ཕྱོགས་བཅུར་སྤྲུལ་པ་སྣ་ཚོགས་འགྱེད།། ",
            "ཅེས་པ་།",
            ""
        ],
        [
            "ཐེག་པ་ཆེན་པོའི་ཆོས་ལ་ལོངས་སྤྱོད་པའི་",
            "སྐུ་རྣམ་པར་སྣང་མཛད་དུ་སྣང་ཞིང་",
            "ངེས་པ་ལྔ་དང་ལྡན་པའི་སྒོ་ནས་",
            "འཁོར་ལོས་བསྒྱུར་བའི་རྒྱལ་པོ་ལྟ་བུ་བཞུགས་པ་།",
            "འཁོར་ས་བཅུ་བྱང་ཆུབ་སེམས་དཔའ་རྣམས་ཀྱི་",
            "གཙོ་བོར་གྱུར་པ་རྣམས་ལ་ཐེག་པ་ཆེན་པོའི་",
            "ཆོས་ཀྱི་འཁོར་ལོ་བསྐོར་ཏེ་",
            "བཞུགས་པ་དང༌། ",
            "དེ་ལས་སྤྲུལ་པའི་སྐུ་ནི་འཁོར་རིགས་ཅན་གསུམ་གྱི་",
            "གདུལ་བྱ་གཙོ་བོར་གྱུར་པའི་སེམས་ཅན་རྣམས་ལ་",
            "ཐེག་པ་སྣ་ཚོགས་པའི་ཆོས་ཀྱི་འཁོར་ལོ་བསྐོར་བ་དང༌། ",
            "སྐུ་མ་དག་པ་ལས་མཆོག་ཏུ་གྱུར་པ་",
            "སྐལ་བཟང་གི་སངས་རྒྱས་སྟོང་ལ་སོགས་པ་རྣམས་ཀྱི་",
            "རྒྱུད་དུ་སྤྲུལ་པས་མཆོག་དང༌། ",
            "མཆོག་གི་སྤྲུལ་པའི་མཛད་པ་སྟོན་པས་ཀྱང་མཆོག་།",
            "གང་ལ་གང་འདུལ་གྱི་གཟུགས་ཀྱིས་ཕྱོགས་བཅུར་",
            "སངས་རྒྱས་ཀྱི་སྤྲུལ་པ་སྣ་ཚོགས་སུ་",
            "འགྱེད་ནས་སེམས་ཅན་གྱི་དོན་མཛད་པའོ།། ",
            "གཉིས་པ་༼སྤྲུལ་སྐུའི་བྱེད་ལས་བྱེ་བྲག་ཏུ་བསྟོད་པ༽ནི། ",
            "ཇི་བཞིན་འགྲོ་བའི་དོན་བྱེད་པ། །",
            " ལྷ་ཡི་དབང་པོ་ལྷ་ཡི་ལྷ། །",
            " ལྷ་མིན་དབང་པོ་ལྷ་མིན་བདག །",
            " འཆི་མེད་དབང་པོ་ལྷ་ཡི་བླ། །",
            " འཇོམས་བྱེད་འཇོམས་བྱེད་དབང་ཕྱུག་པོ། །",
            " ཞེས་པ་།",
            ""
        ],
        [
            "དྲེགས་པ་ཅན་རྣམས་འདུལ་བའི་ཕྱིར་",
            "དེ་དག་གི་ཆ་ལུགས་ཇི་བཞིན་པར་སྤྲུལ་ཏེ་",
            "འགྲོ་བའི་དོན་བྱེད་པ་སྟེ༑",
            "ལྷའི་དབང་པོ་སྟེ་བརྒྱ་བྱིན་གྱིས་འདུལ་བ་ལ་",
            "བརྒྱ་བྱིན་གྱི་གཟུགས་སུ་།",
            "དེ་བཞིན་དུ་ལྷའི་ལྷ་ནི་ཚངས་པ་དང༌༑ ",
            "ལྷའི་བདག་པོ་ནི་ཁྱབ་འཇུག་དང༌། ",
            "ལྷ་མིན་གྱི་བདག་པོ་ཐགས་བཟངས་རིས་དང༌། ",
            "འཆི་མེད་དབང་པོ་ནི་འཐབ་བྲལ་ལ་སོགས་པ་",
            "ལྷའི་རྒྱལ་པོ་རྣམས་དང༌། ",
            "ལྷའི་བླ་ནི་གཞན་འཕྲུལ་དབང་བྱེད་ལ་སོགས་པའི་",
            "ལྷའི་རྒྱལ་པོ་རྣམས་དང༌། ",
            "འཇིག་རྟེན་འཇོམས་བྱེད་ནི་དྲག་པོ་འཇིགས་བྱེད་དང༌། ",
            "འཇོམས་བྱེད་དབང་ཕྱུག་ནི་ལྷ་ཆེན་པོ་མཧཱ་དེ་བའོ།།",
            "དེ་རྣམས་ཀྱི་གཟུགས་ཀྱིས་འདུལ་བ་ལ་",
            "དེ་རྣམས་སུ་སྤྲུལ་ནས་འགྲོ་བའི་དོན་མཛད་པ་།",
            "རྩ་རྒྱུད་ལས། ",
            "སེམས་ཅན་མོས་པས་འཇུག་པ་རྣམས། །",
            "དེ་དང་དེ་ལ་དགའ་བ་སྦྱིན།།",
            "ཞེས་སོ།།",
            ""
        ],
        [
            "གསུམ་པ་བྱ་བ་གྲུབ་པའི་ཕྲིན་ལས་ཀྱི་སྒོ་ནས་བསྟོད་པ་ལ་དྲུག །",
            "འགྲོ་ལ་ཆོས་སྟོན་པའི་སྒོ་ནས་བསྔགས་པ། ",
            "ཕྱི་ནང་གི་བར་ཆད་སེལ་བའི་སྒོ་ནས་བསྔགས་པ། ",
            "མཆོད་པར་འོས་པའི་སྒོ་ནས་བསྔགས་པ། ",
            "སྤྲུལ་པ་མཛད་པའི་སྒོ་ནས་བསྔགས་པ། ",
            "མཚུངས་པ་མེད་པའི་སྒོ་ནས་བསྔགས་པ། ",
            "བསྟོད་ཡུལ་ངོས་བཟུང་བའི་སྒོ་ནས་བསྔགས་པའོ༑།",
            "དང་པོ་༼འགྲོ་ལ་ཆོས་སྟོན་པའི་སྒོ་ནས་བསྔགས་པ༽ནི། ",
            "སྲིད་པའི་དགོན་པ་ལས་བརྒལ་བ། །",
            " སྟོན་པ་གཅིག་པུ་འགྲོ་བའི་བླ། །",
            " འཇིག་རྟེན་ཕྱོགས་བཅུར་རབ་གྲགས་པ། །",
            " ཆོས་ཀྱི་སྦྱིན་བདག་ཆེ་བ་པོ། །",
            " ཞེས་པ་།",
            "སྲིད་པ་ནི་སྡུག་བསྔལ་གྱི་རང་བཞིན་ཡིན་པས་",
            "ངེས་པར་འབྱུང་བའི་གནས་ཡིན་།",
            "དགོན་པ་ནི་དེ་ལས་བརྒལ་བས་དབེན་པ་ཡིན་།",
            ""
        ],
        [
            "འགྲོ་བ་ཐམས་ཅད་ཆོས་སྟོན་པ་",
            "གཅིག་པུ་ཟླ་མེད་པར་གྱུར་པས་བླ་མའོ།།",
            "དེའི་སྙན་གྲགས་འཇིག་རྟེན་གྱི་ཕྱོགས་བཅུར་གྲགས་སོ།།",
            "རྒྱུ་ཅིས་གྲགས་ན་ཆོས་ཀྱི་སྦྱིན་པ་མཛད་པས་",
            "སྦྱིན་བདག་ཆེན་པོ་ཞེས་བསྔགས་པའོ།། ",
            "གཉིས་པ་༼ཕྱི་ནང་གི་བར་ཆད་སེལ་བའི་སྒོ་ནས་བསྔགས་པ༽ནི། ",
            "བྱམས་པའི་གོ་ཆས་ཆས་པ་སྟེ།། ",
            "སྙིང་རྗེ་ཡི་ནི་ཡ་ལད་བགོས།། ",
            "ཤེས་རབ་རལ་གྲི་མདའ་གཞུ་ཐོགས།།",
            ""
        ],
        [
            "ཉོན་མོངས་མི་ཤེས་གཡུལ་ངོ་སེལ།། ",
            "དཔའ་བོ་བདུད་དགྲ་བདུད་འདུལ་བ། །",
            " བདུད་བཞིའི་འཇིགས་པ་སེལ་བ་བྱེད།། ",
            "བདུད་ཀྱི་དཔུང་རྣམས་ཕམ་བྱེད་པ༑ །",
            " ཞེས་པ་།",
            "ཇི་ལྟར་གྲགས་ཀྱང་རློམས་སེམས་མེད་པར་",
            "བྱམས་པའི་གོ་ཆ་བཞེས་ཏེ་",
            "ཆགས་པ་དང༌། ",
            "སྙིང་རྗེའི་ཡ་ལད་དེ་ཁྲབ་བཙན་བགོས་པ་དང༌། ",
            "ཕྱག་ཏུ་ཉོན་མོངས་པ་གཅོད་པའི་ཤེས་རབ་ཀྱི་རལ་གྲི་དང༌། ",
            "ཐབས་ཤེས་ཀྱི་མདའ་གཞུ་ཐོགས་ཏེ་",
            "ཉོན་མོངས་པ་དང་མི་ཤེས་པའི་",
            "དགྲ་ཡི་གཡུལ་ངོ་སེལ་བའི་དཔའ་བོ་དང༌། ",
            "གང་གིས་དཔའ་ན་ཕྱི་བདུད་ཀྱི་དགྲ་དང་",
            "ནང་རྣམ་རྟོག་གི་བདུད་འདུལ་བས་དཔའ་བའོ།།",
            ""
        ],
        [
            "ཕྱི་བདུད་བཞིའི་འཇིགས་པ་སེལ་བ་དང་",
            "ནང་རྣམ་གཡེང་བར་ཆད་ཀྱི་བདུད་དཔུང་ཁ་བཏགས་ཏེ་",
            "ཕམ་པར་བྱེད་པའོ།།",
            "དེ་ཡང་སེམས་སྐྱེ་བ་མེད་པར་ཤེས་པས་",
            "ཉོན་མོངས་པའི་བདུད་།",
            "སེམས་ཉིད་ལ་བགྲེས་རྒུད་མེད་པས་ཕུང་པོའི་བདུད་།",
            "སེམས་སྐྱེ་ཤི་མེད་པས་འཆི་བདག་གི་བདུད་།",
            "སེམས་གཡེང་བ་མེད་པས་",
            "ལྷའི་བུའི་བདུད་བཅོམ་པ་།",
            "མདོ་ལས། ",
            "གལ་ཏེ་བདུད་ཀྱི་ཚོགས་ནི་དབྱེ་བ་དག །",
            "སངས་རྒྱས་སྤྲུལ་ཏེ་"
        ],
        [
            "བར་ཆད་སྨྲ་བྱེད་ཀྱང༌། །",
            "ཆོས་ལ་མཁས་པའི་ཆོས་ཉིད་རབ་ཐོབ་།",
            "དེ་དག་བྱང་ཆུབ་ལས་ནི་བཟློག་མི་ནུས།།",
            "ཞེས་སོ།། ",
            "གསུམ་པ་༼མཆོད་པར་འོས་པའི་སྒོ་ནས་བསྔགས་པ༽ནི། ",
            "རྫོགས་པའི་སངས་རྒྱས་འཇིག་རྟེན་འདྲེན། །",
            " མཆོད་འོས་བསྟོད་འོས་ཕྱག་གི་གནས། །",
            " རྟག་ཏུ་རི་མོ་བྱ་བའི་འོས།། ",
            "བཀུར་འོས་བརྗེད་པར་བྱ་བའི་མཆོག །",
            " ཕྱག་བྱར་འོས་པ་བླ་མའི་རབ། །",
            " ཞེས་པ་།",
            "སངས་རྒྱས་ཀུན་གྱི་བདག་ཉིད་རྗེ་བཙུན་ཉིད་ཀྱིས་",
            "འཇིག་རྟེན་པ་རྣམས་འཁོར་བ་ལས་",
            "འདྲེན་པའི་དྲིན་བཟོ་བའི་ཕྱིར། ",
            "དངོས་པོ་ཀུན་གྱི་མཆོད་པར་འོས་པ་དང༌། ",
            "ཡོན་ཏན་གྱི་སྒོ་ནས་བསྟོད་པར་འོས་པ་དང༌། ",
            "ཕྱག་བྱའི་གནས་གྱུར་པ་དང༌། ",
            "རྟག་ཏུ་རི་མོར་བྱ་བའི་འོས་དང༌། ",
            "བསྙེན་བཀུར་བྱ་བའི་འོས་དང༌། ",
            "ཡོན་ཏན་བརྗོད་ནས་"
        ],
        [
            "བརྗེད་པར་བྱ་བའི་ཡུལ་དང༌། ",
            "ཕྱག་བྱ་བའི་འོས་སུ་གྱུར་པ་དང༌། ",
            "བླ་མའི་རབ་མཆོག་ཏུ་གྱུར་པའོ་ཞེས་བསྔགས་པའོ།།",
            "དེ་ཡང་རྗེས་དྲན་གྱི་མདོ་ལས། ",
            "ཐལ་མོ་སྦྱར་བའི་འོས་སུ་གྱུར་པ་སོགས་ནས་",
            "ཀུན་ཏུའང་སྦྱིན་པའི་གནས་སུ་གྱུར་པ་ཆེན་པོའོ་",
            "ཞེས་བསྔགས་པ་ལྟ་བུའོ།། ",
            "བཞི་པ་༼སྤྲུལ་པ་མཛད་པའི་སྒོ་ནས་བསྔགས་པ༽ནི། ",
            "འཇིག་རྟེན་གསུམ་པོ་གོམས་གཅིག་བགྲོད།། ",
            "མཁའ་ལྟར་མཐའ་མེད་རྣམ་པར་གནོན།། ",
            "གསུམ་རིག་གཙང་མ་དག་པ་།",
            "མངོན་ཤེས་དྲུག་ལྡན་རྗེས་དྲན་དྲུག །",
            " བྱང་ཆུབ་སེམས་དཔའ་སེམས་དཔའ་ཆེ།།",
            ""
        ],
        [
            "རྫུ་འཕྲུལ་ཆེན་པོ་འཇིག་རྟེན་འདས།། ",
            "ཞེས་པ་།",
            "འཇིག་རྟེན་གསུམ་པོ་ཤེས་རབ་ཀྱི་གོམས་སྟབས་གཅིག་གིས་",
            "བགྲོད་པའི་རྟགས་སུ་རྫུ་འཕྲུལ་གྱིས་",
            "སྐད་ཅིག་ལ་བགྲོད་པ་དང༌། ",
            "ནམ་མཁའི་ཉི་མ་གཅིག་གིས་ས་སྟེང་ཐམས་ཅད་",
            "འོད་ཟེར་གྱིས་ཁྱབ་པ་ལྟར་ཞིང་",
            "རྣམས་ཀུན་ཏུ་སྤྲུལ་པས་ཁྱབ་པར་མཛད་པ་དང༌། ",
            "ནམ་མཁའ་ལ་མཐའ་མེད་པ་བཞིན་དུ་",
            "རྗེ་བཙུན་གྱི་སྤྲུལ་པའང་མཐའ་མེད་པར་བཀྱེ་ནས་",
            "འཇིག་རྟེན་ཐམས་ཅད་རྣམ་པར་གནོན་པར་མཛད་དོ།།",
            "ཕྱི་སྣོད་གསུམ་དང༌། ",
            "ནང་སྐུ་གསུང་ཐུགས་ཀྱི་གསང་བ་རིག་པས་རིག་པ་གསུམ། ",
            "མང་ཐོས་ཚུལ་ལྡན་གྱི་སྒོ་ནས་",
            "ཚུལ་ཁྲིམས་གཙང་མ་རྣམ་པར་དག་པ་དང༌། ",
            "གཞན་ཡང་མངོན་པར་ཤེས་པ་དྲུག་དང་ལྡན་པ་།",
            "གང་ཞེ་ན། ",
            "ལྷའི་མིག་གི་མངོན་པར་ཤེས་པ། ",
            "ལྷའི་རྣ་བའི་མངོན་པར་ཤེས་པ། ",
            "གཞན་སེམས་ཤེས་པའི་མངོན་པར་ཤེས་པ། ",
            "སྔོན་གྱི་གནས་རྗེས་སུ་དྲན་པའི་མངོན་པར་ཤེས་པ། ",
            "རྫུ་འཕྲུལ་གྱི་མངོན་པར་ཤེས་པ། ",
            "ཟག་པ་ཟད་པའི་མངོན་པར་ཤེས་དང་དྲུག་།",
            "རྗེས་སུ་དྲན་པ་དྲུག་ནི། ",
            "སངས་རྒྱས་རྗེས་སུ་དྲན་པ། ",
            "ཆོས་རྗེས་སུ་དྲན་པ། ",
            "དགེ་འདུན་རྗེས་སུ་དྲན་པ། ",
            "དམ་ཚིག་རྗེས་སུ་དྲན་པ། ",
            "ཐུགས་རྗེ་རྗེས་སུ་དྲན་པ། ",
            "མཛད་པ་རྗེས་སུ་དྲན་པ་དང་དྲུག་།",
            ""
        ],
        [
            "བྱང་ཆུབ་ནི་ནམ་མཁའ་ལྟ་བུའི་ཆོས་སྐུ། ",
            "སེམས་དཔའ་ནི་ཀུན་རྟོག་འཇོམས་པ་ལ་དཔའ་བ། ",
            "སེམས་དཔའ་ཆེ་ནི་དེ་རྟོགས་པའི་ཐབས་ལ་བརྩོན་པས་",
            "གཞན་གྱི་དོན་ལ་དཔའ་བ་དང༌། ",
            "རྫུ་འཕྲུལ་གྱིས་འདུན་པ་བསྐྱེད་དུ་བཅུག་སྟེ་",
            "འཇིག་རྟེན་ལས་འདས་པའི་ལམ་དུ་ཁྲིད་པ་།",
            "དེ་ཡང་རྒྱུད་ལས། ",
            "བྱང་ཆུབ་ནམ་མཁའི་མཚན་ཉིད་དེ།།",
            "ཀུན་ཏུ་རྟོག་པ་ཐམས་ཅད་སྤངས།།",
            "གང་ཞིག་དེ་རྟོགས་འདོད་པ་དེ།།",
            "བྱང་ཆུབ་སེམས་དཔའ་ཞེས་བྱའོ།།",
            ""
        ],
        [
            "ཞེས་སོ།། ",
            "ལྔ་པ་༼མཚུངས་པ་མེད་པའི་སྒོ་ནས་བསྔགས་པ༽ནི། ",
            "ཤེས་རབ་ཕ་རོལ་ཕྱིན་པའི་མཐའ། །",
            " ཤེས་རབ་ཀྱིས་ནི་དི་ཉིད་ཐོབ།། ",
            "བདག་རིག་གཞན་རིག་ཐམས་ཅད་པ། །",
            " ཀུན་ལ་ཕན་པའི་གང་ཟག་མཆོག །",
            " དཔེར་བྱ་ཀུན་ལས་འདས་པ་སྟེ།། ",
            "ཤེས་དང་ཤེས་བྱའི་བདག་པོ་མཆོག །",
            " ཅེས་པ་།",
            "ཡུལ་ཆོས་དབྱིངས་རྣམ་དག་ཤེས་རབ་ཀྱི་ཕ་རོལ་ཏུ་ཕྱིན་པ་ཡང་དག་པའི་མཐའ། ",
            "ཡུལ་ཅན་ཐམས་ཅད་མཁྱེན་པའི་",
            "ཤེས་རབ་ཀྱིས་དབྱིངས་ཡེ་གཉིས་སུ་མེད་པའི་དེ་ཉིད་ཐོབ་།",
            "ཇི་ལྟ་བ་བདག་གི་དོན་རིག་པ་དང༌། ",
            "ཇི་སྙེད་པ་གཞན་གྱི་དོན་རིག་པའི་སྒོ་ནས་",
            "ཀུན་ལ་ཕན་པར་བྱེད་པ་།",
            ""
        ],
        [
            "དེ་ཡང་རྣམ་པ་གང་ཟག་ལྟར་སྤྲུལ་ཀྱང་",
            "ངོ་བོ་གང་ཟག་དངོས་མ་ཡིན་པས་མཆོག་།",
            "གང་དང་ཡང་མཉམ་པ་མེད་པས་",
            "དཔེར་བྱ་ཀུན་ལས་འདས་པ་དང༌། ",
            "ཤེས་དང་ཤེས་བྱ་གཉིས་ཀ་མཁྱེན་པའི་",
            "མངའ་བདག་ཡིན་པས་མཆོག་གོ་ཞེས་པ་།",
            "འདི་ནི་མཆོག་ཏུ་བདེ་ཆེན་པོ༑ །",
            "བདག་མེད་གཞན་ཡང་མེད་པའོ།།",
            "ཞེས་སོ།། ",
            "དྲུག་པ་༼བསྟོད་ཡུལ་ངོས་བཟུང་བའི་སྒོ་ནས་བསྔགས་པ༽ནི། ",
            "གཙོ་བོ་ཆོས་ཀྱི་སྦྱིན་བདག་སྟེ།། ",
            "ཕྱག་རྒྱ་བཞི་པོའི་དོན་བསྟན་པ། །",
            " འགྲོ་བའི་བསྙེན་བཀུར་གནས་ཀྱི་མཆོག །",
            " ངེས་འབྱུང་གསུམ་པོ་བགྲོད་རྣམས་ཀྱི། །",
            " དོན་གྱི་དམ་པ་རྣམ་དག་དཔལ། །",
            " འཇིག་རྟེན་གསུམ་ན་སྐལ་བཟང་ཆེ།།",
            ""
        ],
        [
            "དཔལ་ལྡན་འབྱོར་པ་ཀུན་བྱེད་པ༑ །",
            " འཇམ་དཔལ་དཔལ་དང་ལྡན་པའི་མཆོག །",
            " ཅེས་པ་།",
            "རྗེ་བཙུན་ཉིད་འགྲོ་བ་ཀུན་གྱི་བླ་མ་གཙོ་བོ་ཡིན་པ་དང༌། ",
            "དམ་པའི་ཆོས་བསྟན་ཏེ་",
            "གདུལ་བྱ་རང་རང་གི་འདོད་པའི་",
            "དངོས་གྲུབ་ཅི་དགར་སྦྱིན་པའི་སྦྱིན་བདག་ཆེན་པོར་གྱུར་པ་།",
            "ཆོས་ཀྱི་གཙོ་བོ་གང་ཞིག་སྟོན་ཅེ་།",
            "ཕྱག་རྒྱ་བཞིའི་དོན་བསྟན་པ་སྟེ།།",
            "དེ་ཡང་ཐུན་མོང་བའི་གདུལ་བྱ་རྣམས་ལ་",
            "ལྟ་བ་བཀར་བཏགས་ཀྱི་ཕྱག་རྒྱ་བཞི་སྟོན་པ་དང༌། ",
            "ཐུན་མིན་གདུལ་བྱ་རྣམས་།",
            ""
        ],
        [
            "སྐུ་ཕྱག་རྒྱ་ཆེན་པོ། ",
            "གསུང་ཆོས་ཀྱི་ཕྱག་རྒྱ། ",
            "ཐུགས་དམ་ཚིག་གི་ཕྱག་རྒྱ། ",
            "ཕྲིན་ལས་ལས་ཀྱི་ཕྱག་རྒྱ་དང་བཞིའོ།།",
            "དེ་ལྟར་ཟབ་པ་དང་རྒྱ་ཆེ་བ་མདོ་སྔགས་ལམ་གྱི་",
            "གནད་ཚང་ལ་མ་ནོར་བར་སྟོན་པས་",
            "འགྲོ་བ་ཐམས་ཅད་ཀྱི་བསྙེན་བཀུར་གྱི་",
            "གནས་མཆོག་ཏུ་གྱུར་པ་ཡིན་།",
            "དེ་ཡང་ཕྱོགས་བཅུའི་སངས་རྒྱས་ཐམས་ཅད་ལ་མཆོད་པ་བས་",
            "རང་ལ་གསང་སྔགས་ནང་གི་ལམ་སྟོན་པའི་",
            "བླ་མའི་བ་སྤུའི་བུ་ག་གཅིག་ལ་མཆོད་པ་",
            "བསོད་ནམས་ཆེ་བ་རྒྱུད་སྡེ་ལས་གསུངས་ཏེ",
            "མཆོད་པ་ཐམས་ཅད་ཡོངས་སྤངས་ཏེ།།",
            "བླ་མར་མཆོད་པ་ཡང་དག་བརྩོན།།",
            "དེ་མཉེས་པས་ནི་ཀུན་མཁྱེན་གྱི། །",
            "ཡེ་ཤེས་མཆོག་ནི་ཐོབ་པར་འགྱུར།།",
            ""
        ],
        [
            "ཞེས་སོ༑།",
            "ངེས་འབྱུང་གསུམ་ནི་ཐེག་པ་གསུམ་གྱི་ལམ་ཡིན་།",
            "ལམ་དེ་དག་ལས་བགྲོད་པའི་འབྲས་བུ་",
            "མཐར་ཐུག་པ་དོན་གྱི་དམ་པ་རྣམ་པར་དག་པ་ནི་",
            "ཡེ་ཤེས་ཆོས་སྐུ་ཡིན་།",
            "དེས་གོང་དུ་ཇི་སྐད་བཤད་པ་ལྟར་",
            "འཇིག་རྟེན་གསུམ་ན་ཆོས་ཀྱི་སྐལ་བ་བཟང་པོ་མཛད་པས་ན་",
            "སྐལ་བཟང་ཆེ་ཞེས་བསྔགས་པ་དང༌། ",
            "མདོར་ན་དོན་གཉིས་ཀྱི་དཔལ་ཕུན་སུམ་ཚོགས་པའི་སྒོ་ནས་",
            "དམ་པའི་ཆོས་ཀྱི་འབྱོར་པ་སེམས་ཅན་ཀུན་ལ་སྟེར་བ་མཛད་པ་པོ་ནི་",
            "འཕགས་པ་འཇམ་དཔལ་ཡིན་པས་",
            "འཇམ་དཔལ་དཔལ་དང་ལྡན་པའི་མཆོག་ཅེས་",
            "དོན་དམ་པའི་འཇམ་དཔལ་ལ་བསྔགས་པ་།",
            "དེ་ཡང༌༑ ",
            "རང་གི་སེམས་ཉིད་འཇམ་དཔལ་ཏེ།།",
            "འཇམ་དཔལ་གཞན་དུ་ཡོད་མ་ཡིན།།",
            ""
        ],
        [
            "ཅེས་སོ།།",
            "འཕགས་པ་འཇམ་དཔལ་གྱི་མཚན་",
            "ཡང་དག་པར་བརྗོད་པའི་མན་ངག་གསལ་བྱེད་སྒྲོན་མེ་ལས། ",
            "བྱ་གྲུབ་ཡེ་ཤེས་ཀྱི་ལེའུ་སྟེ་བཅུ་པའོ།།།། ",
            "༈ གསུམ་པ་དོན་བསྡུས་པའི་སྒོ་ནས་བསྟོད་པ་ལ་གཉིས། ",
            "ཡེ་ཤེས་ལྔའི་དོན་བསྡུས་ཏེ་བསྟན་པ་དང༌། ",
            "ཤིན་ཏུ་བསྡུས་པ་སྔགས་ཀྱི་ལེའུ་བསྟན་པའོ།།",
            "དང་པོ་རྒྱས་བཤད་ལྟར་ལྔ་ལས། ",
            "དང་པོ་ཆོས་དབྱིངས་ཡེ་ཤེས་ཀྱི་སྒོ་ནས་བསྟོད་པ་ནི། ",
            "མཆོག་སྦྱིན་རྡོ་རྗེ་ཁྱོད་ལ་འདུད། །",
            " ཡང་དག་མཐའ་གྱུར་ཁྱོད་ལ་འདུད། །",
            " སྟོང་ཉིད་ལས་བྱུང་ཁྱོད་ལ་འདུད། །",
            " སངས་རྒྱས་བྱང་ཆུབ་ཁྱོད་ལ་འདུད། །",
            " ཅེས་པ་།",
            "གདུལ་བྱ་རྣམས་ལ་མཆོག་གི་",
            "དངོས་གྲུབ་སྦྱིན་པར་མཛད་པས་ན་",
            "མཆོག་སྦྱིན་རྡོ་རྗེ་ཞེས་རྗེ་བཙུན་",
            "ཁྱོད་ལ་འདུད་ཅིང་ཕྱག་འཚལ་བའོ།།",
            "དེ་བཞིན་དུ་ཡང་དག་པའི་མཐར་གྱུར་པ་",
            "ཆོས་ཀྱི་དབྱིངས་ཁྱོད་ལ་ཞེས་དང༌། ",
            "སྟོང་པ་ཉིད་ཀྱི་དོན་རྟོགས་པ་ལས་བྱུང་བའི་ཁྱོད་ལ་དང༌། ",
            "སངས་རྒྱས་ཀྱི་བྱང་ཆུབ་དམ་པ་བརྙེས་པ་ཁྱོད་ལ་",
            "འདུད་ཅེས་པ་ཐམས་ཅད་ཀྱི་མཐར་སྦྱར་བར་བྱའོ།།",
            ""
        ],
        [
            "གཉིས་པ་མེ་ལོང་ཡེ་ཤེས་ཀྱི་སྒོ་ནས་བསྟོད་པ་ནི། ",
            "སངས་རྒྱས་ཆགས་པ་ཁྱོད་ལ་འདུད། །",
            " སངས་རྒྱས་འདོད་ལ་ཕྱག་འཚལ་འདུད། །",
            " སངས་རྒྱས་དགྱེས་པ་ཁྱོད་ལ་འདུད། །",
            " སངས་རྒྱས་རོལ་ལ་ཕྱག་འཚལ་འདུད། །",
            " ཅེས་པ་།",
            "སངས་རྒྱས་རང་དོན་ཆོས་ཀྱི་དབྱིངས་ལ་ཆགས་པ་དང༌། ",
            "ཐུགས་རྗེས་འགྲོ་བ་འདྲེན་པར་འདོད་པ་དང༌། ",
            "གནས་ཚུལ་རྟོགས་པས་དགྱེས་པ་དང༌༑ ",
            "དབྱིངས་ཡེ་གཉིས་སུ་མེད་པ་ལ་",
            "རོལ་པ་ཁྱོད་ལ་འདུད་ཅེས་སོ༑། ",
            "གསུམ་པ་སོར་རྟོག་ཡེ་ཤེས་ཀྱི་སྒོ་ནས་བསྟོད་པ་ནི། ",
            "སངས་རྒྱས་འཛུམ་པ་ཁྱོད་ལ་འདུད། །",
            " སངས་རྒྱས་བཞད་ལ་ཕྱག་འཚལ་འདུད། །",
            " སངས་རྒྱས་གསུང་ཉིད་ཁྱོད་ལ་འདུད། །",
            " སངས་རྒྱས་ཐུགས་ལ་ཕྱག་འཚལ་འདུད། །",
            " ཅེས་པ་།",
            ""
        ],
        [
            "སངས་རྒྱས་ཀྱི་དེ་ཁོ་ན་ཉིད་",
            "ཐུགས་སུ་ཆུད་པས་མཉེས་ནས་",
            "འཛུམ་པ་དང༌། ",
            "འགྲོ་བའི་དོན་ལ་དགྱེས་པའི་བཞད་པ་དང༌། ",
            "གསུང་གི་སྒོ་ནས་ཆོས་སྟོན་པ་དང༌། ",
            "ཐུགས་ཆོས་ཀྱི་དབྱིངས་ལས་",
            "མ་གཡོས་པ་ཁྱོད་ལ་འདུད་ཅེས་སོ།། ",
            "བཞི་པ་མཉམ་ཉིད་ཡེ་ཤེས་ཀྱི་སྒོ་ནས་བསྟོད་པ་ནི། ",
            "མེད་པ་ལས་བྱུང་ཁྱོད་ལ་འདུད། །",
            " སངས་རྒྱས་འབྱུང་བ་ཁྱོད་ལ་འདུད། །",
            " ནམ་མཁའ་ལས་བྱུང་ཁྱོད་ལ་འདུད། །",
            " ཡེ་ཤེས་ལས་བྱུང་ཁྱོད་ལ་འདུད། །",
            " ཅེས་པ་།",
            "ཆོས་ཐམས་ཅད་དངོས་པོ་མེད་པར་རྟོགས་པ་ལས་བྱུང་བ་དང༌། ",
            "འགྲོ་བའི་དོན་འཇིག་རྟེན་དུ་འབྱུང་བ་དང༌། ",
            "ཆོས་ཉིད་ནམ་མཁའ་ལྟ་བུ་རྟོགས་པ་ལས་བྱུང་བ་དང༌། ",
            "མཉམ་པ་ཉིད་ཀྱི་ཡེ་ཤེས་ལས་བྱུང་བ་ཁྱོད་ལ་འདུད་དོ་ཅེས་པའོ།། ",
            "ལྔ་པ་བྱ་གྲུབ་ཡེ་ཤེས་ཀྱི་སྒོ་ནས་བསྟོད་པ་ནི། ",
            "སྒྱུ་འཕྲུལ་དྲ་བ་ཁྱོད་ལ་འདུད། །",
            " སངས་རྒྱས་རོལ་སྟོད་ཁྱོད་ལ་འདུད། །",
            " ཐམས་ཅད་ཐམས་ཅད་ཁྱོད་ལ་འདུད། །",
            " ཡེ་ཤེས་སྐུ་ཉིད་ཁྱོད་ལ་འདུད། །",
            " ཅེས་པ་།",
            "ཐབས་ཤེས་སྒྱུ་འཕྲུལ་གྱི་དྲ་བ་ལས་བྱུང་བ་དང༌། ",
            "གསང་བ་གསུམ་གྱི་རོལ་པ་སྣ་ཚོགས་སྟོན་པ་དང༌། ",
            "ཡོན་ཏན་ཐམས་ཅད་དང་ལྡན་ཞིང་",
            ""
        ],
        [
            "སེམས་ཅན་ཐམས་ཅད་ཀྱི་དོན་མཛད་པ་དང༌། ",
            "ཡེ་ཤེས་དྲུག་རོ་གཅིག་པ་ལས་གྲུབ་པའི་སྐུ་ནི་",
            "འབྲས་བུའི་འཇམ་དཔལ་ཁྱོད་ཡིན་པས་",
            "ཁྱོད་ལ་འདུད་དོ་ཞེས་བསྟོད་པའོ།།",
            "འཕགས་འཇམ་དཔལ་གྱི་མཚན་ཡང་དག་པར་བརྗོད་པའི་",
            "མན་གསལ་བྱེད་སྒྲོན་མེ་ལས། ",
            "ཡེ་ཤེས་ལྔའི་སྒོ་ནས་བསྟོད་པའི་ལེའུ་སྟེ་བཅུ་གཅིག་པའོ།།།། ",
            "༈ དེ་ནས་ལེའུ་བཅུ་གཉིས་པ་ཕན་ཡོན་གྱི་ལེའུ་ནི་",
            "ཡི་གེ་འཇིགས་ནས་འདིར་མ་བཀོད་གཞན་དུ་ཤེས་པར་བྱའོ།། ",
            "གཉིས་པ་ཤིན་ཏུ་བསྡུས་པ་སྔགས་ཀྱི་ལེའུ་ནི། ",
            "ཨོ་སརྦ་དྷརྨཱ་སོགས་ཀྱི་བསྟན་པ་།",
            "ཨོ་ནི་བཀྲ་ཤིས་པའི་ཚིག་དང་བྱིན་གྱིས་རློབ་པར་བྱེད་པ་ཡང་ཡིན་ནོ༑།",
            "སརྦ་ནི་ཐམས་ཅད། ",
            "དྷརྨཱ་ནི་ཆོས། ",
            "ཨ་བྷ་བ་ནི་དངོས་པོ་མེད་པ། ",
            "སྭ་བྷཱ་ཝ་ནི་རང་བཞིན། ",
            "བི་ཤུདྡྷ་ནི་རྣམ་པར་དག་པ༌། ",
            "བཛྲ་ནི་རྡོ་རྗེའི་མིག ",
            "ཨ་ཨཱ་ཨ་ནི་རྣམ་པར་ཐར་པ་བཞིའོ།།",
            ""
        ],
        [
            "དེའི་མཐའ་སྡུད་པ་ནི། ",
            "ཆོས་ཐམས་ཅད་དངོས་པོ་མེད་པའི་",
            "རང་བཞིན་གྱི་རྣམ་པར་དག་པའི་",
            "མིག་གིས་སྐྱེ་བ་མེད་པ་ཤེས་སོ་ཞེས་པའོ།།",
            "དེ་དག་ནི་རྩ་བའི་སྔགས་སོ།།",
            "པྲ་ཀྲྀ་ཏི་ནི་ཟབ་པ་དང་རྒྱ་ཆེ་བ་གཉིས་སུ་མེད་པ། ",
            "པ་རི་ཤུདྡྷ་ནི་ཡོངས་སུ་དག་པ། ",
            "སརྦ་དྷརྨཱ་ནི་ཆོས་ཐམས་ཅད། ",
            "ཡ་དུ་ནི་བསྐྱེད་པ། ",
            "སརྦ་ཏ་ཐཱ་ག་ཏ་ནི་དེ་བཞིན་གཤེགས་པ་ཐམས་ཅད། ",
            "ཛྙཱ་ན་ཀཱ་ཡ་ནི་ཡེ་ཤེས་ཀྱི་སྐུ། ",
            "མཉྫུ་ཤྲཱི་ནི་འཇམ་དཔལ། ",
            "པ་རི་ཤུདྡྷ་ཏ་ནི་ཡོངས་སུ་དག་པ། ",
            "མུ་པཱ་དཱ་ཡ་ཏི་ནི་ཁས་བླང་བའམ་གཟུང་བར་བྱའོ་ཞེས་པའོ།།",
            "དེའི་མཐའ་བསྡུས་པ་ནི། ",
            "ཟབ་པ་དང་རྒྱ་ཆེ་བ་གཉིས་སུ་མེད་པ་",
            "ཡོངས་སུ་དག་པ་ལས་",
            "ཆོས་ཐམས་ཅད་སྐྱེད་པར་བྱེད་པ། ",
            "དེ་བཞིན་གཤེགས་པ་ཐམས་ཅད་ཀྱི་",
            "སྐུ་འཇམ་དཔལ་ཡོངས་སུ་ཁས་བླང་སྟེ་གཟུང་བར་བྱ་ཞེས་པའོ།།",
            "ཨ་ཨཱ་ནི་སྐྱེ་འགག་མེད་པ། ",
            "སརྦ་ཏ་ཐཱ་ག་ཏ་ནི་དེ་བཞིན་གཤེགས་པ་ཐམས་ཅད། ",
            "ཧྲི་ད་ཡ་ནི་སྙིང་པོ། ",
            "ཧ་ར་ཧ་ར་ནི་འཕྲོག་པར་བྱེད་པ་སྟེ་ཐུགས་རྒྱུད་བསྐུལ་བ། ",
            "ཨོ་ཧཱུ་ཧྲཱི་ནི་སྐུ་གསུང་ཐུགས་ཀྱི་བྱིན་གྱིས་རློབ་པར་བྱེད་པ། ",
            "བྷ་ག་ཝན་ནི་བཅོམ་ལྡན་འདས། ",
            "ཛྙཱ་ན་མཱུརྟི་ནི་ཡེ་ཤེས་ཀྱི་སྐུ། ",
            "ཝ་གི་ཤྭ་ར་ནི་ངག་གི་དབང་ཕྱུག ",
            "མཧཱ་པ་ཙ་ནི་གསུང་བ་ཆེན་པོ། ",
            "སརྦ་དྷརྨཱ་ནི་ཆོས་ཐམས་ཅད། ",
            "ག་ག་ནི་ནམ་མཁའ་ལྟ་བུ། ",
            "ཨ་མ་ལ་ནི་དྲི་མ་མེད་པ། ",
            "སུ་པ་རི་ཤུདྡྷ་ནི་ཡོངས་སུ་དག་པ། ",
            "དྷརྨཱ་དྷ་ཏུ་ནི་ཆོས་ཀྱི་དབྱིངས། ",
            "ཛྙཱ་ན་གརྦྷ་ཨ་ནི་ཡེ་ཤེས་ཀྱི་སྙིང་པོའོ།།",
            "མཐའ་སྡུད་པ་ནི། ",
            "སྐྱེ་འགག་མེད་པའི་དེ་བཞིན་གཤེགས་པ་ཐམས་ཅད་ཀྱི་",
            "ཐུགས་འཕྲོག་པར་བྱེད་པ༑ ",
            "སྐུ་གསུང་ཐུགས་བྱིན་གྱིས་རློབ་པར་བྱེད་པ། ",
            "བཅོམ་ལྡན་འདས་ཀྱི་ཡེ་ཤེས་ཀྱི་སྐུ་དང༌། ",
            "གསུང་གི་དབང་ཕྱུག་གསུང་བ་ཆེན་པོའོ།།",
            ""
        ],
        [
            "ཆོས་ཐམས་ཅད་ནམ་མཁའ་ལྟར་",
            "དྲི་མ་མེད་ཅིང་ཡོངས་སུ་དག་པ། ",
            "ཆོས་ཀྱི་དབྱིངས་ཀྱི་སྙིང་པོ་ཞེས་བྱའོ།།",
            "དེས་ནི་ལས་སྔགས་བསྟན་ཏེ་བསྡུས་པའི་དོན་ནོ།།",
            "འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་",
            "མན་ངག་གསལ་བྱེད་སྒྲོན་མེ་ལས། ",
            "སྔགས་ཀྱི་ལེའུ་སྟེ་གསུམ་པའོ།།།། ",
            "༈ བཞི་པ་རྗེས་སུ་ཡིད་རང་བའི་སྒོ་ནས་མཇུག་སྡུད་བསྟན་པ་ལ་བཞི། ",
            "འཁོར་རྣམས་སྟོན་པ་ལ་ཕྱག་འཚལ་བ། ",
            "ཡི་རང་གི་ལེགས་སོ་འབུལ་བ། ",
            "དགོས་པ་གང་གི་ཕྱིར་ཡི་རང་བ། ",
            "ཆོས་གང་ལ་ཡི་རང་བ་བསྟན་པའོ།།",
            "དང་པོ་༼འཁོར་རྣམས་སྟོན་པ་ལ་ཕྱག་འཚལ་བ༽ནི། ",
            "དེ་ནས་དཔལ་ལྡན་རྡོ་རྗེ་འཆང༌། །",
            " དགའ་ཞིང་མགུ་ནས་ཐལ་མོར་སྦྱར།། ",
            "མགོན་པོ་བཅོམ་ལྡན་དེ་བཞིན་གཤེགས།།",
            ""
        ],
        [
            "རྫོགས་སངས་རྒྱས་ལ་ཕྱག་འཚལ་ནས།། ",
            "ཞེས་པ་།",
            "རྒྱུད་གཞུང་རྫོགས་པའི་རྗེས་དེ་ནས་",
            "དཔལ་ལྡན་རྡོ་རྗེ་འཆང་ལག་ན་རྡོ་རྗེ་འཁོར་དང་བཅས་པ་",
            "ཐམས་ཅད་རང་དང་གཞན་གྱི་",
            "དོན་ཐམས་ཅད་ཡོངས་སུ་",
            "རྫོགས་པས་སེམས་དགའ་།",
            "ཆོས་གསུངས་པའི་སྟོན་པ་ལ་",
            "ཡིད་མགུ་ནས་ལུས་ཙོག་པུར་འདུག",
            "་ལག་པ་ཐལ་མོ་སྦྱར་།",
            "མགོན་པོ་ཞེས་བོས་པའི་ཚིག་གིས་བསྐུལ་ནས་",
            "བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་ལ་",
            "ལུས་ངག་ཡིད་གསུམ་གུས་པ་བཅས་ཏེ་ཕྱག་འཚལ་བའོ།། ",
            "གཉིས་པ་༼ཡི་རང་གི་ལེགས་སོ་འབུལ་བ༽ནི། ",
            "དེ་ནི་མགོན་པོ་གསང་བའི་བདག །",
            " ལག་ན་རྡོ་རྗེ་ཁྲོ་བོའི་རྒྱལ།།",
            ""
        ],
        [
            "སྣ་ཚོགས་གཞན་དང་ལྷན་ཅིག་ཏུ། །",
            " གསང་བསྟོད་ནས་ནི་ཚིག་འདི་གསོལ།། ",
            "མགོན་པོ་བདག་ཅག་ཡི་རང་ངོ༌།། ",
            "ལེགས་སོ་ལེགས་པར་གསུངས།། ",
            "ཞེས་པ་།",
            "འགྲོ་བའི་མགོན་པོ་གསང་བའི་",
            "བདག་པོ་ལག་ན་རྡོ་རྗེ་ལ་ཁྲོ་བའི་རྒྱལ་པོ་གཞན་གྱིས་",
            "མི་ཐུབ་པ་ལ་སོགས་པ་",
            "འཁོར་ལྔ་བརྒྱ་པོ་གཞན་དང་",
            "ལྷན་ཅིག་ཏུ་ཡི་རང་ངོ༌།།",
            "ཞུམ་པ་མེད་པར་དབུ་འཕང་བསྟོད་ནས་ཚིག་འདི་གསོལ་བ་།",
            ""
        ],
        [
            "བདག་ཅག་འཁོར་དང་བཅས་པ་རྣམས་ལ་",
            "ཟབ་པ་རང་དོན་འབྱུང་བ་ལེགས་སོ།།",
            "རྒྱ་ཆེ་བ་གཞན་དོན་འབྱུང་བ་ལེགས་སོ།།",
            "ཟབ་རྒྱས་གཉིས་སུ་མེད་པར་གསུངས་པས་",
            "ལེགས་པར་གསུངས་སོ་ཞེས་པའོ།། ",
            "གསུམ་པ་༼དགོས་པ་གང་གི་ཕྱིར་ཡི་རང་བ༽ནི། ",
            "རྣམ་གྲོལ་འབྲས་བུ་འཚལ་བ་ཡི། །",
            " འགྲོ་བ་མགོན་མེད་རྣམས་དང་ནི། །",
            " བདག་ཅག་ཡང་དག་རྫོགས་པ་ཡི། །",
            " བྱང་ཆུབ་ཐོབ་པའི་དོན་ཆེན་མཛད།། ",
            "ཅེས་པ་།",
            "རྣམ་གྲོལ་གྱི་འབྲས་བུ་དོན་དུ་གཉེར་བའི་",
            "འགྲོ་བ་མགོན་མེད་པ་རྣམས་དང༌། ",
            "བདག་ཅག་རྫོགས་པའི་བྱང་ཆུབ་ཐོབ་པའི་དོན་དུ་",
            "རྒྱུད་དོན་ཡོངས་སུ་རྫོགས་པར་",
            "གསུངས་པར་མཛད་པ་ལ་ཡི་རང་ངོ༌།།",
            ""
        ],
        [
            "བཞི་པ་༼ཆོས་གང་ལ་ཡི་རང་བ་བསྟན་པ༽ནི། ",
            "སྒྱུ་འཕྲུལ་དྲ་བའི་ཚུལ་བསྟན་པ། །",
            " འདི་ནི་རྣམ་དག་ལེགས་པའི་ལམ། །",
            " ཟབ་ཅིང་ཡངས་ལ་རྒྱ་ཆེ་སྟེ། ",
            "དོན་ཆེན་འགྲོ་བའི་དོན་བྱེད་པ༑ །",
            " སངས་རྒྱས་རྣམས་ཀྱི་ཡུལ་འདི་ནི། །",
            " རྫོགས་པའི་སངས་རྒྱས་ཀུན་གྱི་།",
            "ཅེས་པ་སྟེ། ",
            "རྒྱུད་ཆེན་སྒྱུ་འཕྲུལ་དྲ་བའི་ཆོས་བསྟན་པ་",
            "འདི་ནི་ཤིན་ཏུ་ལེགས་པའི་ལམ་།",
            "ཟབ་ཅིང་ཡངས་ལ་རྒྱ་ཆེ་བའི་སྒོ་ནས་",
            "དོན་ཆེན་པོ་འགྲོ་བ་དཔག་ཏུ་མེད་པའི་དོན་བྱེད་པས་སོ།།",
            "སངས་རྒྱས་རྣམས་ཀྱི་སྤྱོད་ཡུལ་གྱི་",
            "ཆོས་ཟབ་མོ་འདི་ནི་གང་ཟག་གིས་བཤད་པ་ལྟ་བུ་",
            "མ་ཡིན་པར་རྫོགས་པའི་སངས་རྒྱས་ཀུན་གྱིས་གསུངས་པས་",
            "བརྫུན་དང་ནོར་བ་མི་འབྱུང་བས་ཡིད་ཆེས་ཏེ་",
            "རྗེས་སུ་ཡིད་རངས་པ་ཡིན་ནོ་ཞེས་པའོ།།",
            ""
        ],
        [
            "གསུམ་པ་བཤད་པ་མཐར་ཕྱིན་གྱི་",
            "བྱ་བ་མཇུག་དོན་བཤད་པ་ལ་གཉིས། ",
            "མཛད་པ་པོ་གང་གིས་མཛད་པ་དང༌། ",
            "ལོ་པཎ་གང་གིས་བསྒྱུར་བ་བསྟན་པའོ།།",
            "དང་པོ་༼མཛད་པ་པོ་གང་གིས་མཛད་པ་༽ནི། ",
            "བཅོམ་ལྡན་འདས་འཇམ་དཔལ་ཡེ་ཤེས་སེམས་དཔའི་",
            "དོན་དམ་པའི་མཚན་ཡང་དག་པར་བརྗོད་པ། ",
            "བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པའི་ཞལ་ནས་",
            "གསུངས་པ་རྫོགས་སོ་ཞེས་པའོ།། ",
            "གཉིས་པ་༼ལོ་པཎ་གང་གིས་བསྒྱུར་བ་བསྟན་།༽ནི། ",
            "རྒྱ་གར་གྱི་མཁན་པོ་ཤྲ་དྷ་ཀ་ར་ཝརྨཱ་དང༌། ",
            "ཞུ་ཆེན་གྱི་ལོ་ཙཱ་བ་རིན་ཆེན་བཟང་པོས་བསྒྱུར་ཅིང་ཞུས་ཏེ་",
            "གཏན་ལ་ཕབ་པའོ།།།། ",
            "༈ སླར་སྨྲས་པ། ",
            "འདི་ནང་རྗེ་བཙུན་འཇམ་པའི་དབྱངས་ཀྱི་",
            "ཡོན་ཏན་ཆ་ཙམ་བརྗོད་པ་འདི་ཡང་དད་པས་",
            "ཡིན་གྱི་རློམས་པས་མིན།།",
            "མི་ཤེས་བྱིས་པས་ནོངས་པ་གྱུར་ཀྱང་",
            "བརྩེ་ལྡན་འཕགས་པས་ཡལ་བར་",
            "མི་འདོར་ཐུགས་རྗེས་གཟིགས་ལ་དག་ཚངས་སྩོལ།།",
            ""
        ],
        [
            "དེ་ལྟར་བརྩོན་པས་ལེགས་བྱས་འདིས་ཀྱང་",
            "གསང་ཆེན་བསྟན་པ་ཡུན་དུ་གནས་ཤིང་",
            "དེ་འཛིན་སྐྱེས་བུའི་བཞེད་དོན་འགྲུབ།།",
            "མཐར་ཐུག་རང་གཞན་གཉིས་སུ་མེད་པའི་",
            "ཡེ་ཤེས་ཐོབ་སྟེ་འབྲས་བུའི་འཇམ་དཔལ་ནང་ནས་",
            "རྟོགས་པའི་རྒྱུར་གྱུར་ཅིག།།།",
            "ཅེས་འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་",
            "མན་ངག་གསལ་བྱེད་སྒྲོན་མེ་འདི་ཡང༌། ",
            "རང་ལྟོས་ཀྱི་སློབ་བརྒྱུད་རྣམས་ལ་ཕན་པའི་ཆེད་དུ་",
            "རང་གནས་གྲོ་ལུང་གཉིས་པ་གསང་སྔགས་ཆོས་གླིང་དུ་",
            "ཆོས་སྨྲའི་བཙུན་པ་དགེ་འདུན་རིན་ཆེན་པས་",
            "ལྷག་བསམ་དག་པས་སྦྱར་བ་དགེ་ལེགས་སུ་གྱུར་ཅིག།།། ",
            "ཨོ་སྭ་སྟི། ",
            "འཛམ་གླིང་ཆོས་ཚིགས་ལྟེ་བ་ཁ་བཞིའི་ལྗོངས། །",
            "མདོ་སྔགས་ཆོས་ཚུལ་རྒྱ་མཚོ་འདུ་བའི་བཅུད༑ ",
            "དྭགས་བརྒྱུད་སྙིང་པོ་དཔལ་ལྡན་འབྲུག་པ་ཡི། །",
            "བཤད་སྒྲུབ་བསྟན་པ་དར་ཞིང་རྒྱས་གྱུར་།",
            "ཅེས་པའང་པར་བྱང་སྨོན་ཚིག་ཏུ་",
            "བྲིས་པ་དགེ་ལེགས་སུ་གྱུ་ཅིག།།།",
            "མངྒ།",
            ""
        ]
    ]
}