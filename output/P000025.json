{
    "version": "P000025",
    "reviewed_text": [
        [
            "༄༅། །སྡོམ་གསུམ་ཁ་སྐོང་གི་རྣམ་བཤད་ལེགས་པར་བཤད་པ་",
            "ནོར་བུའི་ཕྲེང་བ་ཞེས་བྱ་བ་བཞུགས་སོ།། ",
            "མཛད་པ་པོ། ",
            "མང་ཐོས་ཀླུ་སྒྲུབ་རྒྱ་མཚོ། ",
            "དཔྱོད་ལྡན་བློ་གསལ་དག་གི་རྣམ་དཔྱོད་ཀྱི་བསྟི་གནས་མཛོད་ཅིག",
            "རབ་དཀར་བྱམས་པའི་ལྷག་བསམ་འོད་ཀྱི་རྩེན། །",
            "རབ་ཟབ་བློ་གྲོས་དཀྱིལ་འཁོར་ཆ་ཤས་རྫོགས།།",
            "རབ་མང་རྣམ་བཀྲ་གདུལ་བྱའི་ཀུ་མུད་གཉེན། །",
            "རབ་འབྱམས་རྒྱལ་བའི་བསྟན་འཛིན་བླ་མ་རྒྱལ།།",
            "མེས་པོ་གོས་སེར་མིག་གསུམ་ལ་སོགས་པའི། །",
            "ཡན་ལག་མཆོག་གི་ཀུ་མུད་ཟུམ་བྱེད་ཅིང་། །",
            "བློ་ལྡན་བསེ་རུ་གསུང་སྐྱེས་རྣམ་དཔྱོད་ཀྱི། །",
            "པད་ཚལ་བཞད་མཛད་ཐུབ་དབང་ཉིན་བྱེད་རྒྱལ།།",
            "ཐུབ་དབང་བསྟན་པའི་སྙིང་པོ་བདུད་བརྩིའི་བཅུད། །",
            "ལུགས་གཉིས་ཨུཏྤལ་ཀུ་མུད་ཟེའུ་འབྲུ་ལས། །",
            "གང་གི་མཁྱེན་བརྩེ་ཉི་ཟླའི་འོད་བརྒྱ་ཡིས། །",
            "བསྐྲུན་མཛད་རྒྱལ་ཚབ་བྱམས་པ་འཇམ་དབྱངས་རྒྱལ།།",
            ""
        ],
        [
            "སོ་གཉིས་གནས་ཀྱི་ཉེ་དབང་སེམས་དཔས་བསྐོར།།",
            "བདག་མེད་དབང་མོར་ཞལ་སྦྱོར་བདེ་བས་བརྒྱན།།",
            "བསྐྱེད་རྫོགས་གདམས་པའི་སྤྱན་སྟོང་རྣམ་པར་བཀྲ། །",
            "ཚིག་མདའི་དབང་པོ་རྡོ་རྗེ་འཆང་དབང་རྒྱལ།།",
            "བྱང་ཕྱོགས་གངས་རིའི་སྤོ་ལ་གནས་ཀྱང་འཕགས་ཡུལ་གསུམ་རྩེན་མཁས་པའི་རྒྱན། །",
            "རྒྱ་བོད་མཁས་པའི་འགྲོ་ཚོགས་སྐྱོང་ཡང་ཕས་རྒོལ་མེ་ཏོག་མདའ་ཅན་བསྲེགས། །",
            "ཟབ་དོན་ཨུ་མའི་དཔལ་ལ་རོལ་ཡང་འཆད་རྩོད་གངྒཱའི་རྒྱུན་ལ་གནས། །",
            "ས་སྐྱའི་དབང་ཕྱུག་ཀུན་གྱིས་བསྔགས་ཀྱང་ཁོ་བོའི་སྐྱབས་གཅིག་པཎ་ཆེན་རྒྱལ།།",
            "མདོ་རྒྱུད་ནགས་རིའི་སྨན་ལྗོངས་རྒྱུ་ཡང་དཔལ་ལྡན་ས་སྐྱའི་གངས་རིས་སྤོར། །",
            "ངུར་སྨྲིག་གོས་གྱིས་ལྷབ་ལྷུབ་གཡོ་ཡང་རྣམ་དཔྱོད་རལ་པའི་ཁུར་གྱིས་བརྗིད། །",
            "ལུང་རིགས་ང་རོས་རྒོལ་མང་འཇོམས་ཀྱང་བྱམས་པའི་སྤྱན་ཟུར་ཀུན་ལ་གཡོ།།",
            ""
        ],
        [
            "བསོད་ནམས་སེང་ཆེན་ལུས་སྟོབས་ལྡན་ཡང་མཁྱེན་པའི་འདབ་རྫོགས་གོ་རམ་རྒྱལ།།",
            "བསྟན་པའི་དག་བྱེད་སྡོམ་གསུམ་ཆུ་གཏེར་ཆེ།།",
            "ཁ་སྐོང་རྫོགས་བྱེད་ཛཱ་ཧུའི་བུ་མོའི་རྒྱུན། །",
            "རབ་མཛེས་མདངས་གསལ་ནོར་བུའི་ཕྲེང་བ་སྤེལ།།",
            "མཁས་པའི་འདུན་སར་མཛེས་པའི་རྒྱན་དུ་ལོང་།།",
            "དེ་ལྟར་མཆོད་པར་བརྗོད་པ་དང་། ",
            "རྩོམ་པར་དམ་བཅའ་བ་སྔོན་དུ་བཏང་།",
            "སྡོམ་གསུམ་རབ་དབྱེའི་ཁ་སྐོང་གཞི་ལམ་འབྲས་གསུམ་",
            "གསལ་བྱེད་འོད་ཀྱི་སྣང་བའི་རྣམ་བཤད་ནོར་བུའི་ཕྲེང་བ་རྩོམ་པར་བཞེད་།",
            ""
        ],
        null,
        [
            "སྦལ་པའི་འཕར་བས་སྐབས་དོན་སོ་སོར་ཕྱེ་སྟེ་དཀྱུས་ཀྱི་ས་བཅད། ",
            "རུ་སྦལ་གྱི་འགྲོས་ཀྱིས་གཞུང་དོན་ཞིབ་ཏུ་དཔྱད་དེ་ཚིག་གི་འབྲུ་གཉེར་པའོ།།",
            "དེ་ལྟར་གསུམ་པོ་སོ་སོར་བཤད་ན་མང་པས་འཇིགས་།",
            "བསྡུས་དོན་ས་བཅད་དང་། ",
            "ཚིག་འབྲུ་གཉེར་བའི་ཞར་ལ་དཀའ་གནས་ལ་དོགས་པ་།",
            "སྤྱི་དོན་གྱི་ཁོག་ཕུབ་པ་ཅུང་ཟད་རེ་འབྱུང་བས། ",
            "འདི་གསུམ་ཕྱོགས་གཅིག་ཏུ་སྙིང་པོར་དྲིལ་ནས་འཆད་པར་བྱེད་དོ།།",
            "དེ་ཡང་ཐོག་མར་བསྡུས་དོན་གྱི་ས་བཅད་ནི། ",
            "བདག་ཉིད་ཆེན་པོས། ",
            "དོན་འདུས་ཚིག་གསལ་བརྗོད་པ་བདེ།།",
            "ངག་ཉུང་ཚིག་སྙོམས་གཟུང་བ་སླ།།",
            ""
        ],
        [
            "བསྡུས་དོན་ཉིད་ཀྱིས་གཞུང་གོ་བ། །",
            "དེ་འདྲ་གང་གིས་ཤེས་དེ་མཁས།།",
            "ཞེས་བཤད་པ་ལྟར། ",
            "བརྗོད་བྱའི་དོན་འདུས་པ། ",
            "རྗོད་བྱེད་ཀྱི་ཚིག་གསལ་བ། ",
            "ངག་ནས་བརྗོད་བདེ་བ། ",
            "ངག་གི་བྱེད་པ་ཉུང་བ། ",
            "སྡེབ་སྦྱོར་གྱི་ཚིག་སྙོམས་པ། ",
            "ས་བཅད་ཙམ་གྱིས་གཞུང་དོན་གསལ་ལེར་གོ་ནུས་པའི་མན་ངག་དྲུག་དང་ལྡན་པ་།",
            "མདོར་ན་འཆད་པ་པོས་འཆད་།",
            "ཉན་པ་པོས་གཟུང་།",
            "གཉིས་ཀའི་སྣ་བར་སྙན་པའི་སྒོ་ནས་",
            "བརྗོད་བྱའི་དོན་འཁྲུལ་པ་མེད་པ་ཞིག་རྩོམ་ཤེས་།",
            "རྩོམ་པ་པོ་མཁས་པའི་གྲངས་སུ་འགྲོ་ཞིང་",
            ""
        ],
        null,
        [
            "དང་པོ་༼མཚན་དོན་༽ནི། ",
            "གང་བཤད་པར་བྱ་བའི་བསྟན་བཅོས་འདིའི་མཚན་།",
            "སྡོམ་པ་གསུམ་གྱི་རབ་ཏུ་དབྱེ་བའི་ཁ་སྐོང་གཞི་ལམ་འབྲས་གསུམ་",
            "གསལ་བར་བྱེད་པའི་ལེགས་བཤད་འོད་ཀྱི་སྣང་བ་ཞེས་བྱ་།",
            "བདག་ཉིད་ཆེན་པོ་ས་སྐྱ་པཎྜི་ཏས་",
            "མཛད་པའི་སྡོམ་པ་གསུམ་གྱི་རབ་ཏུ་དབྱེ་བའི་འཕྲོ་ཁ་སྐོང་བར་བྱེད་པ་དང་། ",
            "ཁ་སྐོང་བའི་ཚུལ་ཡང་གཞི་ལམ་འབྲས་གསུམ་ལ་",
            "འཁྲུལ་མ་འཁྲུལ་གྱི་རྣམ་གཞག་ཕྱིན་ཅི་མ་ལོག་པར་གསལ་བར་བྱེད་པའི་སྒོ་ནས་",
            "ལེགས་བཤད་ཀྱི་འོད་ཀྱི་སྣང་བ་ཕྱོགས་བཅུར་སྤྲོས་སྟེ",
            "བདག་ཉིད་ཆེན་པོ་ས་པཎ་ཆོས་དབྱིངས་སུ་གཤེགས་ནས་",
            "བསྟན་བཅོས་འདི་མ་བརྩམ་བར་གྱི་ཆོས་མིན་གྱི་མུན་པ་",
            "སེལ་བར་མཛད་པའི་ཕྱིར་རོ། །",
            "འོ་ན་སྡོམ་གསུམ་རབ་དབྱེ་དེ་",
            "རྩོམ་པ་ཡོངས་སུ་རྫོགས་པའི་བསྟན་བཅོས་མིན་པར་།",
            ""
        ],
        null,
        [
            "ནི། ",
            "ཕྱག་འཚལ་ལོ། །",
            "ཡུལ་གང་ལ་།",
            "སྡོམ་གསུམ་གཏེར་བའི་རྩ་རྒྱུད་ཀྱི་རྗེ་བཙུན་བླ་མ་ཐུགས་རྗེ་ཆེན་པོ་དང་",
            "ལྡན་པ་རྣམས་དང་། ",
            "ལྷག་པའི་ལྷ་མགོན་པོ་འཇམ་པའི་དབྱངས་ལའོ།།",
            "ཚུལ་ཇི་ལྟར་ན་སྒོ་གསུམ་གུས་པས་སོ།།",
            "འདི་ལ་འགྱུར་ཕྱག་དང་མཚུངས་པའི་མཆོད་བརྗོད་ཅེས་བྱ་།",
            "ལོ་ཙཱ་བ་རྣམས་ཀྱི་བསྟན་བཅོས་སྡུད་པའི་ཚེ་ལྷག་པའི་ལྷ་",
            "ཇི་ལྟར་འོས་པ་ལ་ཕྱག་འཚལ་བ་དང་མཚུངས་པའི་ཕྱིར་རོ། །",
            " གཉིས་པ་༼བརྗོད་བྱ་དང་མཐུན་པའི་མཆོད་བརྗོད་བཤད་༽ནི། ",
            "གུས་པས་བཏུད་དོ་ཞེས་པ་བཤད་པའི་གཞིར་།",
            ""
        ],
        [
            "སུ་ཞིག་གིས་ཤེ་།",
            "མཁས་པའི་དབང་པོ་གོ་རབ་འབྱམས་པ་བདག་གིས་སོ།།",
            "ཡུལ་གང་ལ་།",
            "གཞི་ལམ་འབྲས་གསུམ་གྱི་ཡོན་ཏན་དབྱེར་མེད་དུ་",
            "ཚང་བའི་བདེ་གཤེགས་སྙིང་པོ་དེ་ལའོ།།",
            "འོ་ན་གཞི་ལམ་འབྲས་བུ་ནི་གང་། ",
            "དེ་སྙིང་པོ་ལ་དབྱེར་མེད་དུ་ཇི་ལྟར་ཚང་སྙམ་།",
            "ཡོན་ཏན་དང་རང་བཞིན་ལྷུན་གྲུབ་ཏུ་གཞིར་གནས་པའི་ཆོས་དབྱིངས་ནི་གཞི་ཡིན་།",
            ""
        ],
        [
            "དེའི་སྟེང་གི་སྒྲིབ་པའི་དྲི་མ་སེལ་བར་བྱེད་པའི་ཐབས་ནི་ལམ་ཡིན་ཞིང་།",
            "སྦྱངས་པས་གནས་གྱུར་པའི་བྲལ་བ་དང་",
            "རྣམ་པར་སྨིན་པའི་ཐོབ་བྱ་ནི་འབྲས་བུའོ།།",
            "ཚང་བའི་ཚུལ་ནི། ",
            "སྙིང་པོ་ལ་དེ་གསུམ་དབྱེར་མེད་དུ་ཚང་།",
            "གཞི་ངོ་བོའི་སྒོ་ནས་དང་། ",
            "ལམ་ས་བོན་གྱི་ཚུལ་གྱིས་དང་། ",
            "འབྲས་བུ་ནུས་མཐུའི་ཚུལ་གྱིས་ཚང་བའི་ཕྱིར་རོ། །",
            "ཡང་ན་སྙིང་པོ་དེ་གསུམ་དང་དབྱེར་མེད་ཡིན་པས་ཚང་བ་།",
            "སྙིང་པོ་དེ་གསུམ་ལས་གཞན་མ་ཡིན་པའི་ཕྱིར་རོ། །",
            "ཡང་ན་སྙིང་པོ་།",
            "གནས་སྐབས་དེ་གསུམ་དང་དབྱེར་མེད་པས་ཚང་བ་།",
            ""
        ],
        [
            "སྙིང་པོ་དེ་གཞི་ལམ་འབྲས་གསུམ་གྱི་གནས་སྐབས་སུ། ",
            "བཟང་ངན་གང་དུ་ཡང་འགྱུར་བ་མེད་པའི་ཕྱིར་རོ། །",
            "མདོར།",
            "གནས་གྱུར་བྲལ་དང་རྣམ་པར་སྨིན་པའི་འབྲས། །",
            "དབྱེར་མེད་སྙིང་པོ་དེ་ལ་ཕྱག་འཚལ་ནས།།",
            "ཞེས་པ་མཐའི་གསལ་བྱེད་དུ་སྦྱར་།",
            "དེ་ལྟ་བུའི་འབྲས་བུ་དང་དབྱེར་མེད་པའི་སྙིང་པོ་ལ་ཕྱག་།",
            "སྒྲིབ་པའི་དྲི་མ་སེལ་བར་བྱེད་པའི་ལམ་དང་དབྱེར་མེད་པའི་སྙིང་པོ་ལ་ཕྱག་།",
            "ཞེས་སོགས་གསུམ་ཆར་ལ་སྦྱར་རོ། །",
            "ཚུལ་ཇི་ལྟར་ན་སྒོ་གསུམ་གུས་པས་སོ།།",
            ""
        ],
        [
            "འདི་ལ་བརྗོད་བྱ་དང་མཐུན་པའི་མཆོད་བརྗོད་ཅེས་བྱ་།",
            "གཞི་ལམ་འབྲས་གསུམ་པོ་དེ་བསྟན་བཅོས་འདི་ཡི་བརྗོད་བྱ་གང་ཞིག ",
            "དེ་གསུམ་གྱི་ཡོན་ཏན་བརྗོད་པའི་སྒོ་ནས་",
            "དེ་གསུམ་དང་དབྱེར་མེད་པའི་སྙིང་པོ་ལ་ཕྱག་འཚལ་བ་ཡིན་པའི་ཕྱིར་རོ། །",
            " གསུམ་པ་རྩོམ་པར་དམ་བཅའ་བ་ནི། ",
            "དེ་ལྟར་ཕྱག་འཚལ་ནས་",
            "ཅི་བྱེད་ན",
            "བསྟན་བཅོས་འདི་བརྩམ་པར་བྱེད་ཅེས་པ་།",
            "འདི་ལ་དྲུག ",
            "བཤད་བྱ་གང་བཤད་པ། ",
            "རྒྱུ་གང་ལ་རྟེན་ནས་བཤད་པ། ",
            "ཡུལ་གང་ལ་བཤད་པ། ",
            "ཀུན་སློང་གང་གིས་བཤད་པ། ",
            "དུས་ནམ་གྱི་ཚེ་བཤད་པ། ",
            "དེ་ལྟར་བཤད་པའི་དགོས་པའོ།།",
            "དང་པོ་༼བཤད་བྱ་གང་བཤད་པ་༽ནི། ",
            "གཞི་ལམ་འབྲས་གསུམ་གསལ་བྱེད་འོད་ཀྱི་སྣང་བ་",
            "ཞེས་བྱ་བའི་བསྟན་བཅོས་འདི་བཤད་དོ།།",
            ""
        ],
        [
            "གཉིས་པ་༼རྒྱུ་གང་ལ་རྟེན་ནས་བཤད་པ་༽ནི། ",
            "རང་བཟོ་མ་ཡིན་པར་རྒྱལ་བའི་བཀའ་དང་",
            "རྒྱ་བོད་ཀྱི་ཚད་ལྡན་གྱི་གཞུང་ལུགས་དང་། ",
            "འཁྲུལ་པ་ཟད་པའི་རྗེ་བཙུན་ས་སྐྱ་པ་",
            "ཡབ་སྲས་རྒྱུད་པ་དང་བཅས་པའི་མན་ངག་ལ་བརྟེན་ནས་སོ།། ",
            "གསུམ་པ་༼ཡུལ་གང་ལ་བཤད་པ་༽ནི། ",
            "བློ་གཟུ་བོར་གནས་པ་སོགས་སྣོད་ལྡན་གྱི་འདུལ་བྱ་གཞན་ལའོ།། ",
            "བཞི་པ་༼ཀུན་སློང་གང་གིས་བཤད་པ་༽ནི། ",
            "བསྟན་པ་དང་འགྲོ་བ་ལ་ཕན་པའི་ཕྱིར་དུ་བརྩེ་བས་ཀུན་ནས་",
            "བླངས་པའི་ལྷག་བསམ་གྱིས་སོ།། ",
            "ལྔ་པ་༼དེ་ལྟར་བཤད་པའི་དགོས་པ་༽ནི། ",
            "བདག་ཅག་གི་སྟོན་པ་མྱ་ངན་ལས་འདས་ནས་",
            "ལོ་གསུམ་སྟོང་དྲུག་བརྒྱ་དང་དགུ་འདས་པའི་བཅུ་པ་དང་། ",
            "བདག་ཉིད་ཆེན་པོ་ས་པཎ་ཆོས་དབྱིངས་གཤེགས་ནས་",
            "ལོ་ཉིས་བརྒྱ་དང་ཉེར་བདུན་འདས་པའི་ཉེར་བརྒྱད་པ། ",
            "བསྟན་བཅོས་རྩོམ་པ་པོ་ཀུན་མཁྱེན་ཆེན་པོ་ལོ་ལྔ་བཅུར་ཕེབས་པ་",
            "ས་ཕོ་ཁྱི་ལ་ཆོས་ལོག་སུན་འབྱིན་གྱི་བསྟན་བཅོས་འདི་།",
            ""
        ],
        [
            "དྲུག་པ་དགོས་པ་ནི། ",
            "འདི་ལྟ་བུའི་བསྟན་བཅོས་རྩོམ་པ་ནི། ",
            "བསྟན་འཛིན་གྱི་སྐྱེས་བུ་ཆེན་པོའི་ལས་སུ་བགྱི་བའི་",
            "གཙོ་བོ་མཆོག་ཏུ་གྱུར་པ་ཡིན་པས་དགོས་པ་ཆེན་པོ་བཞི་དང་ལྡན་ཏེ",
            "རང་ཉིད་བསྟན་འཛིན་ཆེན་པོར་མཚོན་པའི་དགོས་པ། ",
            "བདག་ཉིད་ཆེན་པོའི་ཞལ་གདམས་བཀའ་བཞིན་དུ་བསྒྲུབས་པས་",
            "བདག་ཉིད་ཆེན་པོ་ས་པཎ་གྱི་དགོངས་པ་ཡོངས་སུ་རྫོགས་པའི་དགོས་པ། ",
            "ལོག་སྨྲ་ཚར་བཅད་ནས་",
            "སྐལ་ལྡན་རྗེས་སུ་འཛིན་པའི་དགོས་པ། ",
            "བསྟན་པ་ཡུན་རིང་དུ་དག་པར་གནས་ནས་འགྲོ་ལ་",
            "བདེ་སྐྱིད་འབྱུང་བའིདགོས་པ་ཡོད་པའི་ཕྱིར་རོ། །",
            "རྟགས་དང་པོ་གྲུབ་སྟེ",
            "བོད་གངས་ཅན་དུ། ",
            "སྟོན་པ་འདས་ནས་",
            "ལོ་སུམ་སྟོང་བརྒྱ་པའི་སྐབས་སུ་རིན་ཆེན་བཟང་པོས་",
            "ཆོས་ལོག་སུན་འབྱིན་གྱི་སྟན་བཅོས་བརྩམས་ཏེ་",
            ""
        ],
        [
            "བསྟན་འཛིན་ཆེན་པོར་།",
            "གསུམ་སྟོང་ཉིས་བརྒྱ་པའི་སྐབས་སུ་འགོས་ལོ་ཙཱ་བ་ལྷ་བཙས་ཀྱིས་",
            "སྔགས་ལོག་སུན་འབྱིན་གྱི་བསྟན་བཅོས་ཆེན་པོ་བརྩམས་ཏེ་",
            "བསྟན་འཛིན་ཆེན་པོར་།",
            "གསུམ་སྟོང་སུམ་བརྒྱ་པའི་སྐབས་སུ་བདག་ཉིད་ཆེན་པོས་",
            "སྡོམ་གསུམ་རབ་དབྱེས་ཆོས་དང་ཆོས་མིན་རྣམ་པར་དབྱེ་བ་ལས་",
            "བསྟན་པ་དག་པར་གནས་པ་དེ་བཞིན་དུ། ",
            "གསུམ་སྟོང་དྲུག་བརྒྱ་པའི་སྐབས་སུ་ཀུན་མཁྱེན་ཆེན་པོས་",
            "བསྟན་བཅོས་འདི་བརྩམས་པ་ལས་བསྟན་པ་དག་པར་གནས་པའི་ནུས་པ་ཐོབ་པའི་ཕྱིར་རོ། །",
            "རྟགས་གཉིས་པ་གྲུབ་སྟེ",
            "བདག་ཉིད་ཆེན་པོས་རབ་དབྱེ་ལས། ",
            "ད་དུང་འཁྲུལ་པའི་རྣམ་བཞག་ནི། །",
            "སྐྱོན་ཅན་དཔག་མེད་སྣང་ན་ཡང་། །",
            "གཞུང་མང་དོགས་པས་རེ་ཞིག་།",
            ""
        ],
        [
            "གལ་ཏེ་ལུང་དང་རིགས་པའི་གནད། །",
            "ཤེས་པའི་བློ་ལྡན་རྣམས་ཀྱིས་དེ།།",
            "ལེགས་པར་དཔྱོད་ལ་དགག་སྒྲུབ་གྱིས། །",
            "ཞེས་དང་། ",
            "སངས་རྒྱས་བསྟན་དང་ཕྲད་དཀའ་ཞིང་།།",
            "དལ་བ་འབྱོར་པ་རྙེད་དཀའ་བས། །",
            "མཁས་པ་རྣམས་ཀྱིས་ལེགས་རྟོགས་ལ།།",
            "གཟུ་བོར་གནས་པའི་བློ་ཡིས་དཔྱོད།།",
            "ཅེས་རབ་དབྱེས་མ་བཀག་པའི་བསྟན་པའི་",
            "གནད་བཅོས་པའི་ཆོས་ལོག་ཕྲ་རགས་རྣམས་",
            "ཕྱིས་ཀྱི་མཁས་པ་རྣམས་ཀྱིས་ཁོག་ཅིག་ཅེས་གདམས་པའི་སྙིང་པོ། ",
            "མཁས་རློམ་གཞན་སུས་ཀྱང་སྤོབས་པར་མ་ནུས་ཀྱིས་",
            "མཁས་པ་ཁྱོད་ཀྱིས་ལེགས་པར་བསྒྲུབས་པའི་ཕྱིར་རོ། །",
            " གཉིས་པ་གཞུང་དོན་ལ་གཉིས། ",
            "དོན་གསུམ་ངོས་བཟུང་སྟེ་ལུས་ཀྱི་རྣམ་བཞག་།",
            "ལུང་དང་རིགས་པས་དཔྱད་དེ་ཡན་ལག་རྒྱས་པར་བཤད་པའོ།།",
            ""
        ],
        [
            "དང་པོ་༼དོན་གསུམ་ངོས་བཟུང་སྟེ་ལུས་ཀྱི་རྣམ་བཞག་བཤད་༽",
            "ལ་གསུམ་སྦྱང་གཞི་གཞི་ཡི་ངོས་འཛིན་།",
            "སྦྱོང་བྱེད་ལམ་གྱི་ངོས་འཛིན་།",
            "སྦྱང་འབྲས་འབྲས་བུའི་ངོས་འཛིན་བཤད་པའོ།།",
            "དང་པོ་༼སྦྱང་གཞི་གཞི་ཡི་ངོས་འཛིན་བཤད་༽ནི། ",
            "འོ་ན་ཁྱོད་གཞི་ལམ་འབྲས་གསུམ་གསལ་བྱེད་ཀྱི་བསྟན་བཅོས་རྩོམ་པ་ཡིན་།",
            ""
        ],
        [
            "གཞི་ལམ་འབྲས་གསུམ་པོ་དེ་ཇི་ལྟ་བུ་ཞེ་།",
            "དང་པོ་གཞི་ངོས་བཟུང་བ་ནི། ",
            "ཤེལ་དང་ཆོས་མཚུངས་པའི་སེམས་བདེན་པས་",
            "སྟོང་པའི་གསལ་སྟོང་ཟུང་འཇུག་གི་དབྱིངས་ཉིད་ཆོས་ཅན། ",
            "འཁོར་འདས་ཀུན་གྱི་གཞི་ཡིན་ཏེ",
            "འཁོར་འདས་གཉིས་པོ་དེ་ཁྱོད་ཐབས་ཀྱིས་ཟིན་པ་དང་",
            "མ་ཟིན་པའི་བྱེ་བྲག་ལས་འབྱུང་པའི་ཕྱིར་རོ། །",
            "འོ་ན་ཤེལ་དང་ཇི་ལྟར་ཆོས་མཚུངས་།",
            "གཉིས་སྣང་གི་དྲི་མ་རང་བཞིན་གྱིས་དག་པའི་སྒོ་ནས་",
            "འོད་གསལ་བའི་སེམས་ཆོས་ཅན། ",
            "ཤེལ་དཀར་གྱི་ཁམས་དང་ཆོས་མཚུངས་།",
            "རང་ངོས་ནས་གཟུང་འཛིན་གྱི་སྔོ་སེར་དུ་མ་གྲུབ་ཀྱང་། ",
            "བག་ཆགས་ཀྱི་ཚོན་སྔོ་སེར་གྱིས་ཁ་བསྒྱུར་པ་ལས། ",
            "གནས་སྐབས་དེ་དང་དེར་གཟུང་འཛིན་གྱི་སྔོ་སེར་སོགས་",
            "དུ་མར་སྣང་བའི་གསལ་ཆ་ཡིན་པའི་ཕྱིར། ",
            "འདིར་ཤེལ་དང་ཆོས་མཚུངས་པ་ནི། ",
            "ཡུལ་གྱིས་ཁ་མ་བསྒྱུར་བའི་སེམས་གསལ་རིག་ཉིད་ཡིན་གྱི། ",
            "གཞི་བདེ་གཤེགས་སྙིང་པོ་ནི་མ་ཡིན་ཏེ",
            "སེམས་རང་བཞིན་གྱི་འོད་གསལ་བ་ཞེས་པ་སེམས་བདེན་པས་",
            "སྟོང་བའི་སྟོང་ཉིད་ལ་བཤད་པ་དང་། ",
            "གཉིས་སྣང་གི་དྲི་མས་མ་གོས་པའི་སེམས་གསལ་རིག་ལ་",
            ""
        ],
        [
            "བཤད་པ་གཉིས་ཡོད་པ་ལས། ",
            "སྐབས་འདིར་ཕྱི་མ་ཡིན་པའི་ཕྱིར་རོ། །",
            "ཡང་བདེ་གཤེགས་སྙིང་པོ། ",
            "ཟུང་འཇུག་གི་ཡེ་ཤེས་ལ་འཆད་ན",
            "བདེ་གཤེགས་སྙིང་པོ་ཉིད་ཤེལ་དང་",
            "ཆོས་མཚུངས་སུ་སྦྱོར་བ་གནད་ཀྱི་དོན་ཡིན་ནོ།། ",
            "གཉིས་པ་ལམ་ངོས་གཟུང་བ་ནི། ",
            "ལྕགས་ཟངས་དངུལ་གསུམ་དང་རིམ་བཞིན་ཆོས་མཚུངས་པའི་",
            "ཉན་ཐོས་རང་རྒྱལ་ཕར་ཕྱིན་ཐེག་པའི་བསླབ་པ་གསུམ་དང་། ",
            "དེ་གསུམ་རིག་པ་འཛིན་པའི་དཀྱིལ་འཁོར་དུ་",
            "དབང་བསྐུར་བའི་གསེར་བསྒྱུར་གྱི་རྩི་ཡིས། ",
            "གསང་ཆེན་གྱི་བསླབ་པའི་གསེར་དུ་བསྒྱུར་བའི་སྔགས་ཀྱི་ཉམས་ལེན་རྣམས་ནི་",
            "ཆོས་ཅན། ",
            "ལམ་གྱི་མཆོག་ཡིན་ཏེ",
            "གཞི་བདེ་གཤེགས་སྙིང་པོའི་སྟེང་གི་ཉོན་མོངས་གསུམ་གྱི་",
            "དྲི་མ་སྦྱོང་བྱེད་ཡིན་པའི་ཕྱིར་།",
            "ཉན་རང་གི་བསླབ་པས་ཉོན་མོངས་པའི་ཀུན་ནས་ཉོན་མོངས་པའི་དྲི་མ་གཙོ་བོར་སྦྱོང་།",
            "བྱང་སེམས་ཀྱི་བསླབ་པས་ལས་ཀྱི་ཀུན་ནས་ཉོན་མོངས་པའི་དྲི་མ་སྦྱོང་།",
            ""
        ],
        null,
        null,
        null,
        [
            "གནད་ཀྱི་སྙིང་པོ་བསྡུས་ཏེ་བསྟན་པའོ།།",
            "དང་པོ་༼ཐུན་མོང་རྣམ་གཞག་སྤྱིར་བསྟན་༽ལ་གཉིས། ",
            "དངོས་སྨྲའི་ལུགས་གསུམ་བསྡུས་ཏེ་།",
            "དབུ་མའི་ལུགས་གཅིག་རྒྱས་པར་བཤད་པའོ།།",
            "དང་པོ་༼དངོས་སྨྲའི་ལུགས་གསུམ་བསྡུས་ཏེ་བསྟན་༽ནི། ",
            "གཞི་ལ་དངོས་སྨྲ་བ་གསུམ་ལའང་གྲུབ་མཐའི་འདོད་ཚུལ་གྱིས་མི་འདྲ་བ་གསུམ་ཡོད་།",
            ""
        ],
        [
            "བྱེ་བྲག་སྨྲ་བས། ",
            "མ་ཆགས་འཕགས་རིགས་དེ་དག་ལས། །",
            "ཞེས་པ་ལྟར་ཆོས་གོས་དང་། ",
            "བསོད་སྙོམས་དང་། ",
            "གནས་མལ་ངན་ངོན་གྱི་ཆོག་ཤེས་པ་དང་། ",
            "སྤོང་བ་དང་སྒོམ་པ་ལ་དགའ་བ་སྟེ་",
            "བཞིས་བསྡུས་པའི་འདོད་ཆུང་ཆོག་ཤེས་ཀྱི་སེམས་བྱུང་ལ་གཞིར་འདོད་པ་དང་། ",
            "མོད་སྡེ་པས་རྒྱལ་པོ་སྲས་ལས། ",
            "མདོ་སྡེ་པ་དག་གིས་རིགས་ནི་སེམས་ཀྱི་ས་བོན་ནུས་པ་།",
            "སོ་སོ་སྐྱེ་བོ་དང་སློབ་པའི་གནས་སྐབས་ན་ཡང་ཡོངས་སུ་",
            "མ་ཉམས་པའི་ཆོས་ཅན་གྱི་ས་བོན་ལ་རིགས་ཞེས་བྱའོ།།",
            "ཞེས་པ་ལྟར་ཐོས་སོགས་ཀྱི་བག་ཆགས་ཀྱིས་གསར་དུ་བཞག་པའི་",
            "ཟག་མེད་ཀྱི་ས་བོན་ལ་གཞིར་འདོད་པ་དང་། ",
            "སེམས་ཙམ་པས་བྱང་ས་ལས། ",
            "བྱང་ཆུབ་སེམས་དཔའ་རྣམས་ཀྱི་རིགས་དེ་ནི་",
            "ཐོག་མ་མེད་པ་ནས་འོངས་པ་ཆོས་ཉིད་ཀྱིས་ཐོབ་པ་སྐྱེ་མཆེད་དྲུག་གི་ཁྱད་པར་གང་ཡིན་པ་།",
            "ཞེས་པ་ལྟར། ",
            "ཀུན་གཞིའི་སྟེང་དུ་གསར་དུ་གཞག་པ་མིན་པར་",
            "ཆོས་ཉིད་ཀྱིས་ཐོབ་པའི་ཟག་མེད་ས་བོན་གྱི་ཆ། ",
            "སྐྱེ་མཆེད་དྲུག་གི་ཁྱད་པར། ",
            "ཐོས་པའི་བག་ཆགས་སམ། ",
            "སྒྲིབ་པ་སྤོང་རུང་ཞེས་སོགས་མིང་གི་རྣམ་གྲངས་དུ་མ་དང་ལྡན་པ་ཞིག་ལ་",
            "གཞིར་འདོད་པ་དང་གསུམ་ཡོད་པའི་ཕྱིར་རོ། །",
            "འདིར་ཟག་མེད་ཀྱི་ས་བོན་ནི། ",
            "སེམས་ཀྱི་གསལ་ཆ་ཉིད་།",
            "ཟག་མེད་ཀྱི་ཡོན་ཏན་འབྱུང་བའི་རྒྱུ་བྱེད་པའི་ཆ་ནས་",
            "མིང་བཏགས་པ་ཡིན་།",
            "སྐྱེ་མཆེད་དྲུག་གི་ཁྱད་པར་ཞེས་པ་ནི། ",
            "ཀུན་གཞི་མ་བཞག་པའི་དབང་དུ་བྱས་།",
            ""
        ],
        [
            "ནང་གི་སྐྱེ་མཆེད་དྲུག་ཏུ་གཏོགས་པའི་རྣམ་རིག་གི་སྟེང་གི་གསལ་ཆ་ཉིད། ",
            "ཟག་མེད་ཀྱི་ས་བོན་ཡིན་ཞེས་པའི་དོན་ཡིན་།",
            "ཀུན་གཞི་རྣམ་པར་བཞག་པ་།",
            "ཀུན་གཞིའི་སྟེང་གི་གསལ་ཆ་ཉིད། ",
            "ཟག་མེད་ཀྱི་ས་བོན་དུ་ཁས་བླངས་པས་ཆོག་པ་ནི་གནད་ཀྱི་དོན་ནོ།།",
            "དེ་ལྟར་འདོད་པ་མི་འདྲ་བ་གསུམ་ཡོད་ཀྱང་། ",
            "དངོས་སྨྲ་བས་འདོད་པའི་གཞི་དེ་རྣམས་གཞི་མཚན་ཉིད་པ་མ་ཡིན་།",
            "དེ་དག་འདུས་བྱས་ཡིན་པའི་ཕྱིར་རོ། །",
            "གལ་ཏེ་དངོས་སྨྲ་བས་གསུམ་པོ་དག་ལ་རིགས་སུ་འདོད་ཀྱང་། ",
            "གཞིར་མི་།",
            "བྱེ་བྲག་སྨྲ་བས་ཤེས་བྱ་གཞི་ལྔ་ལ་གཞི་དང་། ",
            "མདོ་སྡེ་པས་རང་སྤྱི་གཉིས་ལ་གཞི་དང་། ",
            "སེམས་ཙམ་པས་མཚན་ཉིད་གསུམ་དང་",
            "ཁྱད་པར་ཆོས་དབྱིངས་ལ་གཞིར་འདོད་པའི་ཕྱིར་རོ་སྙམ་ན",
            ""
        ],
        [
            "སྐྱོན་མེད་དེ། ",
            "ཐོས་པས་སྒྲོ་འདོགས་བཅད་པའི་གཞི་ནི་",
            "ཤེས་བྱ་གཞི་ལྔསོགས་ལ་འདོད་ཀྱང་། ",
            "སྒོམ་པས་ཉམས་སུ་བླང་བྱའི་གཞི་ལམ་འབྲས་གསུམ་གྱི་གཞིའི་གཙོ་བོ་ནི། ",
            "རིགས་ལ་ངེས་པར་གཟུང་དགོས་པ་ཡིན་ཏེ",
            "ལམ་གྱིས་གནད་དུ་བསྣུན་ཏེ་དྲི་མ་སྦྱངས་པ་ལས། ",
            "འབྲས་བུར་གནས་འགྱུར་བ་ནི་",
            "གཞི་ལམ་འབྲས་གསུམ་གྱི་གཞིའི་གནད་ཀྱི་སྙིང་པོ་ཡིན་།",
            "དེ་ཉིད་རིགས་ལ་ཚང་གི་གཞན་ལ་མ་ཚང་བའི་ཕྱིར་དང་། ",
            "སེམས་ཙམ་པས་ཀྱང་། ",
            "ཆོས་དབྱིངས་ལ་བདེ་གཤེགས་སྙིང་པོར་འདོད་ཀྱང་། ",
            "རིགས་སུ་མི་འདོད་དེ",
            "རིགས་ལ་འདུས་བྱས་དང་། ",
            "བདེ་གཤེགས་སྙིང་པོ་ལ་འདུས་མ་བྱས་ཀྱིས་ཁྱབ་པར་སེམས་ཙམ་པས་",
            "འདོད་པའི་ཕྱིར་ཞེས་མཁས་པ་འདིས་བཤད་པའི་ཕྱིར། ",
            "དེས་ན་གྲུབ་མཐའ་སྨྲ་བ་བཞི་ཆར་གྱི་ལུགས་།",
            "རང་རང་འདོད་པའི་གཞིའི་གཙོ་བོ་དེ་",
            "རིགས་སུ་འདོད་པ་གནད་ཀྱི་དོན་ནོ།། ",
            "གཉིས་པ་དབུ་མ་པའི་ལུགས་ལ་བཞི། ",
            "སྲོལ་འབྱེད་གཉིས་ཀྱི་བཞེད་ལུགས་ངོ་ཡིས་གཟུང་།།",
            ""
        ],
        null,
        [
            "ཟུར་དང་པོས་ཉན་ཐོས་འགོག་པ་ལྟ་བུའི་སྟོང་རྐྱང་དང་། ",
            "ཟུར་གཉིས་པས་རྣམ་རིག་པ་འདོད་པའི་བདེན་གྲུབ་ཀྱི་སེམས་གསལ་རྐྱང་དང་། ",
            "ཟུར་གསུམ་པས་སྒོ་ལྔའི་རྣམ་ཤེས་ཙམ་དང་ཟུང་དུ་འཇུག་པའི་སྟོང་པ་དང་། ",
            "ཟུར་བཞི་པས་ཉན་རང་འཕགས་པའི་རྟོགས་བྱའི་གཞི་རྣམས་བཅད་ནས",
            "ཐེག་ཆེན་དབུ་མ་ལུགས་ཀྱི་གཞིའི་གནས་ལུགས་དཔྱིས་ཕྱིན་པར་ངོས་གཟུང་འདུག་པའི་ཕྱིར་རོ། །",
            "གནད་འདི་ཀུན་མཁྱེན་ཉིད་ཀྱི་དགོངས་པ་སྟེ་ཁོ་བོས་རྟོགས་སོ།། ",
            "གཉིས་པ་༼ཡོན་ཏན་ལྡོག་པ་སོ་སོར་འཆད་པའི་ཚུལ༽ལ་གསུམ། ",
            "རྒྱུད་བླར་ཇི་སྙེད་ལྡོག་པ་བཤད་པའི་ཚུལ། ",
            "རིགས་ཚོགས་ཇི་ལྟའི་ལྡོག་པ་བཤད་པའི་ཚུལ། ",
            "བསྟོད་ཚོགས་ཟུང་འཇུག་ལྡོག་པ་བཤད་པའི་ཚུལ་ལོ། །",
            "དང་པོ་༼རྒྱུད་བླར་ཇི་སྙེད་ལྡོག་པ་བཤད་པའི་ཚུལ་༽ནི། ",
            "ཐེག་ཆེན་དབུ་མའི་ལུགས་དེ་ལ་ཡང་བྱམས་མགོན་གྱིས་",
            "ཐེག་ཆེན་རྒྱུད་བླ་མར་གསལ་སྟོང་ཟུང་འཇུག་གི་གསལ་བའི་ལྡོག་པ་ནས་",
            "གཙོ་བོར་བཤད་དེ",
            "གཞི་ལམ་འབྲས་བུའི་ཡོན་ཏན་གྱི་ལྡོག་པ་མ་ལུས་པར་ཚང་བའི་བདེ་གཤེགས་སྙིང་པོ་ནི། ",
            "རྫོགས་སངས་སྐུ་ནི་འཕྲོ་ཕྱིར་དང་། །",
            "ཞེས་སོགས་སྒྲུབ་བྱེད་གསུམ་གྱིས་འགྲོ་བའི་རྒྱུད་ལ་ཡོད་པར་།",
            "ངོ་བོ་རྒྱུ་འབྲས་ལས་ལྡན་འཇུག་པ་དང་། །",
            "ཞེས་སོགས་རྣམ་བཞག་བཅུས་གཏན་ལ་།",
            "སངས་རྒྱས་པད་ངན་སྦྲང་རྩི་སྦྲང་མ་ལ།།",
            ""
        ],
        null,
        [
            "བཤད་པར་བྱ་།",
            "དྲི་བཅས་དེ་བཞིན་ཉིད་དང་དྲི་མ་མེད།།",
            "ཅེས་པའི་དྲི་བཅས་དེ་བཞིན་ཉིད་ངོས་འཛིན་པའི་ཚེ། ",
            "ཐོགས་མེད་འགྲེལ་ཆེན་ལས་དཔལ་འཕྲེང་མདོ་དྲངས་པ་།",
            "ལྷ་མོ་ཆོས་འདི་གཉིས་ནི་རྟོགས་པར་དཀའ་བ་སྟེ་",
            "སེམས་རང་བཞིན་གྱི་རྣམ་པར་དག་པ་རྟོགས་པར་དཀའ་བ་དང་། ",
            "སེམས་དེའི་ཀུན་ནས་ཉོན་མོངས་པ་རྟོགས་པར་དཀའ་བའོ།།",
            "ལྷ་མོ་ཆོས་འདི་གཉིས་ཉན་པར་བྱེད་པ་ནི་",
            "ཁྱོད་དང་ཡང་ན་ཆོས་ཆེན་པོ་དང་",
            "ལྡན་པའི་བྱང་ཆུབ་སེམས་དཔའ་རྣམས་ཡིན་ནོ་ཞེས། ",
            "དྲི་མས་རང་བཞིན་གྱིས་དག་པའི་སེམས་གསལ་རིག་དེ་ཉིད་དྲི་བཅས་",
            "དེ་བཞིན་ཉིད་ཀྱི་མཚན་གཞིར་བཀོད་པའི་ཕྱིར་དང་། ",
            "སེམས་དེ་རང་བཞིན་འོད་གསལ་བས་།",
            "ཉོན་མོངས་ངོ་བོ་མེད་གཟིགས་པས། །",
            "ཞེས་པའི་འགྲེལ་ཆེན་ལས་ཀྱང་། ",
            "དེ་ལ་སེམས་རང་བཞིན་གྱི་འོད་གསལ་བ་ཞེས་བྱ་བ་གང་ཡིན་པ་དང་། ",
            "སེམས་དེའི་ཉེ་བའི་ཉོན་མོངས་པ་ཞེས་བྱ་བ་གང་ཡིན་པ་འདི་གཉིས་ནི་",
            "དགེ་བ་དང་མི་དགེ་བའི་སེམས་དག་ལ་གཅིག་ཏུ་རྒྱུ་བས་",
            "སེམས་གཉིས་པ་འཚམས་སྦྱོར་བ་མེད་པའི་ཚུལ་གྱིས་",
            "ཟག་པ་མེད་པའི་དབྱིངས་ལ་མཆོག་ཏུ་རྟོགས་པར་དཀའ་བ་ཡིན་ནོ་ཞེས། ",
            "གཞུང་འདིའི་ལྟ་བའི་མཐར་ཐུག་སེམས་རང་བཞིན་གྱི་འོད་གསལ་ཞེས་པ་ནི། ",
            "རང་བཞིན་འོད་གསལ་གྱི་སེམས་གསལ་རིག་ལ་",
            ""
        ],
        null,
        [
            "བཤད་པར་བྱ་སྟེ",
            "རྟེན་འབྲེལ་གྱི་ཆོས་ཐམས་ཅད་བདེན་སྟོང་དུ་གཏན་ལ་འབེབས་པ་ནི། ",
            "རྟེན་འབྲེལ་རྟོགས་པའི་གནད་ཀྱི་གཙོ་བོ་དང་། ",
            "གྲུབ་མཐའ་བཞི་ལས་དབུ་མའི་གྲུབ་མཐའི་གནད་ཀྱི་གཙོ་བོ་ཡིན་ཏེ",
            "དངོས་སྨྲ་བས་ནི། ",
            "རྟེན་འབྲེལ་ཡིན་ན་བདེན་གྲུབ་ཀྱིས་ཁྱབ་པ་བཅས་།",
            "བདེན་པས་སྟོང་པ་ལ་རྒྱུ་འབྲས་རྟེན་འབྲེལ་མི་རུང་བར་ཁས་བླངས་པས། ",
            "རྟེན་འབྲེལ་གྱི་གནད་དམ་དོན་གཏན་ནས་མ་རྟོགས་པ་ཡིན་།",
            "དབུ་མ་པས་ནི། ",
            "རྟེན་འབྲེལ་གྱི་རྟགས་ལས་ཆོས་གཅིག་བདེན་མེད་དུ་རྟོགས་།",
            "ཆོས་ཐམས་ཅད་བདེན་མེད་དུ་རང་གྲོལ་དུ་སོང་བས། ",
            "རྟེན་འབྲེལ་གྱི་གནད་དམ་སྙིང་པོ་ཆེས་གསལ་བར་རྟོགས་པའི་ཕྱིར་རོ། །",
            "འདི་ཉིད་སྤྱིར་དབུ་མ་པ་དང་། ",
            "ཁྱད་པར་དཔལ་མགོན་འཕགས་པ་ཀླུ་སྒྲུབ་ཀྱི་དགོངས་པའི་དབྱིངས་མཐིལ་ཕྱིན་པ་།",
            ""
        ],
        [
            "རིགས་པ་དྲུག་ཅུ་པ་ལས། ",
            "གང་དག་བརྟེན་ནས་དངོས་པོ་རྣམས། །",
            "དེ་ཉིད་དུ་ནི་གྲུབ་འདོད་པ། །",
            "དེ་དག་ལ་ཡང་རྟགས་སོགས་སྐྱོན། །",
            "དེ་དག་ཇི་ལྟར་འབྱུང་མི་འགྱུར།།",
            "ཞེས་སངས་རྒྱས་བསྟན་པའི་སྒོར་ཞུགས་ཀྱང་། ",
            "རྟེན་འབྲེལ་ལ་བདེན་གྲུབ་ཀྱིས་ཁྱབ་པ་ཁས་བླངས་པའི་དངོས་སྨྲ་བ་རྣམས་ནི་",
            "རྟག་ཆད་ཀྱི་མཐའ་ལས་མ་འདས་སོ་ཞེས་བཤད་ནས",
            "གང་དག་བརྟེན་ནས་དངོས་པོ་རྣམས། །",
            "ཆུ་ཡི་ཟླ་བ་ལྟ་བུར་ནི། །",
            "ཡང་དག་མ་ཡིན་ལོག་མིན་པར། །",
            "འདོད་པ་དེ་དག་ལྟས་མི་འཕྲོགས།།",
            "ཞེས་རྟེན་འབྱུང་ལ་བདེན་མེད་ཀྱིས་ཁྱབ་པའི་གནད་ཤེས་པ་ནི་",
            "རྟག་ཆད་ཀྱི་མཐའ་ལས་གྲོལ་བས་དབུ་མ་པ་ཆེན་པོ་ཡིན་ནོ་ཞེས་བཤད་།",
            ""
        ],
        [
            "གྲུབ་དོན་སྡུད་པ་།",
            "དངོས་པོར་ཁས་ལེན་ཡོད་ན་ནི། །",
            "འདོད་ཆགས་ཞེ་སྡང་མི་ཟད་འབྱུང་།།",
            "དེ་ལས་བྱུང་བའི་རྩོད་པར་འགྱུར།།",
            "དེ་ནི་ལྟ་བ་ཀུན་གྱི་རྒྱུ། །",
            "དེ་མེད་ཉོན་མོངས་མི་སྐྱེ་སྟེ།།",
            "དེ་ཕྱིར་དེ་ནི་ཡོངས་ཤེས་ན།།",
            "ལྟ་དང་ཉོན་མོངས་ཡོངས་སུ་བྱང་། །",
            "ཞེས་ཇི་སྲིད་བདེན་གྲུབ་ཀྱི་ཆོས་ཅུང་ཟད་གཅིག་ཁས་ལེན་པ་དེ་སྲིད་དུ་",
            "དངོས་སྨྲ་བ་ཡིན་པས་དབུ་མའི་ལྟ་བ་མི་རྟོགས་ཞིང་།",
            ""
        ],
        [
            "སྤང་བྱ་ཆགས་སོགས་ཉོན་མོངས་པའི་ས་བོན་སྤོང་བར་མི་ནུས་པས་ཆགས་སོགས་",
            "ཉོན་མོངས་པའི་ས་བོན་སྤོང་བ་ལ་བདེན་མེད་རྟོགས་དགོས་སོ་ཞེས་བཤད་།",
            "བདེན་མེད་དེ་གང་ལས་རྟོགས་སྙམ་།",
            "གང་གིས་དེ་ཤེས་འགྱུར་སྙམ་ན།།",
            "བརྟེན་ནས་འབྱུང་བ་མཐོང་བས་ཏེ།།",
            "བརྟེན་ནས་སྐྱེས་པ་མ་སྐྱེས་པར། །",
            "དེ་ཉིད་མཁྱེན་པ་མཆོག་གིས་གསུངས།།",
            "ཞེས་གང་བརྟེན་ནས་",
            ""
        ],
        null,
        [
            "ཞེས་གསལ་བར་བཤད་པའི་ཕྱིར་རོ། །",
            "གནད་འདི་རྟོགས་ན་",
            "འཕགས་པ་ཡིན་ན་དབུ་མ་པ་ཡིན་པས་ཁྱབ་པ་དང་། ",
            "ཆོས་ཐམས་ཅད་བདེན་མེད་དུ་རྟོགས་པས་ཁྱབ་པ་ནི། ",
            "ཀླུ་སྒྲུབ་ཀྱི་དགོངས་པར། ",
            "རྣམ་དཔྱོད་སྐལ་བར་ལྡན་པ་དག་གིས་མི་རྟོགས་ཁ་མེད་ཡིན་མོད། ",
            "བདག་གི་འདྲེན་པ་དཔལ་འབུམ་ཕྲག་གསུམ་པས། ",
            "ཉན་རང་ལ་རྣམ་གྲངས་པའི་ཆོས་ཀྱི་བདག་མེད་རྟོགས་པ་ཙམ་ལས་",
            "མེད་པར་བཤད་པ་དང་། ",
            "ཡོངས་སུ་རྫོགས་པའི་པཎྜི་ཏ་ཆེན་པོ་འདི་ཉིད་ཀྱིས། ",
            "ངར་འཛིན་སྐྱེ་བའི་གཞི་ཕུང་པོ་ལྔ་ཙམ་བདེན་མེད་དུ་རྟོགས་ཀྱི་",
            "དེ་ལས་གཞན་པའི་ཆོས་ཐམས་ཅད་བདེན་མེད་དུ་མ་རྟོགས་པར་བཤད་པ་དང་། ",
            "གཟིགས་པའི་སྤྱན་ཡངས་ཤཱཀྱ་མཆོག་ལྡན་གྱིས་འདུས་བྱས་ཐམས་ཅད་བདེན་མེད་དུ་རྟོགས་ཀྱང་། ",
            "འདུས་མ་བྱས་ཆོས་ཉིད་བདེན་མེད་དུ་མ་རྟོགས་པར་བཤད་པ་སོགས་ནི། ",
            "དེང་སང་གི་གདུལ་བྱ་བློ་ནུས་ཞན་པ་རྣམས་ཁ་དྲང་བའི་ཆེད་ཙམ་ཡིན་གྱིས། ",
            "རྟེན་འབྲེལ་གྱི་གནད་ཟབ་མོ་ལ་ཐུགས་གཡེལ་བ་ག་ལ་།",
            "རི་བོ་དགེ་ལྡན་པས། ",
            "གནད་འདི་ཐོགས་མེད་རྗེས་འབྲང་གི་སྐབས་སུ་ཡང་སྦྱར་ནས་",
            "དགོངས་པ་གཅིག་ཏུ་འཆད་པ་ནི། ",
            "སྲོལ་འབྱེད་པའི་དགོངས་པ་མི་འདྲ་བའི་ཁྱད་པར་ཡོད་པའི་",
            "གནད་མ་རྟོགས་པ་སྟེ་འོག་ཏུ་འཆད་དོ།།",
            "དེས་ན་རིགས་ཚོགས་ལས་གཞིའི་ངོ་བོ་སྟོང་པའི་ལྡོག་པ་ནས་བཤད་།",
            "གང་ལ་སྟོང་པ་ཉིད་རུང་བ། །",
            "ཞེས་སོགས་དང་། ",
            "དེ་བཞིན་གཤེགས་པའི་རང་བཞིན་གང་། །",
            "ཞེས་སོགས་ཀྱིས་ཆོས་ཐམས་ཅད་ཀྱི་སྟེང་དུ་",
            "མཐའ་བཞིའི་སྤྲོས་པ་བཀག་པའི་བདེན་སྟོང་ལ་བདེ་གཤེགས་སྙིང་པོར་བཤད་པའི་ཕྱིར་རོ། །",
            " གསུམ་པ་༼བསྟོད་ཚོགས་ཟུང་འཇུག་ལྡོག་པ་བཤད་པའི་ཚུལ་༽ནི། ",
            "མགོན་པོ་ཀླུ་སྒྲུབ་ཀྱིས་བསྟོད་པའི་ཚོགས་སུ་གཞིའི་ངོས་འཛིན། ",
            "གསལ་སྟོང་ཟུང་འཇུག་གི་ལྡོག་པ་ནས་བཤད་དེ",
            ""
        ],
        null,
        [
            "ཡེ་ཤེས་ཀྱི་མིང་བཏགས་པ་དེ་གནས་ལུགས་སུ་བཤད་།",
            "དེ་ཉིད་བདེན་པར་གྲུབ་བམ་སྙམ་པ་།",
            "བསམ་གྱིས་མི་ཁྱབ་པར་བསྟོད་པ་ལས། ",
            "གང་གི་དངོས་པོ་རྟེན་འབྱུང་རྣམས། །",
            "ངོ་བོ་མེད་པ་ཉིད་དུ་གསུངས།།",
            "ཞེས་རྟེན་འབྲེལ་གྱི་རྟགས་ལས་དེ་ཡང་བདེན་མེད་དུ་བཤད་པའི་ཕྱིར་རོ། །",
            " གསུམ་པ་༼དོན་གྱི་དགོངས་པ་གཅིག་ཏུ་གྲུབ་པའི་།༽ནི། ",
            "གནད་དེས་ན་ཐེག་ཆེན་དབུ་མ་ཡི་ལུགས་ཀྱི་གཞིའི་འདོད་ཚུལ་ལ",
            "རྒྱལ་ཚབ་བྱམས་པ་དང་། ",
            "རྒྱལ་བས་ལུང་བསྟན་པའི་དབུ་སེམས་ཀྱི་ཤིང་རྟའི་སྲོལ་འབྱེད་འདི་གཉིས་དགོངས་པ་མཐུན་།",
            "བཀའ་བར་པའི་དགོངས་པ་དང་སྦྱར་ཏེ་",
            ""
        ],
        null,
        [
            "སྔགས་ཀྱི་རྒྱུད་ནས་བཤད་པའི་མཚན་གྱི་རྣམ་གྲངས་བཤད་པའོ།།",
            "དང་པོ་༼ཕར་ཕྱིན་གཞུང་ནས་",
            "བཤད་པའི་མཚན་གྱི་རྣམ་གྲངས་བཤད་༽",
            "ནི དབུ་མ་ལུགས་ཀྱི་གཞི་ཆོས་ཅན། ",
            "ཁྱོད་མདོ་ནས་བཤད་པའི་མཚན་གྱི་རྣམ་གྲངས་དུ་མ་དང་ལྡན་།",
            "ཆོས་དབྱིངས་དང་དྲི་བཅས་དེ་བཞིན་ཉིད། ",
            "རང་བཞིན་འོད་གསལ་དང་བདེ་གཤེགས་སྙིང་པོ་དང་། ",
            "སེམས་ཀྱི་རང་བཞིན་རྣམ་པར་དག་པ་སོགས་མཚན་གྱི་རྣམ་གྲངས་",
            "དུ་མས་ཁྱོད་བསྟན་པའི་ཕྱིར་དང་། ",
            "ལང་གཤེགས་ལས། ",
            "དེ་བཞིན་གཤེགས་པའི་སྙིང་པོ་ཀུན་གཞིའི་རྣམ་པར་",
            "ཤེས་པར་སྒྲགས་པ་སྦྱང་བར་བྱའོ་ཞེས་དང་། ",
            "རྒྱན་སྟུག་པོ་བཀོད་པ་ལས། ",
            "ཇི་ལྟར་ཟླ་བ་སྐར་ཚོགས་དང་། །",
            "མཁའ་ལ་ལྷན་ཅིག་གནས་པ་ལྟར། །",
            "དེ་བཞིན་ཀུན་གཞིའི་རྣམ་ཤེས་ཀྱང་། །",
            "རྣམ་ཤེས་བདུན་དང་ལྷན་ཅིག་གནས། །",
            "ཞེས་དང་། ",
            "རྣལ་འབྱོར་དབང་ཕྱུག་བིརྺ་པའི་མན་ངག་རྡོ་རྗེའི་ཚིག་རྐང་ལས། ",
            "ཀུན་གཞི་རྒྱུ་རྒྱུད་ལ་འཁོར་འདས་ཚང་བས་རྩ་རྒྱུད་ཅེས་དང་། ",
            "དཔལ་ལྡན་ཟླ་བའི་ཞབས་ཀྱི་འཇུག་འགྲེལ་ལས། ",
            "དངོས་པོ་ཐམས་ཅད་ཀྱི་རང་བཞིན་རྗེས་སུ་ཞུགས་པའི་ཕྱིར་",
            "སྟོང་པ་ཉིད་ཁོ་ན་ལ་ཀུན་གཞིའི་རྣམ་པར་ཤེས་པའི་སྒྲས་བསྟན་པར་རིག་པར་བྱའོ།།",
            "ཞེས་སོགས་ཀྱི་ཀུན་གཞིའི་སྒྲ་ཡང་",
            "ཁྱོད་ཀྱི་གསལ་ཆ་དང་སྟོང་ཆ་འདི་ལ་",
            "ཅི་ལྟར་རིགས་པར་དགོངས་ཏེ་",
            ""
        ],
        [
            "བཤད་པ་ཡིན་པའི་ཕྱིར་རོ། །",
            " གཉིས་པ་༼སྔགས་ཀྱི་རྒྱུད་ནས་བཤད་པའི་མཚན་གྱི་རྣམ་གྲངས་བཤད་པ་༽ནི། ",
            "དབུ་མ་ལུགས་ཀྱི་གཞི་གསལ་སྟོང་ཟུང་འཇུག་ཆོས་ཅན། ",
            "ཁྱོད་ལ་རྒྱུད་ནས་བཤད་པའི་མཚན་གྱི་རྣམ་དྲངས་དང་ལྡན་ཏེ",
            "ཟབ་མོའི་རྒྱུད་དུ་འཇམ་དཔལ་དུ། ",
            "འཇམ་དཔལ་དཔལ་དང་ལྡན་པའི་མཆོག །",
            "ཅེས་འཇམ་དཔལ་དང་། ",
            "ལུས་ལ་ཡེ་ཤེས་ཆེན་པོ་གནས། །",
            "ཞེས་ཡེ་ཤེས་ཆེན་པོ་དང་། ",
            "རང་བཞིན་ལྷན་ཅིག་སྐྱེས་ཞེས་བརྗོད།།",
            "ཅེས་ལྷན་ཅིག་སྐྱེས་པ་དང་། ",
            "རྡོ་རྗེ་རྩེ་མོ་ལས། ",
            "སྲ་ཞིང་སྙིང་པོ་ཁོང་སྟོང་མེད།།",
            "བཅད་དང་གཞིག་པར་བྱ་བ་མིན།།",
            "བསྲེག་པར་བྱ་མེད་གཞིག་མེད་པར། །",
            "སྟོང་ཉིད་རྡོ་རྗེར་བརྗོད་པར་བྱ།།",
            "ཞེས་རྡོ་རྗེ་དང་། ",
            "ཡང་བརྟག་གཉིས་ལས། ",
            "རྡོ་རྗེ་མི་ཕྱེད་ཅེས་བྱར་བརྗོད།།",
            ""
        ],
        [
            "སེམས་དཔའ་སྲིད་པ་གསུམ་གཅིག་པ། །",
            "འདིས་ནི་ཤེས་རབ་རིགས་པ་ཡིས། །",
            "རྡོ་རྗེ་སེམས་དཔར་བརྗོད་པར་བྱ།།",
            "ཞེས་རྡོ་རྗེ་སེམས་དཔའ་དང་། ",
            "ཤྲཱི་ནི་གཉིས་མེད་ཡེ་ཤེས་ཏེ།།",
            "ཞེས་དཔལ་དང་། ",
            "ཀུན་ཏུ་བཟང་པོ་ཀུན་བདག་ཉིད། །",
            "བཅོམ་ལྡན་འདས་དཔལ་མཆོག་དང་པོའི་སྐྱེས་བུ་ལའོ།།",
            "ཞེས་ཀུན་བཟང་དང་དཔལ་མཆོག་ལ་སོགས་ཀྱི་",
            "མཚན་གྱི་རྣམ་གྲངས་བགྲང་ཡས་ཀྱིས་བསྟན་པའི་ཕྱིར་རོ། །",
            "འོན་ཀྱང་མདོ་སྔགས་ནས་བཤད་པའི་རྣམ་གྲངས་དེ་དག་དོན་གཅིག་ཏུ་ནི་",
            "འཁྲུལ་བར་མི་བྱའོ།།",
            "འདིར་དཔྱད་དགོས་པའི་དོགས་པ་ནི་འདི་ལྟར་ཡིན་།",
            "རང་ལུགས་ཀྱི་གཞིའི་ངོས་འཛིན་རྒྱུད་བླ་རྩ་འགྲེལ་ལས་གཉིས་མེད་ཀྱི་",
            "ཡེ་ཤེས་ལ་ངོས་བཟུང་བ་དང་། ",
            "རིགས་ཚོགས་ལས་རྟེན་འབྲེལ་གྱི་རྟགས་ལས་འདུས་བྱས་བདེན་པས་",
            "སྟོང་པའི་སྟོང་ཉིད་ལ་བཤད་པ་དང་། ",
            "སྟོད་ཚོགས་ལས་ཟུང་འཇུག་ལ་བཤད་པ་དང་། ",
            "དེ་དག་མདོ་རྒྱུད་ནས་མཚན་གྱི་རྣམ་གྲངས་ཐ་དད་དུ་བཤད་པ་",
            "དེ་དག་ཐུན་མོང་དུ་འགལ་མེད་དུ་ཁས་ལེན་ནམ་སོ་སོར་ཁས་ལེན་སྙམ་ན",
            ""
        ],
        [
            "སྤྱིར་རྒྱལ་བའི་འཁོར་ལོ་ཐ་མ་དང་། ",
            "རྒྱུད་བླ་རྩ་འགྲེལ་གྱི་སྐབས་སུ་",
            "གཞི་བདེ་གཤེགས་སྙིང་པོའམ་ཆོས་དབྱིངས་།",
            "གཉིས་མེད་ཀྱི་ཡེ་ཤེས་ཀྱི་མིང་ཅན་གྱི་ཤེས་པ་གསལ་རིག་གི་ཆ་ཁོ་ན་ཡིན་པས་ཁྱབ་པ་དང་། ",
            "དེ་ཡང་ཐེག་ཆེན་འཕགས་པ་ཁོ་ནས་མངོན་སུམ་དུ་རྟོགས་ཀྱི། ",
            "ཐེག་དམན་འཕགས་པ་དང་སོ་སོ་སྐྱེ་བོའི་མངོན་སུམ་གྱི་སྤྱོད་ཡུལ་གཏན་ནས་མ་ཡིན་པར་།",
            "བཀའ་འཁོར་ལོ་བར་པ་དང་། ",
            "རིགས་ཚོགས་རྩ་འགྲེལ་གྱི་སྐབས་སུ། ",
            "གཞི་བདེ་གཤེགས་སྙིང་པོ་དེ་ཉིད། ",
            "ཆོས་ཐམས་ཅད་བདེན་པ་བཀག་པའི་སྟོང་ཉིད་ཁོ་ན་ཡིན་པས་ཁྱབ་ཅིང་། ",
            "དེ་ཡང་འཕགས་པའི་གང་ཟག་ཐམས་ཅད་ཀྱི་མངོན་སུམ་གྱི་སྤྱོད་ཡུལ་དུ་།",
            "དེ་གཉིས་ཆར་གྱི་སྐབས་སུ་གཞི་དེ་ཉིད། ",
            "སྒྲོ་སྐུར་གྱི་མཐའ་དང་། ",
            "རྟག་ཆད་ཀྱི་མཐའ་སོགས་དང་བྲལ་བའི་འདུས་མ་བྱས་ཤིག་ཡིན་དགོས་པར་བཤད་ཅིང་། ",
            "མདོ་རྒྱུད་ཚད་ལྡན་གཞན་རྣམས་ལས་",
            "དེ་གཉིས་ཅི་རིགས་པར་བཤད་པ་ཡིན་པ་།",
            "དེ་གཉིས་སོ་སོའི་སྐབས་སུ་རང་རང་ནས་",
            "བཤད་པ་ལྟར་སོ་སོར་ཁས་ལེན་གྱི་ཕན་ཚུན་བསྲེས་ནས་ཁས་མི་ལེན་ཡང་། ",
            "འདིར་མདོ་རྒྱུད་བསྟན་བཅོས་ཚད་ལྡན་ཐམས་ཅད་ཀྱི་ལེགས་པའི་ཆ་བསྡུས་ནས་",
            "ཐུན་མོང་དུ་གུང་བསྒྲིགས་ནས་འཆད་པའི་སྐབས་ཡིན་པས། ",
            "བཀའ་བར་ཐ་གཉིས་དང་ཤིང་རྟའི་སྲོལ་འབྱེད་གཉིས་ཀྱི་དགོངས་པ་",
            "ཐུན་མོང་དུ་འགལ་མེད་དུ་བསྒྲུབས་ནས་",
            ""
        ],
        [
            "འཆད་པར་བྱེད་དོ།།",
            "འོ་ན་འགལ་མེད་དུ་ཇི་ལྟར་དམ་བཅའ། ",
            "ལུང་རིགས་ཀྱིས་ཇི་ལྟར་སྒྲུབ་སྙམ་།",
            "གཞི་བདེ་གཤེགས་སྙིང་པོ་ནི་གསལ་སྟོང་ཟུང་འཇུག་ཡིན་ཞིང་།",
            "དེ་གསུམ་ཡང་ངོ་བོ་གཅིག་ལ་ལྡོག་པ་ཐ་དད་ཡིན་པས། ",
            "གསལ་སྟོང་ཟུང་འཇུག་གི་ཟླས་ཕྱེ་བའི་གསལ་ཆ་སྟོང་ཆ་ཟུང་འཇུག་གི་",
            "ཆ་གསུམ་ཀ་བདེ་གཤེགས་སྙིང་པོ་ཡིན་པས། ",
            "ཐོགས་མེད་ཀྱིས་གསལ་ཆ་ནས་བདེ་གཤེགས་སྙིང་པོ་ངོས་བཟུང་ཡང་། ",
            "དེ་སྟོང་ཉིད་དུ་མི་བཞེད་པ་མ་ཡིན་ལ",
            "ཀླུ་སྒྲུབ་ཀྱིས་སྟོང་ཆ་ནས་ངོས་བཟུང་ཡང་དེ་",
            "གསལ་རིག་ཏུ་མི་བཞེད་པ་ཡང་མ་ཡིན་པས་དོན་དྲིལ་།",
            "གཞི་བདེ་གཤེགས་སྙིང་པོ་ཡིན་།",
            ""
        ],
        [
            "ཤེས་པ་གསལ་རིག་ཡིན་པས་ཀྱང་ཁྱབ་།",
            "ཆོས་ཉིད་འདུས་མ་བྱས་ཡིན་པས་ཀྱང་ཁྱབ་བོ་ཞེས་པ་ནི། ",
            "སྤྱིར་བཀའ་མདོ་རྒྱུད་དང་། ",
            "ཁྱད་པར་ཀུན་མཁྱེན་ཆེན་པོ་འདི་ཉིད་ཀྱི་དགོངས་པར་དམ་བཅའ་འོ།།",
            "འོ་ན་དམ་བཅའ་འདི་ཇི་ལྟར་སྒྲུབ་སྙམ་།",
            "འདིར་སྐབས་ཀྱི་བདེ་གཤེགས་སྙིང་པོ་འདི། ",
            "གཟུང་འཛིན་གྱི་དྲི་མས་གདོད་མ་ནས་",
            "དག་པའི་ཤེས་པ་གསལ་རིག་ཡིན་པར་འཆད་དགོས་།",
            "སྙིང་པོའི་གསལ་སྟོང་ཟུང་འཇུག་གི་གསལ་བའི་ཆ་དེ་",
            "བདེ་གཤེགས་སྙིང་པོ་ཡིན་པའི་ཕྱིར་།",
            "རྒྱུད་བླ་མ་ལས་སྙིང་པོ་གསལ་བ་སེམས་ཀྱི་ཆ་ལ་ངོས་གཟུང་ཞིང་",
            ""
        ],
        [
            "བཟུང་བ་ལྟར་འདིར་ཡང་ཁས་ལེན་རིགས་པའི་ཕྱིར་དང་། ",
            "འདིའི་སྐབས་ཀྱི་སྙིང་པོ་འདི། ",
            "རྣལ་འབྱོར་དབང་ཕྱུག་གི་རྒྱུད་མན་ངག་ནས་",
            "བཤད་པའི་ཀུན་གཞི་རྒྱུ་རྒྱུད་ཡིན་ཞིང་",
            "དེ་ཉིད་ཤེས་པ་ཡིན་པར་དཔལ་ལྡན་ས་སྐྱ་པའི་རྒྱུད་མན་ངག་ལས་",
            "བཤད་པའི་ཕྱིར་དང་། ",
            "སྙིང་པོ་།",
            "ལང་གཤེགས་སོགས་དང་དཔལ་ལྡན་ཟླ་བས་བཤད་པའི་ཀུན་གཞི་ཡིན་ཞིང་",
            "དེ་ཡང་ཤེས་པ་ཡིན་པའི་ཕྱིར་དང་། ",
            "སྙིང་པོ་དེ་རྒྱུད་སྡེ་ནས་བཤད་པའི་རང་བཞིན་རྣམ་དག་གི་ཡེ་ཤེས་ཆེན་པོ་ཡིན་ཞིང་",
            "དེ་ཡང་ཤེས་པ་ཡིན་པའི་ཕྱིར་རོ། །",
            "རྒྱུདཾ་གཉིསཾ་ལྡནཾ་གྱིཾ་རྟགས་དང་པོ་གྲུབ་སྟེ་འདི་ཉིད་ལས། ",
            "དེ་ཡང་ཐེག་ཆེན་རྒྱུད་བླ་ལས། །",
            "ཞེས་སོགས་དང་། ",
            "དེ་ཉིད་ལ་ས་བཅད་ཀྱང་རྒྱུད་བླ་ལས་",
            "ཇི་སྙེད་པའི་ལྡོག་པ་ནས་བཤད་ཚུལ་ཞེས་བཤད་པའི་ཕྱིར་རོ། །",
            "རྟགས་གཉིས་པའི་ཟུར་དང་པོ་ནི། ",
            "འདི་ཉིད་ལས། ",
            "རྣལ་འབྱོར་དབང་ཕྱུག་མན་ངག་དང་། །",
            "ཞེས་སོགས་བཤད་པས་གྲུབ་ཅིང་། ",
            "ཟུར་གཉིས་པ་ཀུན་གཞི་རྒྱུ་རྒྱུད་དེ་ཉིད་ཤེས་པ་ཡིན་པར་",
            "དཔལ་ལྡན་ས་སྐྱ་པའི་རྒྱུད་མན་ངག་ལས་བཤད་པ་ཡང་འདི་ལྟར་ཡིན་ཏེ",
            ""
        ],
        [
            "གསུང་ངག་ལམ་འབྲས་ལས། ",
            "ཀུན་གཞི་རྒྱུ་རྒྱུད་ལ་འཁོར་འདས་ཚང་བས་",
            "རྩ་རྒྱུད་ཅེས་པའི་ཀུན་གཞི་ངོས་འཛིན་པ་།",
            "རྗེ་བཙུན་གྲགས་པས་འཁོར་འདས་དབྱེར་མེད་ཀྱི་རྩ་བ་ལས། ",
            "རྒྱས་བཤད་ཐོག་མར་ཀུན་གཞིའི་རང་བཞིན་དང་། །",
            "ཞེས་སོགས་དང་དེའི་འགྲེལ་པར། ",
            "དང་པོ་ནི་སེམས་ཉིད་འཁོར་བ་དང་",
            "མྱ་ངན་ལས་འདས་པ་གཉིས་ཀའི་རྒྱུར་གྱུར་པ། ",
            "རིགས་སམ་ཕྱོགས་སུ་མ་ལྷུང་བ་གནས་སྐབས་དུ་མར་སྣང་བ་ཙམ་ཡིན་ནོ།།",
            "ཞེས་དང་། ",
            "གཞུང་བཤད་སྲས་དོན་མ་ལས། ",
            "དེ་ཡང་ཀུན་གཞི་རྒྱུ་རྒྱུད་ནི་",
            "སེམས་རང་བཞིན་གྱི་འོད་གསལ་བ་འཁོར་འདས་གཉིས་ཀའི་རྒྱུར་གྱུར་པའོ།།",
            "ཞེས་སོགས་དང་། ",
            "རྗེ་བཙུན་རྩེ་མོས་རྒྱུད་སྡེ་སྤྱི་རྣམ་ལས་ཀྱང་། ",
            "དང་པོ་སྤྱིར་རྒྱུད་ཅེས་བྱ་བ་ནི་",
            "རང་གི་སེམས་ཉིད་གཉིས་སུ་མེད་པའི་ཡེ་ཤེས་འདི་ཁོ་ན་ལ་རྒྱུད་ཅེས་བྱ་སྟེ",
            "ཐོག་མ་མེད་པ་ནས་",
            "སངས་རྒྱས་ཀྱི་བར་དུ་ཟག་བཅས་ཀྱི་སེམས་རྒྱུན་མི་འཆད་པས་ན་རྒྱུད་དོ།།",
            "ཞེས་གསལ་བར་བཤད་པའི་ཕྱིར་རོ། །",
            "རྟགས་གསུམ་པའི་ཟུར་དང་པོ་ནི། ",
            "འདི་ཉིད་ལས། ",
            "ལང་གཤེགས་སྟུག་པོ་བཀོད་པ་དང་། །",
            "ཞེས་སོགས་བཤད་པས་གྲུབ་ཅིང་། ",
            "ཟུར་གཉིས་པ་ལང་གཤེགས་དང་སྟུག་པོ་བཀོད་པ་དང་",
            "ཟླ་གྲགས་སོགས་ཀྱིས་བཤད་པའི་ཀུན་གཞི་དེ་ཉིད་ཤེས་པ་ཡིན་པ་ཡང་འདི་ལྟར་ཡིན་ཏེ",
            ""
        ],
        [
            "ཀུན་མཁྱེན་ཆེན་པོ་འདི་ཉིད་ཀྱི་འཇུག་ཊཱིཀ་ལས། ",
            "ཟླ་བ་གྲགས་པའི་ལུགས་ཀྱི་ཀུན་གཞི་གཏན་ལ་འབེབས་པ་།",
            "ཀུན་གཞིའི་ངོ་བོ་སོགས་དོན་ཚན་བདུན་དུ་བཤད་པའི་དང་པོ་།",
            "དང་པོ་ནི། ",
            "ཚོགས་དྲུག་ལས་ངོ་བོ་ཐ་དད་པ་ཡོད་པ་མ་ཡིན་གྱི། ",
            "རྣམ་པར་ཤེས་པ་གསལ་ཙམ་གྱི་ངོ་བོ་སེམས་ཅན་ནས་",
            "སངས་རྒྱས་ཀྱི་སའི་བར་དུ་རྒྱུན་མ་ཆད་པར་ཡོད་པ་འདི་ཉིད་དགེ་མི་དགེའི་རིགས་སམ། ",
            "ཡུལ་དྲུག་གི་ཕྱོགས་སུ་མ་ཆད་པར་རང་བཞིན་གྱི་སྟོང་པས་བྱ་བྱེད་རུང་བའི་ཆ་ནས་",
            "ཀུན་གཞིར་འཇོག་ཅེས། ",
            "ཀུན་གཞི་སེམས་གསལ་རིག་གི་སྟེང་ནས་",
            "འཇོག་པར་བཤད་པའི་ཕྱིར་རོ། །",
            "རྟགས་བཞི་པའི་ཟུར་དང་པོ་ནི། ",
            "འདི་ཉིད་ལས། ",
            "ཟབ་མོའི་རྒྱུད་དུ་འཇམ་དཔལ་དང་། །",
            "ཡེ་ཤེས་ཆེན་པོ་ལྷན་ཅིག་སྐྱེས།།",
            "ཞེས་སོགས་བཤད་པས་གྲུབ་ཅིང་། ",
            "ཟུར་གཉིས་པ་རྒྱུད་སྡེ་ནས་བཤད་པའི་ལྷན་སྐྱེས་དང་",
            "ཡེ་ཤེས་ཆེན་པོ་སོགས་ཤེས་པ་ཡིན་པ་ནི། ",
            "བརྟག་གཉིས་ལས། ",
            "ལུས་ལ་ཡེ་ཤེས་ཆེན་པོ་གནས། །",
            "ཞེས་དང་། ",
            "རྡོ་རྗེ་གུར་ལས། ",
            "ཐོག་མེད་སྲིད་པའི་བག་ཆགས་ཀྱིས། །",
            "ཕྱི་རོལ་དོན་ནི་ཡོངས་སུ་བརྟགས།།",
            "དོན་ཡོད་མ་ཡིན་སེམས་ཉིད་དེ།།",
            "སེམས་ནི་ཀུན་ཏུ་འགྲོ་བར་བརྗོད།།",
            ""
        ],
        null,
        [
            "མདོ་ལས་བདེ་གཤེགས་སྙིང་པོ་ནི། །",
            "འདུས་མ་བྱས་སུ་གསུངས་ཕྱིར་རོ། །",
            "ཞེས་རིག་པ་ཡིན་ན་",
            "རྣམ་ཤེས་ཚོགས་བརྒྱད་མཚུངས་ལྡན་དང་བཅས་པ་གང་རུང་ཡིན་པས་ཁྱབ་ཅིང་། ",
            "ཚོགས་བརྒྱད་མཚུངས་ལྡན་དང་བཅས་པ་ལ་འདུས་བྱས་ཡིན་པས་ཁྱབ་པའི་ཕྱིར་།",
            "བདེ་གཤེགས་སྙིང་པོར་མི་འཐད་།",
            "བདེ་གཤེགས་སྙིང་པོ་ཡིན་ན་འདུས་མ་བྱས་ཡིན་པས་ཁྱབ་པའི་ཕྱིར། ",
            "ཞེས་བཤད་པའི་ཕྱིར་རོ་སྙམ་།",
            "འདི་ལ་པཎ་ཆེན་ཤཱཀྱའི་མཚན་ཅན། ",
            "སྤྱིར་ཤེས་པ་ལ་རྣམ་ཤེས་དང་། ",
            "ཡེ་ཤེས་གཉིས་ཡོད་པའི་རྣམ་ཤེས་།",
            "རྣམ་ཤེས་ཚོགས་བརྒྱད་མཚུངས་ལྡན་དང་བཅས་པ་ཡིན་པས་ཁྱབ་ཅིང་",
            "དེ་ཉིད་འདུས་བྱས་ཡིན་པས་བདེ་གཤེགས་སྙིང་པོར་མི་འཐད་ཅེས་བཀག་།",
            ""
        ],
        null,
        [
            "འདིར་ནི་གསལ་སྟོང་ཟུང་འཇུག་གི་གསལ་ཆ་།",
            "འདུས་བྱས་རང་བཞིན་གནས་རིགས་ཡིན་པ་འགོག་པར་མཛད་ཀྱི། ",
            "རང་བཞིན་གནས་རིགས་ཡིན་པ་ཙམ་མི་འགོག་།",
            "གསལ་ཆ་དེ་ཉིད་འདུས་མ་བྱས་ཡིན་པར་བསྟན་བཅོས་མཛད་པ་འདི་ཉིད་བཞེད་པའི་ཕྱིར་།",
            "གསལ་ཆ་དེ་ཉིད་བདེ་གཤེགས་སྙིང་པོར་གོང་དུ་སྒྲུབ་ཟིན་ཅིང་། ",
            "བདེ་གཤེགས་སྙིང་པོ་ལ་འདུས་མ་བྱས་ཀྱིས་ཁྱབ་པའི་ཕྱིར་དང་། ",
            "བསྟན་བཅོས་མཛད་པ་འདིས་འཇུག་པ་བཀའ་འགྲེལ་ལས། ",
            "འབྲས་དུས་ཀྱི་རྣམ་མཁྱེན་རྟག་པ་ཡིན་པར་བཤད་པས། ",
            "གཞི་དུས་ཀྱི་དབྱིངས་རིག་དབྱེར་མེད་ཀྱི་ཡེ་ཤེས་",
            "འདི་ཡང་རྟག་པ་ཡིན་པར་བཞེད་དགོས་པའི་ཕྱིར་རོ།། ",
            "།། གཉིས་པ་ལོག་རྟོག་བྱེ་བྲག་ཏུ་དགག་པ་ལ་ལྔ། ",
            "མེད་དགག་སྙིང་པོར་འདོད་པ་འགག",
            "སྙིང་པོ་གཉིས་སུ་དབྱེ་བ་།",
            "འགྲོ་ཀུན་སྙིང་པོས་གཏོང་བ་དགག",
            ""
        ],
        null,
        null,
        [
            "དང་པོ་ནི། ",
            "དྲི་བཅས་སེམས་ལ་རིགས་པས་བདེན་པ་བཀག་ཙམ་འདི་ནི་ཆོས་ཅན། ",
            "རང་བཞིན་གནས་རིགས་དང་བདེ་གཤེགས་སྙིང་པོར་ག་ལ་འཐད་དེ་",
            "མི་འཐད་པར་།",
            "ཐོགས་བཅས་བསལ་བ་ལ་ནམ་མཁའ་ཞེས་ནི་བཏགས་པ་དང་། ",
            "མགོ་བོར་འབིགས་ནུས་བསལ་བ་ལ་རྭ་མེད་ཅེས་ནི་བཏགས་པ་ལྟར། ",
            "རྟོག་པས་དགག་བྱ་བཅད་ཙམ་གྱི་གཞན་སེལ་ཡིན་པའི་ཕྱིར་ན་",
            "གནས་ལུགས་ཀྱང་མ་ཡིན་ན་སྟེ་དེའི་ཕྱིར་རོ། །",
            " གཉིས་པ་ནི། ",
            "དེས་ན་སེམས་ལ་བདེན་པ་བཀག་པའི་མེད་དགག་སྙིང་པོར་",
            "འདོད་པའི་ངན་རྟོགས་གི་དྲ་བ་འདི་དོར་ཅིག་ཅེས་བྱ་སྟེ",
            "མེད་དགག་འདི་ལ་འཁོར་བ་ཇི་ལྟར་ཚང་སྟེ་མ་ཚང་།",
            "འདི་ལ་ལམ་ཉིད་ཇི་ལྟར་སྒོམ་དུ་རུང་སྟེ་",
            "མི་རུང་ཞིང་འདི་ལ་འབྲས་བུ་ཇི་ལྟར་འབྱུང་སྟེ་",
            ""
        ],
        null,
        [
            "འདི་ལ་འཁོར་བ་ཇི་ལྟར་ཚང་།།",
            "འདི་ལ་ལམ་ཉིད་ཇི་ལྟར་སྒོམ།།",
            "འདི་ལ་འབྲས་བུ་ཇི་ལྟར་འབྱུང་།།",
            "དེ་སྐད་སྨྲ་ན་ལན་ཅི་ཡོད།།",
            "འཁོར་གསུམ་རྒྱུད་མར་མི་འབྱུང་ངམ། །",
            "ཞེས་མཚུངས་པ་མཛད་པ་ནི་",
            "མཁས་པ་དགེས་པའི་རྣམ་འགྱུར་མ་ཡིན་།",
            "ཁོ་བོ་ཅག་དྲི་བཅས་ཀྱི་སེམས་ལ་མཐའ་བཞིའི་སྤྲོས་པ་བཀག་པ་ཙམ་སྙིང་པོར་མི་འདོད་ཀྱི། ",
            "མཐའ་བཞིའི་སྤྲོས་པ་བཀག་པའི་སྟོང་ཉིད་དང་། ",
            "དྲི་བཅས་ཀྱི་སེམས་ཟུང་དུ་འཇུག་པའི་ཟུང་འཇུག་ལ་",
            "བདེ་གཤེགས་སྙིང་པོར་འདོད་ཅེས་བཤད་ཟིན་པའི་ཕྱིར་རོ། །",
            "གལ་ཏེ་དེ་ལྟར་འདོད་པ་།",
            ""
        ],
        null,
        null,
        [
            "གཞན་དུ་རྟོག་ན་འགལ་བས་དགག་པའོ།།",
            "དང་པོ་༼ཇི་ལྟར་གསུངས་ཚུལ་བསྡུས་ཏེ་བཤད༽ནི། ",
            "པདྨོ་བཞད་པ་ལས། ",
            "གཉིས་སུ་ཕྱེ་བ་ནི་རོང་ཊཱིཀ་གི་དངོས་བསྟན་ཡིན་ལ་",
            "ཞེས་སོགས་བཤད་པ་ལྟར། ",
            "རོང་ཊཱིཀ་གི་རྗེས་འབྲང་ཁ་ཅིག",
            "སེམས་ཀྱི་སྟོང་གསལ་གཉིས་།",
            "འདུས་མ་བྱས་དང་འདུས་བྱས་ཀྱི་རང་བཞིན་གནས་རིགས་སུ་སོ་སོར་འདོད་།",
            ""
        ],
        [
            "རོང་ཊཱིཀ་དངོས་བསྟན་ལས་དེ་ལྟར་བཤད་པའི་ཕྱིར་ཞེས་ཟེར་རོ། །",
            " གཉིས་པ་༼དགོངས་གཞི་ངོས་བཟུང་དགོངས་པ་སྒྲུབ་༽ནི། ",
            "འདི་ཡང་མཁས་པས་རེ་ཞིག་བརྟག་པར་བྱ་།",
            "མཐར་ཐུག་ཟུང་འཇུག་སྒྲུབ་པའི་ཕྱིར་དུ། ",
            "གནས་སྐབས་སུ་འཁྱོག་པོ་སྲོང་པའི་ཚུལ་གྱིས་དྲང་དོན་ཡིན་ན་འགལ་བ་མེད་།",
            "གསལ་སྟོང་འདུས་བྱས་དང་འདུས་མ་བྱས་གཉིས་ཟུང་འཇུག་ཏུ་སྒྲུབ་པ་།",
            "ཡ་གྱལ་འདུས་བྱས་གསལ་བ་དང་",
            "འདུས་མ་བྱས་སྟོང་པ་གཉིས་ཀ་དགོས་པའི་ཕྱིར་རོ། །",
            " གསུམ་པ་༼གཞན་དུ་རྟོག་ན་འགལ་བས་དགག་པའོ་༽",
            "ནི། དེ་ལས་གཞན་དུ་ངེས་པའི་དོན་ཡིན་ན་མི་འཐད་།",
            ""
        ],
        null,
        [
            "ཕྱོགས་སྔ་སྨྲ་བ་པ་ནི། ",
            "པདྨ་བཞད་པ་ལས། ",
            "འགྲོ་བ་ལ་མེད་པར་འདོད་པ་ནི་",
            "སྔར་བྱོན་པའི་བུ་སྟོན་ཁ་ཆེ་དང་། ",
            "དེང་སང་དབུས་གཙང་དང་མདོ་ཁམས་ན་ཡོད་པའི་",
            "མཚན་ཉིད་པ་ཁ་ཅིག་གོ་ཞེས་པ་ལྟར། ",
            "བུ་སྟོན་གྱི་བདེ་གཤེགས་སྙིང་པོའི་མཛེས་རྒྱན་དང་། ",
            "པཎ་ཤཱཀ་པའི་གསེར་ཐུར་སོགས་ཀྱི་རྗེས་འབྲང་འགའ་ཞིག་།",
            "བདེ་གཤེགས་སྙིང་པོ་བདེ་གཤེགས་ལ་ཡོད་ཀྱི་འགྲོ་བའི་རྒྱུད་ལ་མེད་།",
            "འཁོར་འདས་ཀྱི་ཆོས་ནི་",
            "ཐམས་ཅད་ཀྱི་སྙིང་པོ་རང་རང་ཁོ་ན་ལ་ཡོད་པའི་ཕྱིར་དང་། ",
            "མདོ་འགའ་ཞིག་ལས་བདེ་གཤེགས་སྙིང་པོ་འགྲོ་བ་ལ་",
            "ཡོད་པར་གསུངས་པ་ནི། ",
            "བདག་ཉིད་ཆེན་པོ་ས་པཎ་གྱིས་སྡོམ་གསུམ་དང་འཕྲིན་ཞུ་སོགས་ལས། ",
            "དགོངས་གཞི་དགོས་པ་དངོས་ལ་གནོད་བྱེད་ཀྱི་ཆོས་གསུམ་གྱི་སྒོ་ནས་",
            "དྲང་དོན་དུ་གཏན་ལ་ཕབ་པ་ཡིན་ནོ་ཞེས་སྒྲོ་འདོགས་པར་བྱེད་དོ།། ",
            "གཉིས་པ་དེ་དགག་པ་ལ་གསུམ། ",
            "ལུང་དང་རིགས་པའི་གནོད་བྱེད་།",
            "འཇམ་དབྱངས་དགོངས་པར་འདོད་པ་དགགའཁྲུལ་མེད་གནད་ཀྱི་གདམས་པ་སྦྱིན་པའོ།།",
            ""
        ],
        null,
        null,
        null,
        [
            "ཅེས་སྤྲོས་བྲལ་གྱི་ཆོས་དབྱིངས་བདེ་གཤེགས་སྙིང་པོ་ཡིན་པར་གསུང་བ་དང་། ",
            "གཞན་ཡང་རབ་དབྱེ་དེ་ཉིད་ལས། ",
            "སེམས་ནི་རང་གནས་སྙེགས་པའི་ཕྱིར། །",
            "མེ་ཡི་སྒྲུབ་བྱེད་ཚ་བ་ལྟར། །",
            "བདེ་གཤེགས་ཁམས་ཀྱི་སྒྲུབ་བྱེད་འཐད།།",
            "ཅེས་འཁོར་བ་སྤོང་འདོད་དང་། ",
            "མྱང་འདས་ཐོབ་འདོད་ཀྱི་བློ་སྐྱེས་པ་ནི། ",
            "རང་རྒྱུད་ལ་བདེ་གཤེགས་སྙིང་པོ་ཡོད་པ་རྐྱེན་གྱིས་",
            "རིགས་སད་པའི་སྒྲུབ་བྱེད་དུ་གསུངས་པ་དང་ཅིས་མི་འགལ་ཏེ་",
            "འགལ་བའི་ཕྱིར་རོ། །",
            "དེར་མ་ཟད། ",
            "གཞན་ཡང་རབ་དབྱེ་ལས། ",
            "གལ་ཏེ་བེམ་པོའི་ཆོས་ཀྱི་དབྱིངས། །",
            "བདེ་གཤེགས་སྙིང་པོ་མ་ཡིན་ཡང་། །",
            "སེམས་ཅན་རྣམས་ཀྱི་ཆོས་ཀྱི་དབྱིངས། །",
            "བདེ་གཤེགས་སྙིང་པོ་ཡིན་སྙམ་།",
            "མ་ཡིན་ཆོས་ཀྱི་དབྱིངས་ལ་ནི། །",
            "དབྱེ་བ་མེད་པར་རྒྱལ་བས་གསུངས།།",
            "ཞེས་བེམ་པོའི་ཆོས་དབྱིངས་དང་། ",
            "སེམས་ཅན་གྱི་སེམས་ཀྱི་ཆོས་དབྱིངས་བདེ་གཤེགས་སྙིང་པོ་ཡིན་པར་ཁྱད་པར་མེད་།",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        [
            "དེ་བཞིན་སེམས་ཀྱི་བྱེ་བྲག་གིས། །",
            "རིགས་ཅན་གསུམ་གྱི་བསླབ་པ་ཡང་། །",
            "དཀྱིལ་འཁོར་ཆེན་པོ་འདིར་ཞུགས་ན།།",
            "རིག་འཛིན་སྡོམ་པ་ཉིད་དུ་འགྱུར།།",
            "ཞེས་བཤད་པའི་ལུང་གིས་དངོས་སུ་གནོད་པ་།",
            "བེམ་པོ་ཤེས་པར་གནས་འགྱུར་བ་ནི། ",
            "རྒྱང་འཕེན་པ་ཡི་ལུགས་ཡིན་གྱི། ",
            "སངས་རྒྱས་པའི་གཞུང་ལ་མི་སྲིད་པའི་ཕྱིར་རོ། །",
            " གཉིས་པ་༼དབྱེ་བ་བརྒྱད་དུ་ངེས་པ་དགག་༽ནི། ",
            "སོ་ཐར་སྡོམ་པ་ལ་རིས་བརྒྱད་ཁོ་ནར་ངེས་ན་ནི། ",
            "ཉེ་བ་འཁོར་གྱི་ཞུས་པའི་མདོ་ལས་བཤད་པའི་བྱང་སེམས་སོ་སོ་ཐར་པ་ཆོས་ཅན། ",
            "ཁྱོད་རིས་བརྒྱད་པོ་གང་དུ་འདོད་པ་སྨྲོས་ཤིག་ཅེས་བྱ་སྟེ",
            ""
        ],
        null,
        [
            "འདི་ལ་དོགས་པ་ནི། ",
            "འོ་ན་བླ་མེད་ཀྱི་སྟ་གོན་གྱི་ཚེ། ",
            "དཀོན་མཆོག་གསུམ་ལ་བདག་སྐྱབས་མཆི། །",
            "ཞེས་སོགས་རྒྱུན་བཤགས་ཀྱི་ཐུན་མོང་མིན་པའི་སྐྱབས་འགྲོ་ལས་ཐོབ་པའི་སོར་སྡོམ་ཆོས་ཅན། ",
            "ཁྱོད་ཡོངས་རྫོགས་དགེ་བསྙེན་གྱི་སྡོམ་པར་།",
            "ཁྱོད་རིས་བརྒྱད་ཀྱི་ཟླས་ཕྱེ་བའི་དགེ་བསྙེན་གྱི་སྡོམ་པ་ཡིན་པའི་ཕྱིར། ",
            "རྟགས་འདིར་ཁས་བླངས་ཤིང་། ",
            "ཁྱབ་པ་སྤྱི་དོན་དུ་ཁས་།",
            "འདོད་པར་མི་ནུས་།",
            "སྐྱབས་འགྲོའི་སྡོམ་པ་ཙམ་ཞིག་ཡིན་པའི་ཕྱིར་རོ། །",
            "མཁས་པས་དཔྱོད་ཅིགགསུམ་པ་༼འཆི་ཚེ་སྟོང་བས་ཁྱབ་པ་དགག་༽ནི། ",
            "དེས་ན་སྔར་ཇི་སྐད་བཤད་པ་ཡི་ཐུན་མོང་མ་ཡིན་པའི་སྐྱབས་འགྲོའི་སྡོམ་པ་དང་། ",
            "ཉེ་བ་འཁོར་གྱིས་ཞུས་པའི་མདོ་ལས་བཤད་པའི་སོ་སོ་ཐར་པའི་སྡོམ་པ་ལ་སོགས་པ་རྣམས་ཆོས་ཅན། ",
            "ཁྱོད་ཤི་འཕོས་པའི་ཚེ་ན་ཇི་ལྟར་སྟོང་སྟེ་མི་སྟོང་པར་།",
            ""
        ],
        [
            "ཁྱོད་བྱང་ཆུབ་བར་དུ་བླངས་པའི་ཕྱིར་རོ། །",
            "གཉིས་པ་ངེས་འབྱུང་མེད་པའི་སོ་ཐར་དགག་པ་།",
            "ཕྱོགས་སྔ་སྨྲ་བ་པོ་ནི། ",
            "པདྨ་བཞད་པ་ལས། ",
            "སོ་ཐར་ལ་འཇིགས་སྐྱོབ་ལེགས་སྨོན། ",
            "ངེས་འབྱུང་གི་ཚུལ་ཁྲིམས་གསུམ་དུ་དབྱེ་བ་དང་། ",
            "སོ་ཐར་གྱི་ངོ་བོ་གཞན་གནོད་གཞི་བཅས་སྤོང་བ་འཕགས་ཡུལ་གྱི་གཞུང་འགྲེལ་ལས་བཤད་པ་མེད་ཅེས་པ་ནི། ",
            "དེང་སང་དྲི་བའི་ཟོལ་གྱིས་སྡོམ་གསུམ་རབ་དབྱེ་འགོག་པ་ལ་",
            "བརྩོན་པ་དེ་ཉིད་དོ།།",
            "ཞེས་པ་ལྟར། ",
            "པཎ་ཤཱཀ་པ་སོགས་མཁས་པ་ལ་།",
            "སོ་སོ་ཐར་པ་ལ་འཇིག་སྐྱོབ་ལེགས་སྨོན་ངེས་འབྱུང་གི་ཚུལ་ཁྲིམས་གསུམ་དུ་དབྱེ་བར་འདོད་།",
            "དེ་ཡང་དེ་དུས་ཀྱི་ཀུན་སློང་མྱང་འདས་ཀྱི་བསམ་པས་ཟིན་པས་དེ་གསུམ་ཆར་ནི་",
            "སོ་སོ་ཐར་པར་ཁྱད་པར་མེད་ཀྱང་། ",
            "རྒྱུའི་ཀུན་སློང་སྒོ་ནས་ནི་",
            "གསུམ་པོ་སོ་སོར་དབྱེ་བའི་ཕྱིར་རོ་ཞེས་ཟེར་རོ། །",
            "འདི་ཡང་། ",
            "ཀུན་སློང་གཉིས་པོ་སྔ་ཕྱིའི་ཚིག་མ་དག་པ་འདུག་པས། ",
            "དུས་ཀྱི་ཀུན་སློང་མྱང་འདས་ཀྱི། །",
            "བསམ་པས་ཟིན་པས་གསུམ་ཆར་ནི། །",
            "ཞེས་སོགས་གོ་བསྒྱུར་ནས་",
            "འདོན་དགོས་སོ།།",
            ""
        ],
        null,
        [
            "དེ་ལྟར་རང་འགྲེལ་ལས། ",
            "ཅི་ཕྱི་རོལ་པ་རྣམས་ལ་ཡང་དག་པར་བླངས་པ་ལས་བྱུང་བའི་ཚུལ་ཁྲིམས་མེད་དམ་ཞེ་ན་ཡོད་མོད་ཀྱི། ",
            "དེ་ནི་སྲིད་པ་ལ་བརྟེན་པའི་ཕྱིར། ",
            "གཏན་དུ་སྡིག་པ་ལས་སོ་སོར་ཐར་པ་ནི་མ་ཡིན་ནོ།།",
            "ཞེས་གསལ་བར་བཤད་པའི་ཕྱིར། ",
            "ལུང་དེའི་དོན་ཡང་། ",
            "ཕྱི་རོལ་པའི་ལུགས་ཀྱི་ཡང་དག་པར་བླངས་པའི་ཚུལ་ཁྲིམས་།",
            "སོ་ཐར་སྡོམ་པ་མ་ཡིན་།",
            "དེ་དག་ནི། ",
            "ཕྱི་རོལ་པ་རང་ལུགས་ཀྱི་ཐར་པ་ནི་",
            "ནམ་མཁའ་ན་གདུགས་རྐན་པ་ལྟ་བུ་དང་། ",
            "ཚངས་པ་དང་དབང་ཕྱུག་སོགས་ཐོབ་བྱར་དམིགས་པའི་ཚུལ་ཁྲིམས་གང་ཞིག ",
            "དེ་ལྟ་བུའི་དམིགས་ཡུལ་ཐོབ་བྱ་",
            "དེ་དག་ནི་སྲིད་པ་འཁོར་བ་ཁོ་ན་ཡིན་གྱི་ཐར་པ་མཚན་ཉིད་པ་མ་ཡིན་པའི་ཕྱིར། ",
            "ཁྱབ་སྟེ་སོ་ཐར་སྡོམ་ཡིན་ན། ",
            "ངེས་འབྱུང་གི་བསམ་པས་ཟིན་།",
            ""
        ],
        null,
        [
            "ཕྱི་རོལ་པའི་ལུགས་ཀྱི་ཚུལ་ཁྲིམས་ནི། ",
            "རྒྱུ་དུས་དང་དེ་དུས་གང་དུའང་ངེས་འབྱུང་གི་བསམ་པས་མ་ཟིན་།",
            "འདིར་འཇིགས་སྐྱོབ་དང་ལེགས་སྨོན་གྱི་སོར་སྡོམ་ནི། ",
            "རྒྱུ་དུས་ཀྱི་ཀུན་སློང་གི་སྒོ་ནས་མིང་བརྟགས་པ་ཡིན་གྱི། ",
            "དེ་དུས་ཀྱི་ཀུན་སློང་ངེས་འབྱུང་གི་ཟིན་པས་",
            "སོར་སྡོམ་མཚན་ཉིད་པ་ཡིན་པའི་ཕྱིར། ",
            "དཔེར་ན་དཀར་ནག་འདྲེས་མའི་ལས་བཞིན་ཞེས་ལན་འདེབས་པར་བྱེད་ལ",
            "དེ་ལ་མཁས་པ་འདིས་ནི། ",
            "རྒྱུ་དུས་མངོན་མཐོའི་བསམ་པ་དང་",
            "དེ་དུས་ངེས་འབྱུང་གི་བསམ་པས་ཟིན་པའི་ཚུལ་ཁྲིམས་ཆོས་ཅན། ",
            "མངོན་མཐོའི་དགེ་བ་མིན་།",
            "ངེས་ལེགས་ཀྱི་དགེ་བ་ཡིན་པའི་ཕྱིར། ",
            "དཔེར་ན་རྒྱུ་དུས་མི་དགེ་བ་དང་",
            "དེ་དུས་དགེ་བས་ཀུན་ནས་བླངས་པའི་ལས་།",
            "འདྲེས་མའི་ལས་ཡིན་ཀྱང་། ",
            "དེ་དག་དགེ་བའི་ལས་ཡིན་གྱི་མི་དགེ་བའི་ལས་མིན་པ་བཞིན་ནོ།།",
            "རྩ་བའི་རྟགས་ངེས་འབྱུང་གི་སྡོམ་པར་ཁས་བླངས་པས་།",
            ""
        ],
        null,
        [
            "ཁྱོད་འབོགས་པའི་ཚེ་དཀོན་མཆོག་གསུམ་ལ་སྐྱབས་འགྲོ་ངེས་པར་བྱེད་དགོས་ཤིང་། ",
            "དཀོན་མཆོག་གསུམ་ལ་སྐྱབས་སུ་སོང་བའི་ཚེ་",
            "ངེས་འབྱུང་གི་བསམ་པ་ངེས་པར་སྐྱེས་པ་ཡིན་པའི་ཕྱིར་།",
            "རྒྱ་ཆེར་འགྲེལ་ལས་མྱ་ངན་ལས་འདས་པའི་བསམ་པ་བརྟན་པོ་མེད་པར་སུ་ཡང་",
            "དཀོན་མཆོག་གསུམ་ལ་སྐྱབས་སུ་འགྲོ་བ་སྒྲུབ་པར་མི་བྱེད་དོ།།",
            "ཅེས་སོགས་གསལ་བར་བཤད་པའི་ཕྱིར་རོ་སྙམ་།",
            "ཁྱོད་ཀྱི་སྒྲུབ་བྱེད་གཙོ་བོ་འདི་ཉིད་ཡིན་མོད། ",
            "ཁྱོད་ཀྱི་སྒྲུབ་བྱེད་དེ་ཡང་བསྒྲུབ་བྱ་དང་མཚུངས་།",
            "སྐྱབས་འགྲོ་ཉིད་ལ་འཇིགས་སྐྱོབ་དང་ལེགས་སྨོན་གྱི་སྐྱབས་འགྲོ་ཡང་ཡོད་པའི་ཕྱིར་ན་",
            "སྐྱབས་འགྲོས་ཟིན་པ་ལ་ངེས་འབྱུང་གི་བསམ་པས་",
            "ཟིན་པས་མ་ཁྱབ་པའི་ཕྱིར་རོ། །",
            "གཞན་ཡང་སོ་ཐར་སྡོམ་པ་ལ་",
            "འཇིགས་སྐྱོབ་ལེགས་སྨོན་ངེས་འབྱུང་གསུམ་དུ་འདོད་པ་འདི་།",
            "ལུང་རིགས་ཀྱི་གནོད་བྱེད་ཆར་ལྟར་བབས་ན་ཡང་། ",
            "འདིར་ནི་རེ་ཤིག་མི་སྤྲོའོ་ཞེས་བྱ་།",
            ""
        ],
        null,
        [
            "ངེས་པར་འབྱུང་བའི་ཚུལ་ཁྲིམས་ཞེས་ཀྱང་།",
            "སོ་སོར་ཐར་པའི་སྡོམ་པ་ཞེས་ཀྱང་བྱའོ།།",
            "བདེན་པ་མཐོང་བ་རྣམས་ལ་ཟག་པ་མེད་པའི་ཚུལ་ཁྲིམས་",
            "ཞེས་བྱ་བ་ཡིན་ནོ་ཞེས། ",
            "ཚུལ་ཁྲིམས་དེ་བཞིའི་ཟླས་ཕྱེ་བའི་གསུམ་པ་བྱང་ཆུབ་ཀྱི་ཡན་ལག་གི་ཟིན་པའི་ཚུལ་ཁྲིམས་དེ་",
            "ངེས་འབྱུང་གི་ཚུལ་ཁྲིམས་དང་སོར་གྱི་སྡོམ་པར་བཤད་པའི་གནད་ཀྱི། ",
            "འཇིགས་སྐྱོབ་ལེགས་སྨོན་གཉིས་སོར་སྡོམ་མ་ཡིན་པར་ཤུགས་ལ་རྟོགས་ནུས་པའི་ཕྱིར་རོ། །",
            "རིགས་པའི་གནད་ནི་ཁོ་བོས་གོང་དུ་བསྟན་ཟིན་པ་དེ་ཉིད་།",
            "མངོན་མཐོ་དང་ངེས་ལེགས་ཀྱི་དགེ་བ་གཞི་མཐུན་མི་སྲིད་པའི་ཕྱིར་།",
            "ཐར་པ་ཆ་མཐུན་དང་བསོད་ནམས་ཆ་མཐུན་གྱི་དགེ་བའི་གཞི་མཐུན་མི་སྲིད་པའི་ཕྱིར་རོ། །",
            "འོན་ཀྱང་སྔོན་གྱི་མཁས་པ་བུ་སྟོན་དང་། ",
            "དཔལ་ཤཱཀྱ་མཆོག་ལྡན་སོགས་སྔ་མ་དེ་ཉིད་བཞེད་ལ",
            "དཔལ་འབུམ་ཕྲག་གསུམ་པའི་གསུང་གི་ཆ་འགའ་ཞིག་ལས་ཀྱང་",
            "ལུགས་དེ་ཁོ་ན་བཤད་ཅིང་། ",
            "གསུང་གི་ཆ་འགའ་ཞིག་ལས། ",
            "སྤྱིར་ཡང་དག་པར་བླངས་པའི་ཚུལ་ཁྲིམས་།",
            ""
        ],
        null,
        null,
        null,
        [
            "སྐྱབས་འགྲོ་རྩོམ་བྱེད་དུ་བྱས་པས་མྱང་འདས་ཀྱི་བསམ་པ་བསྒྲུབ་པའི་",
            "གོ་དོན་རྙེད་དཀའ་བའི་ཕྱིར། ",
            "དེས་ན་སྤྱིར་སྐྱབས་འགྲོ་ལ་ལེགས་སྨོན་སོགས་གསུམ་དུ་ཡོད་།",
            "སྡོམ་པ་འབོགས་ཆོག་ཏུ་སྦྱར་བའི་སྐྱབས་འགྲོ་ནི་",
            "ངེས་ལེགས་ཁོ་ནར་བྱེད་དགོས་།",
            "དེའི་ཚེ་འབོགས་པ་པོས་སངས་རྒྱས་ལམ་གྱི་སྟོན་པ་དང་། ",
            "འཁོར་བ་སྤངས་པའི་མྱང་འདས་ཐོབ་བྱ་དང་། ",
            "དགེ་འདུན་ལམ་གྱི་གྲོགས་སུ་བརྡ་སྤྲད་དགོས་ཤིང་། ",
            "འབོགས་ཡུལ་གྱིས་དེ་ལྟར་ངག་ཏུ་ཁས་བླངས་ཤིང་དོན་དེ་ལྟར་བསམ་པ་ནི་",
            "དེར་སྐབས་ཀྱི་སྐྱབས་འགྲོའི་དོན་ཡིན་པའི་ཕྱིར། ",
            "གནད་དེས་།",
            "མཛོད་འགྲེལ་ལས་ཅི་སྐྱབས་སུ་འགྲོ་བ་མེད་པར་སྡོམ་པ་ནོས་པ་ཁོ་ནས་",
            "དགེ་བསྙེན་དུ་འགྱུར་རམ་ཞེ་ན་མི་འགྱུར་ཏེ་མི་ཤེས་པ་ནི་མ་གཏོགས་སོ།།",
            "ཞེས་སྤྱིར་བཏང་ལ་བསྙེན་གནས་དགེ་བསྙེན་དགེ་ཚུལ་གསུམ་གྱི་སྡོམ་པ་ལེན་པ་ལ་",
            "སྐྱབས་འགྲོའི་ཚིག་དོན་སྔོན་དུ་མ་སོང་ན་",
            "སྡོམ་པ་དེ་དག་གཏན་ནས་མི་ཆགས་པར་བཤད་ནས་",
            ""
        ],
        null,
        null,
        [
            "དེ་དགག་པ་ནི། ",
            "དེ་ལྟར་འཕགས་ཡུལ་གྱི་གཞུང་ལས་བཤད་པ་མེད་ཅེས་པ་ནི། ",
            "རང་ཉིད་ཀྱིས་མ་གཟིགས་པ་རྒྱུ་མཚན་དུ་བྱས་པ་།",
            "དཔལ་ལྡན་ཁ་ཆེ་བློ་བརྟན་གྱིས། ",
            "ཕུང་པོ་ལྔའི་རབ་བྱེད་ཀྱི་འབྲེལ་པ་བྱེ་བྲག་ཏུ་བཤད་པ་ཅེས་བྱ་བ་ལས། ",
            "དེ་ལྟར་གསུངས་པ་གང་ཡིན་པ་།",
            "དཔལ་ས་སྐྱ་པ་གོང་མ་སོགས་བོད་ཀྱི་མཁས་པ་སྔ་མ་རྣམས་ཀྱིས་གཟིགས་ནས་",
            "སྤྱི་བོའི་ཐོད་བཞིན་དུ་འཁུར་བར་མཛད་པའི་ཕྱིར་རོ། །",
            "དེ་ལྟར་ཇི་ལྟར་བཤད་ནདེ་ཉིད་ལས། ",
            "དེ་ལ་སོ་སོ་ཐར་བའི་སྡོམ་པ་ནི་",
            "གཞན་ལ་གནོད་པ་གཞི་དང་བཅས་པར་རྣམ་པ་ཐམས་ཅད་དུ་ལྡོག་པའོ།།",
            "བྱང་ཆུབ་སེམས་དཔའི་སྡོམ་པ་ནི་",
            "ལུས་དང་སྲོག་གི་བསྡུས་པའི་དངོས་པོ་ལ་མི་ལྟ་བར་ལུས་དང་ངག་དང་སེམས་ཀྱི་རྣམ་པ་ཐམས་ཅད་དུ་",
            "གཞན་ལ་ཕན་འདོགས་པར་ཞུགས་པའོ།།"
        ],
        null,
        [
            "དེ་དགག་པ་།",
            "དེ་ལྟ་བུ་སོར་སྡོམ་སྤྱིའི་ངོ་བོར་འཆད་པའི་ངེད་ཀྱི་ལུགས་འདི་ཆོས་ཅན། ",
            "རང་བཟོ་ཁོ་ན་མ་ཡིན་།",
            "ཁ་ཆེ་བློ་བརྟན་དང་། ",
            "ས་སྐྱའི་རྗེ་བཙུན་ཡབ་སྲས་དང་",
            "དཔང་ལོ་འཆིམས་སྟོན་ནམ་མཁའ་གྲགས་བུ་སྟོན་ཁ་ཆེ་ལ་སོགས་ཀྱིས་",
            "མགྲིན་གཅིག་དབྱངས་གཅིག་ཏུ་གསུངས་པ་ཡིན་ཏེ",
            "དེ་ཉིད་དགེ་སློང་གི་སྡོམ་པ་ཁོ་ནའི་ངོ་བོར་འཆད་པ་ཁྱེད་ཀྱི་ལུགས་འདི་ཆོས་ཅན། ",
            "རང་བཟོ་ཁོ་ན་ཡིན་།",
            "ཁྱེད་ཉིད་ལས་གཞན་པའི་རྒྱ་བོད་ཀྱི་མཁས་པ་སུ་ཞིག་གི་བཤད་པ་ཡོད་ན་",
            "ཁུངས་སྟོན་ཅིག་ཅེས་བྱ་སྟེ་",
            ""
        ],
        null,
        null,
        null,
        [
            "དོན་འདི་ཉིད་བསྙེན་གནས་ཀྱི་སྡོམ་པ་སོགས་ལ་",
            "ངེས་འབྱུང་གིས་ཟིན་པས་མ་ཁྱབ་པའི་སྒྲུབ་བྱེད་དུ་ཡང་ཤེས་དགོས་པ་ཡིན་ནོ།།",
            "དེ་ལྟར་ན་ཡང་རྩ་བ་བཞི་ཙམ་སྤང་བའི་བསྙེན་གནས་དགེ་བསྙེན་དགེ་ཚུལ་གྱི་སྡོམ་པ་སོགས་",
            "མི་དགེ་བཅུ་སྤོང་ཡིན་པ་ལ་སྒྲུབ་བྱེད་མེད་དོ་སྙམ་།",
            "རྩ་བཞི་སྤོང་བའི་གནད་ཤེས་ན་མི་དགེ་བ་བཅུ་ཆར་སྤོང་བ་ལུང་རིགས་ཀྱིས་གྲུབ་།",
            "དགེ་བསྙེན་སྡོམ་བརྒྱད་ལས། ",
            "རྫུན་གྱི་ཚིག་ལས་ཟློག་པ་ཡིས། །",
            "དེ་ཡི་སྐྱོན་ནི་གཞན་ལས་ཀྱང་། །",
            "ཟློག་པར་བྱ་སྟེ་ཟློག་བཤད་པ། །",
            "དེ་ཡང་ཤིན་ཏུ་དམན་ཕྱིར་རོ། །",
            "གང་ཕྱིར་ལུས་ངག་མི་དགེ་ལས། །",
            "ཟློག་པས་ཡིད་ཀྱི་དགེ་བ་ཡང་། །",
            "དེ་ཕྱིར་བརྣབ་སེམས་གནོད་པའི་སེམས། །",
            "ལ་ལས་ལོག་རྣམས་འགྲུབ་པ་ཡིན།།",
            "ཡན་ལག་ལྔ་ཡི་སྡོམ་བཤད་ཉིད། །",
            "གཞུག་པ་རུ་ནི་འདོད་པས་སོ།།",
            ""
        ],
        null,
        null,
        [
            "དགེ་ཚུལ་མན་ཆད་ཀྱི་སྡོམ་པ་ལ་",
            "ངག་གི་མི་དགེ་བ་ཕྲ་མ་སོགས་སྤོང་མི་དགོས་པའི་ཕྱིར་།",
            "ཕྲ་མ་སོགས་དགེ་ཚུལ་ལ་ལྟོས་པའི་བླངས་འདས་དང་",
            "ཕྱོགས་མཐུན་གྱི་ཉེས་པ་གང་དུའང་འདུལ་བ་སུམ་བརྒྱ་པ་སོགས་",
            "ཚད་ལྡན་ལས་མ་བཤད་པའི་ཕྱིར་རོ། །",
            "འདི་ནི་སླར་ཡང་དཔྱད་བྱའི་གནས་སོ།། ",
            "གཉིས་པ་ཆོ་ག་ལ་ལོག་རྟོག་དགག་པ་ལ་གཉིས། ",
            "སྒྲུབ་བྱེད་ཚོགས་ལ་འཁྲུལ་པ་དགགབསྒྲུབ་བྱའི་གྲངས་ལ་འཁྲུལ་པ་དགག་པའོ།།",
            "དང་པོ་༼སྒྲུབ་བྱེད་ཚོགས་ལ་འཁྲུལ་པ་དགག༽",
            ""
        ],
        null,
        [
            "མདོ་རྩ་བ་ལས། ",
            "དགེ་སློང་དང་དགེ་སློང་མ་ཉིད་དག་གི་ལས་གཞན་བྱེད་པས་མ་ཡིན་ནོ་ཞེས་དང་། ",
            "འདུལ་ལུང་ལས། ",
            "བཙུན་པ་དགེ་སློང་གི་ལས་ཀྱིས་",
            "དགེ་སློང་མ་བསྙེན་པར་རྫོགས་ཞེས་བགྱིའམ་མ་རྫོགས་ཞེས་།",
            "ཨུ་པ་ལི་རྫོགས་པ་ཞེས་བྱ་སྟེ་",
            "རྫོགས་པར་བྱེད་པ་ལ་འདས་པ་དང་བཅས་པར་རོ། །",
            "ཞེས་སོགས་ཀྱིས་གསོལ་བཞིའི་ཕ་ཆོག་གིས་དགེ་སློང་མར་བསྒྲུབ་པ་དང་། ",
            "གསོལ་བཞི་ས་ཆོག་གིས་ཕ་སྒྲུབ་ཏུ་རུང་བར་བཤད་ཅིང་། ",
            "སྐྱེས་ཚོགས་ཀྱིས་མ་ཆོག་གི་གསོལ་བཞི་བྱར་རུང་བ་དང་། ",
            "མ་ཚོགས་ཀྱིས་ཕའི་གསོལ་བཞི་བྱར་རུང་བ་ཡང་བསྟན་པའི་ཕྱིར་དང་། ",
            "ཚངས་པར་སྤྱད་པ་ལ་ཉེ་བར་གནས་པའི་སྡོམ་པ་",
            "མ་ཐོབ་པར་བསྙེན་པར་རྫོགས་པར་མི་འགྱུར་རོ་ཞེས་གསུངས་པས། ",
            "ཚངས་སྤྱོད་ཉེར་གནས་སྔོན་དུ་མ་སོང་བར་བུད་མེད་ད་ཆོག་གི་སྒོ་ནས་",
            "བསྙེན་པར་རྫོགས་པ་མི་རུང་པར་།",
            "གསང་སྟེ་སྟོན་པའི་འོག་ཏུ་",
            "དེ་དག་འདུན་གྱིས་སྦྱིན་པར་བྱའོ་ཞེས་པས། ",
            "ཚངས་སྤྱོད་ཉེར་གནས་དེ་མ་ཚོགས་ཁོ་ནས་",
            "སྟེར་དགོས་པར་ཡང་བཤད་འདུག་པའི་ཕྱིར་རོ། །",
            "དེས་ན་སྐྱེས་ཚོགས་ཁོ་ནས་བུད་མེད་བསྙེན་པར་།",
            "ཚུལ་འདི་འདྲའི་ཆོ་ག་དེང་སང་བྱེད་པ་ནི་",
            "འདུལ་བའི་བསྟན་པ་སྐྲུག་པའི་སྙད་ཀར་ཟད་།",
            ""
        ],
        [
            "ཚངས་སྤྱོད་ཉེར་གནས་སྔོན་དུ་མ་སོང་བར་ད་ཆོག་གི་སྒོ་ནས་",
            "བུད་མེད་བསྙེན་པར་རྫོགས་པའམ། ",
            "ཡང་ན་ཚངས་སྤྱོད་ཉེར་གནས་ཀྱང་སྐྱེས་ཚོགས་ཁོ་ནས་",
            "སྟེར་བ་འདི་འདྲ་བ་འདུལ་བའི་བཀའ་བསྟན་བཅོས་ཚད་ལྡན་གང་ལས་ཀྱང་",
            "དམིགས་བསལ་མ་གསུངས་ཤིང་། ",
            "ལུང་རིགས་ཀྱི་སྒྲུབ་བྱེད་གཞན་ཡང་སེད་པས་ན་སྟེ་དེའི་ཕྱིར་རོ། །",
            "དེ་ལ་རྗེས་འབྲང་ཁ་ཅིག་ན་རེ། ",
            "ཚངས་སྤྱོད་ཉེར་གནས་སྔོན་དུ་མ་སོང་བར། ",
            "སྐྱེས་ཚོགས་ཁོ་ནས་དེང་སང་བུད་མེད་བསྙེན་པར་རྫོགས་པ་འདི། ",
            "ཉེས་མེད་ཕུན་ཚོགས་མིན་ཡང་སྐྱེ་བ་ལ་ཉེས་བཅས་ཙམ་ཞིག་ཆགས་ཏེ",
            "ཚིག་སྔ་མ་མེད་པ་ལ་ནི་ཉེས་བཅས་ཙམ་དུ་ཟད་དོ་",
            "ཞེས་བསླབ་ཚིགས་སྔ་མ་མེད་པར་ཕྱི་མ་སྦྱིན་པ་སྐྱེ་ལ་ཉེས་བྱས་སུ་གསུངས་པས་",
            "ཁོ་བོའི་དོན་འདི་ཉིད་འགྲུབ་པའི་ཕྱིར་ཞེས་ཟེར་།",
            "ཁྱོད་ཀྱི་འཁྲུལ་གཞི་ཐམས་ཅད་དེ་ཉིད་ཀྱིས་བྱས་པར་སྣང་ཡང་། ",
            "བསླབ་ཚིགས་སྔ་མ་མེད་པ་ལ་ཕྱི་མ་སྐྱེ་ལ་ཉེས་བྱས་སུ་བཤད་པས། ",
            "ཚངས་སྤྱོད་ཉེར་གནས་སྔོན་དུ་མ་སོང་བ་ལ་",
            "བུད་མེད་བསྙེན་རྫོགས་སྐྱེ་ལ་ཉེས་བྱས་སུ་སྒྲུབ་མི་ནུས་ཏེ",
            "ཚངས་སྤྱོད་ཉེར་གནས་བསླབ་ཚིགས་ཡིན་ན་ཁྱེད་བདེན་ཡང་། ",
            "ཚངས་སྤྱོད་ཉེར་གནས་བསླབ་ཚིགས་སུ་",
            "འདོད་པ་མཁས་པའི་བཞད་གད་ཀྱི་གནས་ཡིན་པའི་ཕྱིར་།",
            "རྒྱུ་མཚན་ཅི་ཕྱིར་ཞེ་།",
            "བུད་མེད་ལ་ནི་དགེ་སློབ་མ་ཞེས་བྱ་བའི་ཚིགས་གཞན་ཡོད་དོ།།",
            ""
        ],
        null,
        [
            "དཔེར་ན་བར་མ་རབ་བྱུང་བསླབ་ཚིགས་མ་ཡིན་ཀྱང་། ",
            "སྔཾ་མཾའི་འཕྲོསཾ་ཀྱིཾ་བར་མ་རབ་བྱུང་མེད་པ་ལ་བསྙེན་རྫོགས་བྱས་ན་",
            "སྐྱེ་ལ་ཉེས་བྱས་ཡིན་པའི་ཕྱིར་རོ་སྙམ་ན",
            "ཞུ་བ་ལས་བཙུན་པ་རབ་ཏུ་མ་བྱུང་བར་བསྙེན་པར་རྫོགས་ན་རྫོགས་ཞེས་བགྱི་འམ་མ་རྫོགས་ཞེས་།",
            "ཨུཏྤལ་ལའི་རྫོགས་པ་ཞེས་བྱ་།",
            "རྫོགས་པར་བྱེད་པ་ལ་འདས་པ་དང་བཅས་པར་རོ་",
            "ཞེས་བཤད་པ་འདི་ལུང་ཚིག་དག་པ་ཡིན་ན་ཡང་། ",
            "སྔ་མ་དེ་དང་མི་མཚུངས་།",
            "འདི་ལ་འདི་ལྟ་བུའི་དམིགས་བསལ་དངོས་སུ་བཤད་།",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        [
            "སངས་རྒྱས་ཉིད་དུ་མི་འགྲུབ་ཅིང་། །",
            "འཁོར་བ་ན་ཡང་བདེ་བ་མེད།།",
            "ཅེས་གསུངས་པ་དང་ཅིས་མི་འགལ་ཏེ་འགལ་བའི་ཕྱིར་དང་། ",
            "སྤྱོད་འཇུག་གི་ལུང་དོན་དེ་ཉིད་།",
            "ཁྱོད་ཀྱི་གྲུབ་མཐའ་ཆོས་ཅན་དུ་བཟུང་ནས་ཐལ་བ་འཕེན་ན་",
            "ནི་ཆོས་མཐུན་ལན་ཉིད་གང་ལ་འདེབས་ཏེ་",
            "འཐེབས་པར་མི་ནུས་པའི་ཕྱིར་རོ། །",
            "དེ་ཡང་ཇི་ལྟར་ཞེ་།",
            "འདི་ཡི་ཕྱོགས་སྔ་སྨྲ་བ་པོ་ཁྱོད་ཀྱི་གྲུབ་མཐའ་ཆོས་ཅན། ",
            "མཐར་ཐུག་སངས་རྒྱས་མི་འགྲུབ་ཅིང་གནས་སྐབས་མངོན་མཐོ་ཙམ་ཡང་མི་འགྲུབ་པར་།",
            ""
        ],
        [
            "བདག་གཞན་གྱི་བདེ་སྡུག་བརྗེ་བ་བཀག་པའི་ཉམས་ལེན་ཡིན་པའི་ཕྱིར། ",
            "རྟགས་ཁྱབ་པ་སྤྱོད་འཇུག་གི་ལུང་གིས་གྲུབ་བོ། །",
            " གསུམ་པ་གནད་ཀྱི་སྙིང་པོ་བསྡུ་བ་ལ་གསུམ། ",
            "ཕར་ཕྱིན་བཀའ་བབས་སྙིང་པོ་།",
            "སྔགས་ཀྱི་བཀའ་བབས་སྙིང་པོ་།",
            "དེ་གཉིས་སྙིང་པོ་གཅིག་ཏུ་བསྡུ་བའོ།།",
            "དང་པོ་༼ཕར་ཕྱིན་བཀའ་བབས་སྙིང་པོ་བསྡུ་༽ནི། ",
            "མདོར་ན་བློ་ལ་འདོད་མི་འདོད་གཉིས་སུ་ཕྱེ་བའི་འདོད་པ་ཀུན་གཞན་ལ་སྟེར་ཞིང་",
            "མི་འདོད་པ་ཀུན་རང་ལ་ལེན་པ་གོམས་པའི་",
            "བདག་གཞན་བརྗེ་བའི་ཉམས་ལེན་འདི་ནི་ཆོས་ཅན། ",
            "ཁྱོད་ཨ་ཏི་ཤ་ནས། ",
            "བཀའ་གདམས་པ་ལ་བཀའ་བབས་པའི་ཕ་རོལ་ཏུ་ཕྱིན་པའི་ཉམས་ལེན་གནད་བསྡུས་པའི་སྙིང་པོ་ཡིན་ཏེ",
            ""
        ],
        null,
        [
            "བླ་མ་གསེར་གླིང་པ་ལས་ལུང་དྲི་མ་མེད་པར་གྲགས་པ་ལུང་བསྟན་པའི་མདོ་དང་། ",
            "རིགས་པ་བྱང་ས་སོགས་ལ་བསྟེན་ཏེ་",
            "མན་ངག་བློ་སྦྱོང་དོན་བདུན་མ་སོགས་ཀྱི་བཀའ་བབས་སོ།།",
            "དེ་ལྟ་བུའི་ཇོ་བོ་རྗེས་གངས་ཅན་དུ་སྤེལ་བ་ལ་ཡང་། ",
            "བཀའ་གདམ་ངག་ལུགས་གཉིས་སུ་གྲགས་པ་འཕེལ་།",
            "ཇོ་བོ་ནས་འབྲོམ་དང་འབྲོམ་ནས་",
            "སྐུ་མཆེད་གསུམ་ལ་རྒྱུད་པ་དལ་འབྱོར་རྙེད་དཀའ་ནས་",
            "བརྩམས་པའི་སྐྱེས་བུ་གསུམ་གྱི་ལམ་རིམ་དང་། ",
            "ཇོ་བོ་ནས་དགོན་པ་པ་དང་དགོན་པ་པ་ནས་",
            "སྣེའུ་ཟུར་པ་དང་ཀམ་པ་ལ་རྒྱུད་པའི་འཁོར་བ་འཇུག་ཟློག་ནས་",
            "རྩིས་པའི་སྐྱེས་བུ་གསུམ་གྱི་ལམ་རིམ་གཉིས་སུ་འཕེལ་ཞིང་",
            ""
        ],
        [
            "ཕྱིས་འབྲོམ་ནས་རྒྱུད་པ་ལ་ཡང་བཀའ་གདམས་གཞུང་གདམས་ངག་གཉིས་སུ་འཕེལ་།",
            "པོ་ཏོ་བ་ནས་རྒྱུད་པ་ལ་གཞུང་པ་དང་སྤྱན་མངའ་བ་ནས་",
            "རྒྱུད་པ་ལ་གདམས་ངག་པ་ཞེས་གྲགས་སོ།། ",
            "སྔགས་ཀྱི་སྙིང་པོ་བསྡུ་བ་ནི། ",
            "སྤྱོད་པ་བདག་གཞན་བརྗེ་བའི་གནད་འདི་ཉིད་ཆོས་ཅན། ",
            "ཁྱོད་མདོའི་ཉམས་ལེན་སྙིང་པོ་ཡིན་པར་མ་ཟད། ",
            "སྔགས་ཀྱི་ཉམས་ལེན་གྱི་སྙིང་པོ་ཡང་ཡིན་ཏེ",
            "ས་སྐྱ་པའི་རྗེ་བཙུན་མཆོག་རྣམས་ལ་རྣལ་འབྱོར་དབང་ཕྱུག་བིརྺ་པའི་མན་ངག ",
            "སྐལ་དམན་རིམ་འཇུག་པ་བཀྲི་བའི་གསུང་ངག་རྡོ་རྗེ་ཚིག་རྐང་དང་། ",
            "སྐལ་ལྡན་ཅིག་ཆར་བ་བཀྲི་བའི་སྤྲོས་མེད་རྡོ་རྗེ་ཚིག་རྐང་གི་ཁྲིད་རིམ་གཉིས་ལས་",
            "ཁྱོད་ཀྱི་ཉམས་ལེན་ཤིན་ཏུ་གསལ་བའི་བཀའ་བབས་བཞུགས་པ་ལྟར་",
            "ཐུགས་ཉམས་སུ་བཞེས་པའི་ཕྱིར་རོ། །",
            "དེ་ཡང་གསུང་ངག་ལམ་འབྲས་ཀྱི་སྣང་གསུམ་གྱི་ཉམས་ཀྱི་སྣང་བའི་སྐབས་སུ་འབྱུང་ཞིང་",
            "སྤྲོས་མེད་ཀྱི་བོགས་འབྱིན་རྩ་བ་རྒྱུ་དང་མཉམ་མེད་སྙིང་རྗེའི་རྣལ་འབྱོར་སོགས་ཀྱི་སྐབས་སུ་འབྱུང་ངོ་།།",
            "གསུང་ངག་ཆུང་བར་གྲགས་པའི་སྤྲོས་མེད་ཀྱི་ཉམས་ལེན་འདི། ",
            "འཕགས་པ་རིན་པོ་ཆེ་མན་ཆད་ལ་བཞུག་ཀྱང་",
            "དེ་ཡང་དག་ལ་མི་བཞུག་པས། ",
            "རྣལ་འབྱོར་དབང་ཕྱུག་བིརྺ་བའི། །",
            "མན་ངག་ཉིད་ལས་འདི་ཉིད་ཀྱིས། །",
            "ཉམས་ལེན་གསལ་བའི་བཀའ་བབས་བཞུགས།།",
            ""
        ],
        null,
        [
            "ཁང་སར་ཆོས་རྗེ་འཇམ་དབྱངས་མཚན་ལྡན་ན་རེ། ",
            "དེ་དག་གིས་ནི་རྗེ་བཙུན་འདིའི་ཕྱོགས་སྔ་མ་ལོངས་བཞིན་དུ་",
            "སྡང་ཞུགས་ཁོ་ནས་སྨྲས་པ་ཡིན་ཏེ། ",
            "རྗེ་བཙུན་འདིས་བདག་བདེ་དང་སྡུག་བསྔལ་བརྗེ་བར་མི་འགོག་པའི་ཕྱིར་གསུང་པ་ནི། ",
            "ལན་གཞན་སྨྲ་བར་མ་ནུས་པའི་བབ་ཅོལ་ཡིན་།",
            "འདི་ཉིད་ཀྱི་ལམ་འབྲིང་པོ་ལས་བདག་གཞན་བརྗེ་ཞེས་པ་དང་",
            "བདག་གཞན་དུ་བྱ་ཞིང་གཞན་བདག་ཏུ་བྱ་བ་ཞེས་པ་ནི། ",
            "གཞན་ལ་ངའོ་སྙམ་དུ་དང་དེའི་མིག་སོགས་ལ་",
            "ངའི་འོ་སྙམ་པའི་བློ་སྦྱོང་བ་མ་ཡིན་གྱི་རང་གཅེས་འཛིན་དང་",
            "གཞན་ཡལ་བར་འདོར་བའི་བློ་གཉིས་གོ་ས་བརྗེས་ཏེ་ཞེས་སོགས་དང་། ",
            "དེའི་ཕྱིར་བདག་གི་བདེ་བ་དང་གཞན་གྱི་སྡུག་བསྔལ་བརྗེ་བར་གསུངས་པ་ཡང་བདག་གཅེས་འཛིན་ལ་",
            "དགྲར་བལྟས་ནས་བདག་གི་བདེ་བ་ལ་ཆེད་ཆེར་བྱེད་པ་འགོག་ཅིང་། ",
            "གཞན་གཅེས་འཛིན་ལ་ཡོན་ཏན་དུ་བལྟས་ནས་",
            ""
        ],
        [
            "གཞན་གྱི་སྡུག་བསྔལ་ཡལ་བར་འདོར་པ་བཀག་ནས་",
            "དེ་སེལ་བ་ལ་ཆེད་ཆེར་བྱེད་པ་།",
            "ཞེས་སོགས་བཤད་པས་སོ།།",
            "དེས་ན་འདི་ཉིད་ཀྱིས་ནི། ",
            "བདག་པས་གཞན་གཅེས་པར་འཛིན་པ་ཙམ་ཞིག་ལས་བདག་གི་",
            "བདེ་དགེ་གཞན་ལ་སྦྱིན་པའི་གནད་ཟབ་མོ་ཁོང་དུ་མ་ཆུད་པས། ",
            "བསམ་པ་བྱང་ཆུབ་ཀྱི་སེམས་ཀྱི་གནད་བཅོས་པ་ལྟ་བུར་སྣང་བའི་ཕྱིར་",
            "དགག་བྱ་ཁོ་ན་ཡིན་ནོ།། ",
            "གཉིས་པ་ལྟ་བའི་གནད་ལ་འཁྲུལ་པ་དགག་པ་ལ་གཉིས། ",
            "ཐོས་པའི་ལྟ་བའི་གནད་ལ་འཁྲུལ་པ་དགག",
            "སྒོམ་པས་ཉམས་ལེན་གནད་ལ་འཁྲུལ་པ་དགག་པའོ།།",
            ""
        ],
        [
            "དང་པོ་༼ཐོས་པའི་ལྟ་བའི་གནད་ལ་འཁྲུལ་པ་དགག༽ལ་བཞི། ",
            "དོན་དམ་མཐའ་བཞིའི་སྤྲོས་བྲལ་འགོག་པ་དགག",
            "ཀུན་རྫོབ་མཐའ་བཞིའི་སྤྲོས་བྲལ་སྨྲ་བ་དགག",
            "བདག་དང་སེམས་ཅན་སོ་སོར་ཕྱེ་བ་དགག",
            "བདག་གཉིས་ཐ་སྙད་བདེན་པར་སྨྲ་བ་དགག་པའོ།།",
            "དང་པོ་༼དོན་དམ་མཐའ་བཞིའི་སྤྲོས་བྲལ་འགོག་པ་དགག༽",
            ""
        ],
        [
            "ལའང་གཉིས་ཕྱོགས་སྔ་བརྗོད་པ་དང་དེ་དགག་པའོ།།",
            "དང་པོ་ལ་ཕྱོགས་སྔ་སྨྲ་བ་པོ་ནི། ",
            "པདྨོ་བཞད་པ་ལས། ",
            "མཐའ་བཞིའི་སྤྲོས་བྲལ་རྒྱ་ནག་དགེ་སློང་གི་ལྟ་བ་ཡིན་པས་ནོར་བ་ཡིན་།",
            "རིགས་པས་བདེན་གྲུབ་པ་བཀག་རྗེས་སུ་",
            "བདེན་མེད་ཉིད་ལ་ཞེན་པ་འགོག་དུ་མི་རུང་ཞེས་སོགས་ཀྱང་",
            "བཙོང་ཁ་པའི་དབུ་མའི་ཡིག་ཆ་རྣམས་ཀྱི་འདོད་པ་མཐར་ཐུག་པའོ་ཞེས་གསུངས་པ་ལྟར། ",
            "རྗེ་བཙུན་བཙོང་ཁ་པ་རྗེས་འབྲང་དང་བཅས་པའི་དྲང་ངེས་རྣམ་འབྱེད། ",
            "འཇུག་ཊཱིཀ་ཆེན་མོ། ",
            "སྐལ་བཟང་མིག་སོགས་ཀྱི་གནད་བསྡུས་ན་འདི་ལྟར་བཞེད་དེཁ་ཅིག་ན་རེ། ",
            "ཁྱོད་དབུ་མའི་ལྟ་བའི་མཆོག་མཐའ་བཞིའི་སྤྲོས་བྲལ་དུ་འདོད་པའི་ཡོད་མེད་སོགས་",
            "མུ་བཞི་གང་དུ་ཡང་གཟུང་དུ་མི་རུང་བའི་ལྟ་བ་ནི་ཆོས་ཅན། ",
            "དབུ་མའི་ལྟ་བ་རྣམ་དག་མིན་ཏེ",
            "རྒྱ་ནག་དགེ་སློང་གི་ལྟ་བར་གྲགས་པའི་ཅི་ཡང་ཡིད་ལ་མི་བྱེད་པའི་ལྟ་བ་དང་",
            "ཁྱད་པར་ཅུང་ཟད་ཀྱང་མེད་པའི་ཕྱིར་ན་",
            "ནོར་པ་ཆེན་པོའི་ལྟ་བ་དང་། ",
            "འོ་ན་མ་ནོར་བའི་ལྟ་བ་གང་ཡིན་དྲིས་པས། ",
            "གཅིག་དུ་བྲལ་སོགས་ཀྱི་རིགས་པས་དགག་བྱ་བདེན་པ་བཀག་རྗེས་སུ་",
            "བདེན་མེད་ཉིད་ལ་ཞེན་པ་ནི་ཆོས་ཅན། ",
            "དབུ་མའི་ལྟ་བ་མཐར་ཐུག་པ་།",
            "སྤང་བྱ་བདེན་འཛིན་དང་ལྟ་སྟངས་དངོས་སུ་འགལ་བའི་གཉེན་པོ་ཡིན་པའི་ཕྱིར། ",
            "དེས་ན་བདེན་མེད་རྟོགས་པའི་ལྟ་བ་འདི་ནི་ཆོས་ཅན། ",
            "ཐེག་པ་གསུམ་ཆར་དབུ་མའི་ལྟ་བ་རྟོགས་པ་ལ་ཁྱད་པར་མེད་དེ",
            ""
        ],
        [
            "ཁྱོད་དབུ་མའི་ལྟ་བ་ལ་ཞུགས་པ་གང་ཞིག ",
            "ཐེག་པ་གསུམ་ཆར་གྱིས་ཁྱོད་ངེས་པར་རྟོགས་དགོས་པའི་ཕྱིར་རོ། །",
            "འོ་ན་ཐལ་རང་གི་ལྟ་བའི་ཁྱད་པར་ཅི་ཞེས་དྲིས་པས། ",
            "ཐལ་རང་ལ་ལྟ་བའི་ཁྱད་པར་ཤིན་ཏུ་ཆེ་སྟེ",
            "དེ་གཉིས་དགག་བྱ་བདེན་ཚད་ངོས་འཛིན་ལ་ཁྱད་པར་ཡོད་ཅིང་། ",
            "དེ་ཡོད་པས་བདེན་མེད་རྟོགས་པའི་ལྟ་བ་ལ་ཕྲ་རགས་ཀྱི་ཁྱད་པར་བྱུང་བའི་ཕྱིར། ",
            "ཇི་ལྟར་ཞེ་།",
            "ལོག་ཕྱོགས་དགག་བྱ་བདེན་པར་གྲུབ་པའི་ཚད་དེ་ཡང་། ",
            "རང་རྒྱུད་པས་བློ་ལ་མ་ལྟོས་པར་ཡུལ་རང་ངོས་ནས་",
            "གྲུབ་པ་ཉིད་ལ་བརྟག་པ་མཐའ་གཟུང་གི་བདེན་ཚད་དུ་བཞེད་པར་འགྱུར་ཀྱང་། ",
            "དེ་ནི་དགག་བྱ་ཐུན་མོང་བ་ཙམ་།",
            "དགག་བྱ་དེ་ཙམ་ཁེགས་པས་བདེན་གྲུབ་མཐའ་དག་མི་ཁེགས་པའི་ཕྱིར་དང་། ",
            "བློ་ལ་སྣང་བའི་དབང་གིས་མ་གཞག་པར། ",
            "ཡུལ་རང་གི་གདོད་ལུགས་ཀྱི་ངོས་ནས་",
            "ཡོད་པར་འཛིན་པ་དེ་ཕྲ་བའི་བདེན་འཛིན་ལྷན་སྐྱེས་མ་ཡིན་པའི་ཕྱིར། ",
            "དེས་ན་མིང་གི་བཏགས་དོན་བརྩལ་བའི་ཚེ་རྙེད་པ་ཞིག་བྱུང་ན",
            "དེ་ཉིད་བརྟག་པ་མཐའ་གཟུང་གི་བདེན་ཚད་དུ་བྱས་ནས་",
            "དེ་ཉིད་འགོག་པ་ཐལ་འགྱུར་བའི་ཐུན་མོང་མིན་པའི་ཁྱད་ཆོས་ཡིན་།",
            "དགག་བྱ་དེ་",
            ""
        ],
        null,
        [
            "གཉིས་པ་དེ་དགག་པ་ལ་དགག་པར་དམ་བཅའ་དང་། ",
            "དགག་པ་དངོས་སོ།།",
            "དང་པོ་༼དགག་པར་དམ་བཅའ་༽ནི། ",
            "བཤད་མ་ཐག་པའི་ཕྱོགས་སྔ་འདི་དག་ནི་ཆོས་ཅན། ",
            "ལུང་དང་རིགས་པས་དགག་པར་བྱ་དགོས་།",
            "སྙིགས་མ་ལྔའི་ཟླས་ཕྱེ་བའི་ལྟ་བའི་སྙིགས་མ་ཡིན་པའི་ཕྱིར་རོ། །",
            " གཉིས་པ་༼དགག་པ་དངོས་༽ལ་ལྔ། ",
            "སྤྲོས་བྲལ་ཧྭ་ཤང་ལྟ་བར་སྨྲ་བ་དགགབདེན་པ་བཀག་ཙམ་མཐར་ཐུག་ཡིན་པ་དགག",
            "ཐེག་གསུམ་ལྟ་བ་ཁྱད་པར་མེད་པ་དགག",
            "ཐལ་རང་ལྟ་བ་ཁྱད་པར་ཡོད་པ་དགག",
            ""
        ],
        [
            "དཔྱད་པའི་ཚེ་ན་སྣལ་མར་གོ་བ་དགག་པའོ།།",
            "དང་པོ་༼སྤྲོས་བྲལ་ཧྭ་ཤང་ལྟ་བར་སྨྲ་བ་དགག༽",
            "ལ་གཉིས། རིགས་པའི་གནོད་བྱེད་བསྡུས་ཏེ་།",
            "ལུང་གི་གནོད་བྱེད་རྒྱས་པར་བསྟན་པའོ།།",
            "དང་པོ་༼རིགས་པའི་གནོད་བྱེད་བསྡུས་ཏེ་བསྟན་༽ནི། ",
            "རྒྱ་ནག་དགེ་སློང་མ་དཔྱད་པར་རང་དགར་རྟོག་པ་བཀག་པ་ལ་",
            "སྒོམ་གྱི་མཆོག་ཏུ་སྨྲ་བ་དང་། ",
            "དབུ་མའི་ལྟ་བ་འཆད་པའི་སྐབས་འདིར་ནི་རྟེན་འབྲེལ་ལ་སོགས་པའི་རིགས་པས་",
            "དཔྱད་པའི་ཚེ་མཐའ་བཞིའི་སྤྲོས་པ་མ་རྙེད་པའི་འཛིན་མེད་དབུ་མའི་ལྟ་བ་",
            "སྨྲ་བ་གཉིས་མཚུངས་ཞེས་སྨྲ་བ་ཆོས་ཅན། ",
            "སྟོང་པ་ཉིད་ཟབ་མོ་སྤོང་བའི་བདུད་ཚིག་ཡིན་ཏེ",
            ""
        ],
        null,
        [
            "ཡིད་ལ་མ་བྱས་པ་ཡིན་པས་གནས་ལུགས་རྟོགས་པའི་ལྟ་བ་རྣམ་དག་ཡིན་པའི་ཕྱིར། ",
            "ངེད་ཀྱི་དབུ་མའི་ལྟ་བ་ཆོས་ཅན། ",
            "བདག་འཛིན་དང་བདེན་འཛིན་གྱི་གཙོས་པའི་གཟུང་འཛིན་གཉིས་སྣང་གི་ཞེན་པ་ཐམས་ཅད་འཇོམས་པར་ནུས་པའི་གཉེན་པོ་ཡིན་ཏེ",
            "སྒྲུབ་བྱེད་རྣམ་དག་ལ་བརྟེན་ནས་",
            "གཉིས་སྣང་གི་ཞེན་པ་དང་འཛིན་སྟངས་འགལ་བའི་ལོག་ཕྱོགས་ཡིན་པའི་ཕྱིར། ",
            "དཔེར་ན་རྒྱུ་མཚན་མེད་བཞིན་དུ་སྒྲ་མི་རྟག་པར་འཛིན་པའི་རྟོག་པ་དང་། ",
            "བྱས་རྟགས་ལས་སྒྲ་མི་རྟག་པར་འཛིན་པའི་རྟོག་པ་གཉིས་",
            "སྒྲ་མི་རྟག་པར་འཛིན་པའི་འཛིན་སྟངས་སུ་མཚུངས་ཀྱང་",
            "སྒྲ་རྟག་འཛིན་གྱི་སྒྲོ་འདོགས་འཇོམས་པའི་ངེས་ཤེས་ཡིན་མིན་གྱི་ཁྱད་པར་ཆེན་པོ་ཡོད་པ་བཞིན་ནོ།།",
            "གཞན་ཡང་ཆོས་ཐམས་ཅད་བདེན་མེད་དུ་འཛིན་པའི་ཡིད་དཔྱོད་ཆོས་ཅན། ",
            "དབུ་མའི་ལྟ་བ་ཡིན་པར་།",
            "ཆོས་ཐམས་ཅད་བདེན་མེད་དུ་འཛིན་པའི་ལྟ་བ་ཡིན་པའི་ཕྱིར། ",
            "རྟགས་ཁྱབ་ཁྱོད་ཀྱིས་དོན་གྱིས་ཁས་བླངས་སོ།།",
            "གལ་ཏེ། ",
            "དེ་གཉིས་ལ་དབུ་མའི་ལྟ་བ་ཡིན་མིན་གྱི་ཁྱད་ཡོད་།",
            ""
        ],
        [
            "སྒྲུབ་བྱེད་རྣམ་དག་ལ་བརྟེན་མ་བརྟེན་གྱི་ཁྱད་ཡོད་པའི་ཕྱིར་སྙམ་།",
            "ཁོ་བོ་ཅག་གི་དབུ་མའི་ལྟ་བ་དང་། ",
            "ཧྭ་ཤང་གི་ལྟ་བ་ལ་ཡང་ཁྱད་པར་སྨྲས་ཟིན་པ་དེ་དོན་ལ་གནས་པ་མ་ཡིན་ནམ། ",
            "ཡང་ཁྱེད་འདོད་པའི་ཆོས་ཐམས་ཅད་བདེན་མེད་དུ་ཞེན་པའི་དབུ་མའི་ལྟ་བ་ཆོས་ཅན། ",
            "ཁྱོད་ཀྱི་གཟུང་འཛིན་གཉིས་སྣང་གི་ཞེན་པ་གཅོད་མི་ནུས་པར་།",
            "ཁྱོད་དེ་དང་འཛིན་སྟངས་འགལ་བའི་ཤེས་པ་མ་ཡིན་པའི་ཕྱིར་།",
            "ཁྱོད་རློམ་ཚོད་དང་སོང་ཚོད་གཉིས་ཆར་དུ་",
            "གཟུང་འཛིན་གཉིས་སྣང་གི་ཞེན་པ་དང་བཅས་པའི་ཤེས་པ་ཡིན་པའི་ཕྱིར། ",
            "ཁོ་བོ་ཅག་ལ་ནི་གནོད་བྱེད་དེ་མི་འཇུག་སྟེ",
            "གནས་ལུགས་མངོན་སུམ་དུ་མཐོང་བའི་ཚེ་ནི་",
            "རློམ་སོང་གཉིས་ཆར་དུ་གཉིས་སྣང་གི་ཞེན་པ་མེད་།",
            ""
        ],
        [
            "དོན་སྤྱིའི་ཚུལ་གྱིས་རྟོགས་པའི་ཚེ་ན་",
            "སོང་ཚོད་ལ་གཉིས་སྣང་གི་ཞེན་པར་སོང་ཡང་",
            "རློམ་ཚོད་ལ་གཉིས་སྣང་གི་སྤྲོས་པའི་ཚོགས་ཐམས་ཅད་བཀག་ཟིན་པའི་ཕྱིར་རོ། །",
            " གཉིས་པ་ལུང་གིས་དགག་པ་ལ་གསུམ། ",
            "དཀོན་མཆོག་བརྩེགས་པའི་མདོ་ལ་ཧ་ཅང་ཐལ་བ། ",
            "ཏིང་ངེ་འཛིན་རྒྱལ་པོ་སོགས་ལ་ཧ་ཅང་ཐལ་བ། ",
            "བསྟན་བཅོས་ཆེན་པོ་རྣམས་ལ་ཧ་ཅང་ཐལ་བའོ།།",
            "དང་པོ་༼དཀོན་མཆོག་བརྩེགས་པའི་མདོ་ལ་ཧ་ཅང་ཐལ་བ་༽ནི། ",
            "རིགས་པས་གནོད་པར་མ་ཟད་གཞན་ཡང་དཀོན་མཆོག་བརྩེགས་པ་ལས། ",
            "འོད་སྲུངས་ཡོད་ཅེས་བྱ་བ་འདི་ཡང་མཐའ་གཅིག་།",
            "མེད་ཅེས་བྱ་བ་འདི་ཡང་མཐའ་གཅིག་གོ་ཞེས་སོགས་གསུངས་།",
            "ཡོད་མེད་དུ་འཛིན་པ་གཉིས་པོ་མཐའ་གཅིག་ཏུ་འཛིན་པ་རེ་རེར་བྱས་།",
            "དེ་གཉིས་སྤངས་པའི་དབུས་ནི་དབུ་མ་།",
            "དབུ་མ་དེ་ཡང་བློས་བསྟན་དུ་མེད་ཅིང་",
            "སྒྲས་དངོས་སུ་བརྗོད་དུ་མེད་པ་དེ་ཡང་ཆོས་ཅན། ",
            "རྒྱ་ནག་གི་ལྟ་བ་ཉིད་དང་ཁྱད་མེད་དུ་ཧ་ཅང་ཐལ་པར་འགྱུར་བར་།",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null
    ]
}