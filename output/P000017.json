{
    "version": "P000017",
    "reviewed_text": [
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        [
            "དང་པོ་ནི། བྱང་ས་ལས། ",
            "འདི་ལ་བྱང་ཆུབ་སེམས་དཔའི་དང་པོ་སེམས་བསྐྱེད་པ་ནི། ",
            "བྱང་ཆུབ་སེམས་དཔའི་ཡང་དག་པའི་སྨོན་ལམ་ཐམས་ཅད་ཀྱི་ནང་ན༑",
            "ཡང་དག་པའི་སྨོན་ལམ་གྱི་དང་པོ་ཡིན་།",
            "དེ་ལས་གཞན་པའི་ཡང་དག་པའི་སྨོན་ལམ་རྣམས་སྡུད་པ་ཡིན་ནོ།།",
            "ཞེས་དང་། ",
            "ཡང་སེམས་བསྐྱེད་པ་དེ་ནི་བྱང་ཆུབ་ལ་དམིགས་པ་དང་། ",
            "སེམས་ཅན་གྱི་དོན་ལ་དམིགས་པའོ།།",
            "སེམས་བསྐྱེད་པ་དེ་ཡང་",
            "བྱང་ཆུབ་ཀྱི་ཕྱོགས་ཀྱི་དགེ་བའི་རྩ་བ་ཐམས་ཅད་སྡུད་པའི་ཐོག་མར་འགྲོ་བའི་ཕྱིར། ",
            "དགེ་བ་དང་། ",
            "མཆོག་ཏུ་དགེ་བ་དང་། ",
            "བཟང་བ་དང་། ",
            "མཆོག་ཏུ་བཟང་བ་དང་། ",
            "ལེགས་པ་དང་། ",
            "མཆོག་ཏུ་ལེགས་པའི་ཡོན་ཏན་དང་ལྡན་པ་དང་། ",
            "སེམས་ཅན་ཐམས་ཅད་ལས་བརྟེན་པའི་ལུས་དང་། ",
            "ངག་དང་། ",
            "ཡིད་ཀྱི་ཉེས་པ་སྤྱོད་པ་དང་མི་མཐུན་པ་ཡིན་ནོ།།",
            "ཞེས་གསུངས་།",
            ""
        ],
        null,
        null,
        [
            "སློབ་དཔོན་ཛྙཱ་ན་ཀཱིརྟིས། ",
            "འཇུག་པའི་རྣམ་པ་ནི་གང་ནས་བརྩམས་ཏེ་",
            "སྡོམ་པ་འཛིན་པ་སྔོན་དུ་འགྲོ་བས་",
            "སྦྱིན་པ་ལ་སོགས་པའི་ཚོགས་ལ་འཇུག་པ་ནི་",
            "འཇུག་པའི་སེམས་སོ།།",
            "ཞེས་གསུངས་སོ།།",
            "དང་པོ་ལེན་པའི་ཆོ་ག་ཡང་བྱང་ཆུབ་སེམས་དཔའི་ས་ལས་གསུངས་པ་ནི། ",
            "ཀྱེ་མ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་",
            "མངོན་པར་རྫོགས་པར་འཚང་རྒྱ་བར་གྱུར་།",
            "སེམས་ཅན་ཐམས་ཅད་ཀྱི་དོན་ཡང་བྱེད་ཅིང་",
            "ཤིན་ཏུ་མཐར་ཐུག་པའི་མྱ་ངན་ལས་འདས་པ་དང་། ",
            "དེ་བཞིན་གཤེགས་པའི་ཡེ་ཤེས་ལ་འགོད་པར་གྱུར་།",
            "ཅེས་པ་ཙམ་ལས་མ་གསུངས་།",
            ""
        ],
        null,
        [
            "ཞེས་སོགས་གསུངས་སོ།། ",
            "སྔོན་བཏང་སྟོན་པར་འདུ་ཤེས་གསོལ་བ་བཏབ།། ",
            "སྐྱབས་འགྲོ་དམིགས་ལ་ཕྱག་བྱ་ཅི་འབྱོར་མཆོད།། ",
            "མདུན་དུ་ཙོག་པུའམ་པུས་བཙུགས་སྨོན་པ་བླང་། ། ",
            "སྤྲོ་བ་བསླབ་དང་ཕན་ཡོན་བརྗོད་པས་བསྡུས།། ",
            "ཞེས་པ། ",
            "དང་པོར་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་བ་དང་",
            "མཆོད་པའི་ཆོ་ག་ལ་སོགས་པ་སྔོན་དུ་བཏང་།",
            "དགེ་བའི་བཤེས་གཉེན་ལ་སྟོན་པའི་འདུ་ཤེས་བསྐྱེད་།",
            ""
        ],
        null,
        [
            "པུས་མོ་གཡས་པའི་ལྷ་ང་ས་ལ་བཙུགས་པའམ། ",
            "ཙོག་པུར་ཡང་རུང་བས་འདུག་སྟེ་ཐལ་མོ་སྦྱར་བས། ",
            "ཕྱོགས་བཅུ་རྣམས་ན་བཞུགས་པའི་ཞེས་པ་།",
            "ཡོངས་སུ་མྱ་ངན་ལས་འདའ་བར་བགྱིའོ།།",
            "ཞེས་འབྱུང་བའི་བར་གྱིས་སྨོན་པའི་སེམས་ཀྱི་སྡོམ་པ་བླངས་།",
            "དེ་ནས་སྤྲོ་བ་སྐྱེད་པ་དང་། ",
            "བྱང་ཆུབ་ཀྱི་སེམས་དེ་ཉིད་མི་ཉམས་པར་བྱེད་པའི་བསླབ་བྱ་དང་། ",
            "ཕན་ཡོན་བརྗོད་།",
            "ཕན་ཡོན་ནི་བྱང་ས་ལས། ",
            "བྱང་ཆུབ་སེམས་དཔའ་ནི་སེམས་བསྐྱེད་མ་ཐག་ཏུ་",
            "བླ་ན་མེད་པའི་བྱང་ཆུབ་",
            "ཐེག་པ་ཆེན་པོ་ལ་ཞུགས་པ་ཡིན་།",
            ""
        ],
        null,
        [
            "དེ་ལྟ་བས་ན་སེམས་བསྐྱེད་པ་དེ་ནི་",
            "སྙིང་རྗེའི་རྒྱུ་མཐུན་པ་ཡིན་ནོ།།",
            "བྱང་ཆུབ་སེམས་དཔའ་སེམས་བསྐྱེད་པ་",
            "དེ་ལ་བརྟེན་ཅིང་གནས་ནས་བྱང་ཆུབ་སེམས་དཔའི་བསླབ་པ། ",
            "བྱང་ཆུབ་ཀྱི་ཕྱོགས་ཀྱི་ཆོས་རྣམས་དང་། ",
            "སེམས་ཅན་གྱི་དོན་བྱ་བ་དག་ལ་སྦྱོར་བར་བྱེད་དེ",
            "དེ་ལྟ་བས་ན་སེམས་བསྐྱེད་པ་དེ་ནི་",
            "བྱང་ཆུབ་སེམས་དཔའི་བསླབ་པ་རྣམས་ཀྱི་རྟེན་ཡིན་།",
            "དེ་ལྟར་དང་པོ་སེམས་བསྐྱེད་པ་དེ་ནི་བསྡུ་བ་དང་། ",
            "རྩ་བ་དང་། རྒྱུ་མཐུན་དང་། རྟེན་དུ་གྱུར་པ་ལས་རིག་པར་བྱའོ།།",
            "ཞེས་གསུངས་སོ།།",
            "འཇུག་པའི་ཆོ་ག་བརྗོད་པར་བྱ་།",
            ""
        ],
        [
            "ཕྱག་བྱས་རྐང་པར་གཏུགས་ནས་",
            "གསོལ་བ་གདབ། །",
            " དྲི་དང་ཚོགས་གསོག་སྟོན་པའི་འདུ་ཤེས་ཀྱིས། །",
            " ཕྱག་བྱ་བསྐུལ་ནས་དྲི་ལན་དང་བ་བསྐྱེད།། ",
            "གོ་བྱ་དྲི་དང་ཁས་ལེན་གྱུར་ན་བྱིན།། ",
            "མཁྱེན་པར་གསོལ་དང་གཟིགས་འཇུག་གྱ་ཚོམ་མིན།། ",
            "བསླབ་གཞི་ཕན་ཡོན་འཇུག་པའི་ཆོ་ག་ཡིན།།",
            ""
        ],
        [
            "ཞེས་པ། ",
            "སྔར་བཤད་པའི་དགེ་བའི་བཤེས་གཉེན་ལ་ཕྱག་བྱས་",
            "དེའི་རྐང་པ་ལ་གཏུགས་།",
            "སློབ་དཔོན་ཁྱོད་ལས་ཞེས་",
            "སོགས་ཀྱི་ཚིག་གིས་ལན་གསུམ་དུ་གསོལ་བ་གདབ་པར་བྱའོ།།",
            "དེས་ཀྱང་རིགས་ཀྱི་བུ་ཁྱོད་ཉོན་ཅིག་།",
            "གཞན་གྱིས་ནན་གྱི་ལེན་དུ་བཅུག་པ་མ་ཡིན་ནམ་ཞེས་པའི་བར་གྱིས་དྲིའོ།།",
            "སྙིང་ནས་སྤྲོ་ན་དེའི་འོག་ཏུ། ",
            "དེ་བཞིན་གཤེགས་པའི་སྐུ་གཟུགས་མདུན་དུ་བཞུགས་པ་དང་། ",
            "དེ་བཞིན་གཤེགས་པ་ཤཱཀྱ་ཐུབ་པ་ལ་སོགས་པ་",
            "ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ན་བཞུགས་པ་",
            "བྱང་ཆུབ་སེམས་དཔའི་ཚོགས་དང་བཅས་པ་མདུན་དུ་བསམ་།",
            "ཅི་འབྱོར་པའི་མཆོད་པ་དང་ཕྱག་བྱས་།",
            ""
        ],
        [
            "དགེ་བའི་བཤེས་གཉེན་ལ་",
            "སྟོན་པའི་འདུ་ཤེས་ཀྱིས་ཕྱག་བྱས་།",
            "པུས་མོ་གཡས་པའི་ལྷ་ང་ས་ལ་བཙུགས་པའམ། ",
            "ཙོག་ཙོག་པུར་འདུག་།",
            "སློབ་དཔོན་གྱིས་བྱང་ཆུབ་སེམས་དཔའི་ཞེས་",
            "སོགས་ཀྱིས་ལན་གསུམ་དུ་བསྐུལ་བར་བྱའོ།།",
            "དེ་ནས་དགེ་བའི་བཤེས་གཉེན་འདུག་པའམ། ",
            "ལངས་པ་ཡང་རུང་།",
            "དེས་སྡོམ་པ་ནོད་པ་དེ་།",
            "མིང་འདི་ཞེས་བྱ་བ་ཁྱོད་།",
            ""
        ],
        [
            "སྨོན་ལམ་བཏབ་བམ་ཞེས་དྲིས་པ་།",
            "དེས་ཀྱང་བཏབ་ལགས་སོ། །",
            "ཞེས་ཁས་བླང་བར་བྱའོ།།",
            "དེ་ནས་ད་ནི་བདག་བསོད་ནམས་ཀྱི་གཏེར་ཆེན་པོ་བླ་ན་མེད་པ་ཟད་མི་ཤེས་ཤིང་",
            "དཔག་ཏུ་མེད་པ་ཐོབ་པར་འགྱུར་རོ་",
            "སྙམ་དུ་བསམ་ཞིང་།",
            "སེམས་རབ་ཏུ་དང་བ་བསྐྱེད་ནས་",
            "ཅང་མི་སྨྲ་བ་ཐལ་མོ་སྦྱར་ཏེ་འདུག་པར་བྱའོ།།",
            "དེ་ནས་དགེ་བའི་བཤེས་གཉེན་གྱིས་",
            "བྱང་ཆུབ་སེམས་དཔའི་བསླབ་པའི་གཞི་ཐམས་ཅད་དང་། ",
            "ཚུལ་ཁྲིམས་མདོར་བསྡུས་པ་སློབ་མ་ལ་གོ་བར་བྱའོ།།",
            "དེ་ནས་བསླབ་པའི་གཞི་དེ་དག་དང་",
            "ཚུལ་ཁྲིམས་དེ་དག་བདག་ལ་ལེན་པར་འདོད་དམ་ཞེས་དྲི་བར་བྱའོ།།",
            ""
        ],
        [
            "དེས་ཀྱང་ལེན་པར་འཚལ་ལོ། །",
            "ཞེས་ཁས་ལེན་པར་གྱུར་།",
            "རིགས་ཀྱི་བུ་མིང་འདི་ཞེས་བྱ་བ་ཁྱོད་ཅེས་པ་།",
            "སེམས་ཅན་གྱི་དོན་བྱ་བའི་ཚུལ་ཁྲིམས་ནོད་དམ་ཞེས་སྨྲ་ཞིང་།",
            "དེས་ཀྱང་ནོད་ལགས་སོ། །",
            "ཞེས་སྨྲ་བ་ལན་གསུམ་གྱིས་སྡོམ་པ་བླངས་པར་འགྱུར་རོ། །",
            "དེ་ལྟར་ཚུལ་དེས་བྱང་ཆུབ་སེམས་དཔའི་སྡོམ་པ་སྦྱིན་ནས",
            "ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་",
            "ཡན་ལག་ལྔས་ཕྱག་འཚལ་བ་སྔོན་དུ་འགྲོ་བས་",
            "ཐལ་མོ་སྦྱར་ཏེ་བྱང་ཆུབ་སེམས་དཔའ་མིང་འདི་ཞེས་བྱ་བ་།",
            "མཁྱེན་པར་གསོལ་ལོ། །",
            "ཞེས་ལན་གསུམ་གྱི་བར་དུ་བརྗོད་པས། ",
            "དེ་དག་གི་ཐུགས་སུ་ཆུད་པར་རིག་པར་བྱའོ།།",
            ""
        ],
        [
            "དེ་ནས་ཕྱག་བཙལ་ནས་བླ་མ་དང་སློབ་མ་ལྡང་བར་བྱའོ།།",
            "དེ་ནས་སློབ་དཔོན་གྱིས་སློབ་མ་ལ་",
            "བྱང་ཆུབ་སེམས་དཔའ་འདི་ཞེས་བྱ་བ་ཁྱོད་ཉོན་།",
            "ཅེས་པ་ནས། ",
            "ཡེ་ཤེས་ཀྱི་ཚོགས་འཕེལ་བར་འགྱུར་རོ། །",
            "ཞེས་གཟིགས་པ་ལ་འཇུག་པ་བརྗོད་།",
            "ཡང་བྱང་ཆུབ་སེམས་དཔའ་མིང་འདི་ཞེས་བྱ་བ་།",
            "གསང་བར་བྱ་བ་ཡིན་ནོ།།",
            "ཞེས་འབྱུང་བའི་བར་གྱིས་གྱ་ཚོམ་དུ་མི་སྨྲ་བ་བསྟན་པར་བྱའོ།།",
            ""
        ],
        [
            "དེ་ནས་བསླབ་པའི་གཞི་ཕམ་པ་ལྟ་བུའི་",
            "གནས་ལ་སོགས་པ་རྣམས་བཤད་ཅིང་། ",
            "ཕན་ཡོན་ཀྱང་བསྟན་པར་བྱའོ།། ",
            "མེད་ན་སྐུ་གཟུགས་སྤྱན་སྔར་རང་གིས་ལེན།།",
            "ཞེས་པ། ",
            "གལ་ཏེ་ཡོན་ཏན་དེ་དག་དང་ལྡན་པའི་གང་ཟག་མེད་པར་གྱུར་ན༑",
            "དེ་བཞིན་གཤེགས་པའི་སྐུ་གཟུགས་ཀྱི་སྤྱན་སྔར་",
            "བདག་ཉིད་ཀྱིས་བླང་བར་བགྱི་།",
            "ཕྱོགས་བཅུའི་དེ་བཞིན་གཤེགས་པ་ཐམས་ཅད་ཡིད་ལ་བསམས་ཏེ་",
            "ཕྱག་འཚལ་བ་དང་། ",
            "མཆོད་པའི་ཆོ་ག་ལ་སོགས་པ་བྱས་ནས་",
            ""
        ],
        [
            "གསོལ་བ་གདབ་པ་དང་། ",
            "སློབ་དཔོན་ཞེས་པའི་ཚིག་སྤངས་པའི་སྐྱབས་སུ་འགྲོ་བ་",
            "ལ་སོགས་པའི་གོ་རིམ་གོང་མ་བཞིན་དུ་བྱ་བ་སྨོན་པ་དང་། ",
            "འཇུག་པ་ནི། ",
            "འདི་ལྟར་སྤྱན་སྔར་བླ་གོས་ཕྲག་པ་གཅིག་ཏུ་གཟར་ནས་",
            "པུས་མོ་གཡས་པའི་ལྷ་ང་ས་ལ་བཙུགས་སམ། ",
            "ཙོག་ཙོག་པུས་འདུག་ཀྱང་རུང་།",
            "འདི་སྐད་དུ། ",
            "བདག་མིང་འདི་ཞེས་བགྱི་བ་ཕྱོགས་བཅུའི་དེ་བཞིན་གཤེགས་པ་དང་། ",
            "ས་ཆེན་པོ་ལ་བཞུགས་པའི་བྱང་ཆུབ་སེམས་དཔའ་ཐམས་ཅད་ལ་གསོལ་བ་འཚལ་།",
            "དེ་དག་གི་སྤྱན་སྔར་བྱང་ཆུབ་སེམས་དཔའི་བསླབ་པའི་གཞི་ཐམས་ཅད་དང་། ",
            "བྱང་ཆུབ་སེམས་དཔའི་ཚུལ་ཁྲིམས་ཐམས་ཅད་དང་། ",
            "སྡོམ་པའི་ཚུལ་ཁྲིམས་དང་། ",
            "དགེ་བའི་ཆོས་སྡུད་པའི་ཚུལ་ཁྲིམས་དང་། ",
            "སེམས་ཅན་གྱི་དོན་བྱ་བའི་ཚུལ་ཁྲིམས་གང་།",
            "འདས་པའི་བྱང་ཆུབ་སེམས་དཔའ་ཐམས་ཅད་ཀྱིས་བསླབས་པ་དང་། ",
            "མ་འོངས་པའི་བྱང་ཆུབ་སེམས་དཔའ་ཐམས་ཅད་སློབ་པར་འགྱུར་བ་དང་། ",
            "ཕྱོགས་བཅུ་ན་ད་ལྟར་བྱུང་བའི་བྱང་ཆུབ་སེམས་དཔའ་ཐམས་ཅད་",
            "ད་ལྟར་སློབ་པ་རྣམས་བདག་གིས་ཡང་དག་པར་བླང་ངོ་།།",
            "ཞེས་བརྗོད་པར་བྱ་།",
            ""
        ],
        [
            "ལན་གཉིས་ལན་གསུམ་དུ་བརྗོད་ནས་ལྡང་བར་བྱའོ།།",
            "ལྷག་མ་ཐམས་ཅད་ནི་སྔ་མ་བཞིན་དུ་རིག་པར་བྱའོ།།།། ",
            "གཉིས་པ་བླངས་པ་མི་ཉམས་པར་བསྲུང་བ་།",
            "སྨོན་པའི་བསླབ་བྱ་དང་། ",
            "འཇུག་པའི་བསླབ་བྱ་གཉིས་ལས། ",
            "དང་པོ་༼སྨོན་པའི་བསླབ་བྱ་དང་།༽ནི། ",
            "དཔལ་ཟླ་འོད་གཞོན་ནུའི་ཞལ་སྔ་།",
            "སེམས་ཅན་བློས་མི་བཏང་བ་དང་། །",
            "སེམས་དེའི་ཕན་ཡོན་དྲན་བྱ་དང་། །",
            "ཚོགས་གཉིས་བསག་པར་བྱ་བ་དང་། །",
            "ཡང་ཡང་བྱང་སེམས་སྦྱང་བ་དང་། །",
            "དཀར་ནག་ཆོས་བརྒྱད་བླང་དོར་ཏེ།།",
            "ལྔ་པོས་སྨོན་པའི་བསླབ་བྱ་བསྡུས།།",
            ""
        ],
        [
            "ཞེས་གསུངས་པའི་རྗེས་སུ་འབྲངས་།",
            "ཞེས་སྨོས་པ། ",
            "སེམས་ཅན་གང་དག་གིས་བདག་ལ་མི་རིགས་པ་གཅིག་བྱས་པས། ",
            "བདག་དེ་ལ་སེམས་རྒྱང་བསྲིངས་།",
            "ཤ་ཚ་བ་དང་བྲལ་ཏེ་",
            "ཕྱིན་ཆད་ཁྱོད་ལ་ཕན་ཐོགས་པའི་དུས་བྱུང་ཡང་",
            "མི་གདགས་གནོད་པ་ཟློག་པའི་དུས་བྱུང་ཡང་",
            "མི་ཟློག་སྙམ་པའི་སེམས་བསྐྱེད་པ་ནི་",
            "སེམས་ཅན་བློས་བཏང་བ་ཡིན་ནོ།།",
            "དེ་ལས་བཟློག་ནས་སེམས་ཅན་གྱིས་",
            "ཕན་བཏགས་པའི་ལན་དུ་",
            "གནོད་པ་བྱས་ན་ཡང་དེའི་ལན་ལེགས་པས་",
            "སློན་པ་ནི་སེམས་ཅན་བློས་མི་གཏོང་བ་།",
            "མ་དྲོས་པས་ཞུས་པའི་མདོ་ལས་ཀྱང་། ",
            "བྱང་ཆུབ་སེམས་དཔའ་ཆོས་གཅིག་དང་ལྡན་།",
            ""
        ],
        [
            "རྣམ་པ་ཐམས་ཅད་ཀྱི་མཆོག་དང་",
            "ལྡན་པའི་སངས་རྒྱས་ཀྱི་ཆོས་རྣམས་ཡོངས་སུ་འཛིན་ཏོ།།",
            "ཆོས་གཅིག་པུ་གང་ཞེ་ན༑",
            "སེམས་ཅན་བློས་ཡོངས་སུ་མི་གཏོང་བའི་སེམས་སོ།།",
            "ཞེས་གསུངས་སོ།།",
            "དེ་ནི་སྨོན་སེམས་མི་འཆོར་བའི་ཐབས་སོ།། ",
            "ཞེས་པ། ",
            "ཕན་ཡོན་ཅན་གྱི་བྱང་ཆུབ་ཀྱི་སེམས་དེ་ལ་",
            "རྩིས་ཆེ་ཞིང་མཆོག་ཏུ་འཛིན་པར་འགྱུར་བས་མི་ཉམས་པའི་ཐབས་།",
            ""
        ],
        [
            "དྲན་པར་བྱ་བའི་ཕན་ཡོན་ཀྱང་། ",
            "ལམ་སྒྲོན་ལས། དེ་ལྟར་སྨོན་པའི་སེམས་དག་ནི། །",
            "བསྐྱེད་པའི་ཡོན་ཏན་གང་ཡིན་པ། །",
            "དེ་ནི་སྡོང་པོ་བཀོད་པ་ཡི། །",
            "མདོ་ལས་བྱམས་པས་རབ་ཏུ་བཤད།།",
            "ཅེས་པ། ",
            "མདོ་དེར་དཔེ་ཉིས་བརྒྱ་སུམ་ཅུས་གསུངས་པ་རྣམས་སོ།། ",
            "ཞེས་པ་སྟོབས་སྐྱེད་པའི་ཐབས་།",
            "བསོད་ནམས་དང་ཡེ་ཤེས་ཀྱི་ཚོགས་བསག་པའོ།།",
            "དེ་ལྟར་ཡང་ལམ་སྒྲོན་ལས། ",
            "བསོད་ནམས་ཡེ་ཤེས་རང་བཞིན་གྱི། །",
            "ཚོགས་ནི་ཡོངས་སུ་རྫོགས་པའི་རྒྱུ། །",
            "ཞེས་སོ།། ",
            "ཞེས་པ་འཕེལ་བའི་ཐབས་།",
            ""
        ],
        [
            "རྒྱུའི་སེམས་བྱམས་སྙིང་རྗེ་དྲན་པར་བྱ་བ་དང་། ",
            "དངོས་ཀྱི་སེམས་སེམས་བསྐྱེད་ཡང་དང་ཡང་དུ་བླང་བ་དང་། ",
            "སྤྱོད་པའི་སེམས་རང་གི་ལུས་དང་། ",
            "ལོངས་སྤྱོད་དང་། ",
            "དུས་གསུམ་གྱི་དགེ་བ་ཐམས་ཅད་",
            "གཞན་གྱི་ཕན་བདེའི་དོན་དུ་བསྔོ་ཞིང་",
            "བཏང་བ་གཞན་ལ་ཕན་བཏགས་པའི་སེམས་སྦྱང་བ་དང་། ",
            "རྟག་ཏུ་ཚུལ་ཁྲིམས་ལ་རྟོག་ཅིང་",
            "སྡིག་པ་དང་ཉོན་མོངས་པ་ལ་འཛེམ་པ་",
            "རང་གི་རྒྱུད་དག་པའི་སེམས་སྦྱང་བ་།",
            "ལམ་སྒྲོན་དུ། ",
            "བྱང་ཆུབ་སྨོན་པའི་སེམས་དག་བསྐྱེད་ནས་ནི། །",
            "འབད་པ་མང་པོས་ཀུན་ཏུ་འཕེལ་བྱ་ཞིང་།།",
            "ཞེས་སོ།། ",
            "ཞེས་པ་མི་བརྗེད་པའི་ཐབས་།",
            "ལམ་སྒྲོན་ལས། ",
            "འདི་ནི་སྐྱེ་བ་གཞན་དུའང་དྲང་དོན་དུ། །",
            "ཇི་སྐད་བརྗོད་པའི་བསླབ་པ་ཡོངས་སུ་བསྲུང་། །",
            "ཞེས་གསུངས་།",
            ""
        ],
        [
            "དཀར་ནག་གི་ཆོས་",
            "འོད་སྲུངས་ཀྱིས་ཞུས་པའི་མདོ་ལས་",
            "གསུངས་པ་ལྟར་བཤད་པ། ",
            "བླ་མ་མཆོད་འོས་བསླུ་དང་གཞན་འགྱོད་པའི། །",
            " གནས་མ་ཡིན་ལ་འགྱོད་བསྐྱེད་བྱང་སེམས་ལ།། ",
            "སྡང་བའི་ཚིག་སྨྲ་ཀུན་ལ་གཡོ་སྒྱུར་སྤྱོད།། ",
            "ནག་པོའི་ཆོས་སོ་མི་ཉམས་བྱེད་པའི་ཆོས། །",
            " སྲོག་གི་ཕྱིར་ཡང་བརྫུན་དུ་མི་སྨྲ་དང་། །",
            " འགྲོ་ལ་ལྷག་བསམ་དག་པས་གནས་པ་དང་། །",
            " སེམས་བསྐྱེད་སྟོན་པར་འདུ་ཤེས་ཡོན་ཏན་བསྒྲག། ",
            "དགེ་ལ་གཞན་འགོད་དེ་ཡང་བླ་མེད་དུའོ། །",
            " ཞེས་པ། ",
            "བྱང་ཆུབ་ཀྱི་སེམས་ཉམས་པར་བྱེད་པའི་",
            "ཆོས་བཞི་ལས་བཟློག་པར་བྱ་སྟེ",
            ""
        ],
        [
            "བཞི་གང་ཞེ་ན། ",
            "བླ་མ་དང་མཆོད་པར་འོས་པར་བསླུ་བ་དང་། ",
            "གཞན་འགྱོད་པའི་གནས་མ་ཡིན་པ་ལ་འགྱོད་པ་བསྐྱེད་པ་དང་། ",
            "སེམས་བསྐྱེད་པའི་བྱང་ཆུབ་སེམས་དཔའ་ལ་",
            "ཞེ་སྡང་གིས་ཚིགས་སུ་བཅད་པ་མ་ཡིན་པ་བརྗོད་པ་དང་། ",
            "སེམས་ཅན་ཐམས་ཅད་ལ་གཡོ་དང་སྒྱུས་སྤྱོད་པའོ།།",
            "བྱང་ཆུབ་ཀྱི་སེམས་མི་ཉམས་པར་བྱེད་པའི་",
            "ཆོས་བཞི་ལ་བསླབ་པར་བྱ་།",
            "བཞི་གང་ཞེ་ན། ",
            "སྲོག་གི་ཕྱིར་ཡང་བསམ་བཞིན་དུ་བརྫུན་མི་སྨྲ་བ་དང་། ",
            "སེམས་ཅན་ཐམས་ཅད་ལ་ལྷག་པའི་བསམ་པ་",
            "རྣམ་པར་དག་པས་གནས་པར་བྱའི། ",
            "གཡོ་དང་སྒྱུས་མ་ཡིན་པ་དང་། ",
            "སེམས་བསྐྱེད་པའི་བྱང་ཆུབ་སེམས་དཔའ་ལ་སྟོན་པའི་འདུ་ཤེས་བསྐྱེད་ཅིང་",
            "ཕྱོགས་བཅུར་ཡང་དག་པའི་ཡོན་ཏན་བརྗོད་པར་བྱ་བ་དང་། ",
            "སེམས་ཅན་འགའ་ཞིག་དགེ་བ་ལ་དགོད་པ་",
            "དེ་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་དགོད་ཀྱི། ",
            "ཉན་ཐོས་དང་རང་སངས་རྒྱས་ལ་ནི་མ་ཡིན་ནོ།།",
            "ཁྱད་པར་དུ་མངོན་པར་ཤེས་པ་མྱུར་དུ་ཐོབ་པར་འདོད་པས་",
            "བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གིས་",
            "ཞུས་པའི་ཆོས་བདུན་པ་ཞེས་བྱ་བ་",
            "ཐེག་པ་ཆེན་པོའི་མདོ་ལ་བསླབ་པར་བྱའོ།།།། ",
            "གཉིས་པ་འཇུག་པའི་བསླབ་བྱ་།",
            "བསླབ་པ་ཡོངས་སུ་སྦྱོང་བ་",
            "བྱང་ཆུབ་སེམས་དཔའི་སྤྱོད་པ་དང་། ",
            "དེའི་མི་མཐུན་ཕྱོགས་ལྟུང་བར་འགྱུར་བའི་",
            "གནས་བཤད་པ་གཉིས་ལས། ",
            "དང་པོ་ནི། ",
            "འཇུག་པའི་སེམས་ཀྱི་བདག་ཉིད་སྡོམ་གནས་པས། །",
            " ཚུལ་ཁྲིམས་བསླབ་པ་གསུམ་ལ་ལེགས་པར་བསླབ།།",
            ""
        ],
        null,
        [
            "རྣམ་པར་གཏན་ལ་དབབ་པ་བསྡུ་བ་ལས། ",
            "སྡོམ་པ་མ་ཡིན་པ་ལས་ལྡོག་པ་སྤོང་བའི་སེམས་པ་སྤོང་བ་དེ་ལ་",
            "དབང་བྱེད་པའི་དབང་པོ་ལྔ་དང་ལྡན་པ་གང་ཡིན་པ་",
            "དེ་ནི་སྡོམ་པ་ཞེས་བྱའོ།།",
            "སྡོམ་པ་ཡང་དག་པར་བླངས་པ་དེ་ཡང་",
            "རྣམ་པ་བརྒྱར་རྟོགས་པར་རིག་པར་བྱ་།",
            "ཞེས་གསུངས་།",
            "མི་དགེ་བཅུའི་ཕྱོགས་རེ་སྤོང་པ་བཅུ། ",
            "ཕལ་ཆེར། ",
            "ཐམས་ཅད་སྤོང་བ། ",
            "དུས་ཡུན་ཐུང་ངུ་། ",
            "རིང་པོ། ",
            "ཇི་སྲིད་།",
            "བདག་ཉིད་ཀྱིས། ",
            "གཞན་ལེན་དུ་འཇུག་པ། ",
            "དེ་དག་གི་བསྔགས་པ་བརྗོད་པ། ",
            "དེ་ལྟ་བུ་སྤོང་བ་ལ་དགའ་བ་",
            "ཡིད་བདེ་བ་སྐྱེ་བ་།",
            "དེ་ལྟར་བརྒྱའོ།།",
            ""
        ],
        null,
        [
            "བདག་འགལ་བ་དང་ངན་འགྲོར་གྱུར་ན་",
            "མི་རུང་ངོ་སྙམ་ནས་",
            "སེམས་པར་བྱེད་པ་བཞི་པ། ",
            "བརྒྱ་ལ་བརྗེད་ངེས་པས་སྡིག་པ་སྤྱོད་ན་",
            "མྱུར་བར་དྲན་པ་ཉེ་བར་བཞག་སྟེ་",
            "ཕྱིར་འཆོས་ཤིང་ཕྱིན་ཆད་སྡོམ་པ་ལྔ་པ། ",
            "ཕྱོགས་གཅིག་པ་དང་། ",
            "དུས་ཐུང་ངུ་དང་། ",
            "བདག་ཉིད་སྤོང་ལ་",
            "གཞན་ལེན་དུ་མི་འཇུག་པ། ",
            "བསྔགས་པ་དང་། ",
            "ཆོས་མཐུན་པ་ལ་ཡིད་བདེ་བ་མི་སྐྱེ་བ་དྲུག་པ། ",
            "ཕལ་ཆེ་བ་དང་། ",
            "དུས་ཡུན་རིང་བ་དང་། ",
            "བདག་ཉིད་དང་གཞན་ཀྱང་།",
            ""
        ],
        [
            "བསྔགས་པ་དང་། ",
            "ཡིད་དགའ་བ་མ་ཡིན་པ་ནི་བདུན་པ། ",
            "ཐམས་ཅད། ",
            "དུས་ཐམས་ཅད་དུ་བདག་དང་། ",
            "གཞན་དང་། ",
            "བསྔགས་པ་དང་། ",
            "ཡིད་དགའ་བ་སྐྱེ་བ་ནི་བརྒྱད་པའོ།།",
            "དེ་ལྟར་ཡང་དག་པར་བླངས་པ་སྐྱོན་མེད་པས་",
            "ཉེས་པར་སྤྱོད་པ་ཀུན་ནས་སློང་བའི་",
            "ཉོན་མོངས་རྩེ་འཇིལ་བར་།",
            "གཟུགས་ན་སྤྱོད་པ་བསམ་གཏན་གྱི་སྡོམ་པས་",
            "རྣམ་པར་གནོན་ཏེ་",
            "རྐྱེན་རྣམས་ཟིན་ཀྱང་རེ་ཞིག་",
            "ཀུན་མི་སྤྱོད་པའི་ཕྱིར་དང་། ",
            "ཟག་པ་མེད་པས་རྒྱུན་གཅོད་།",
            "དེ་ཐོབ་ན་གཏན་ནས་མི་སྤྱོད་པའི་ཕྱིར་རོ། །",
            "བསྙེན་གནས་ནི་གནས་པའི་རྟེན་དུ་མི་རུང་བའི་ཕྱིར་མ་སྨོས་།",
            "འགྲེལ་པ་རྒྱ་མཚོའི་སྤྲིན་ལས། ",
            "རྣམ་པས་རྣམ་པ་ཐ་དད་པ་ནི་བསྙེན་གནས་།",
            ""
        ],
        [
            "གནས་པའི་སྡོམ་པ་ལོགས་ཤིག་ཏུ་",
            "ཕྱེ་བའི་ཕྱིར་རྣམ་པ་བརྒྱད་དུ་འགྱུར་རོ། །",
            "ཞེས་གསུངས་སོ།།",
            "རྣམ་པར་གཏན་ལ་དབབ་པ་བསྡུ་བའི་བརྒྱར་",
            "དབྱེ་བ་ཕལ་ཆེར་སྨོན་པའི་རྟེན་དུ་རུང་ངོ་།།",
            "འདི་ལ་རྣམ་པར་དཔྱད་པ་འདི་འཇུག་།",
            "བྱང་ཆུབ་སེམས་དཔའི་སྡོམ་པའི་ཚུལ་ཁྲིམས་",
            "སོ་སོ་ཐར་པ་རིས་བདུན་གང་རུང་ལ་བཤད་པ་དེའི་ཕྱིར། ",
            "སོ་སོ་ཐར་པའི་སྡོམ་པ་བདུན་པོ་དེ་དག་",
            "བྱང་ཆུབ་ཀྱི་བར་དུ་འབྲང་བ་ཡང་ཡོད་པར་ཤེས་ཏེ",
            "བྱང་ས་ལས། ",
            "ཇི་སྲིད་དུ་མངོན་པར་རྫོགས་པར་སངས་མ་རྒྱས་པ་དེ་སྲིད་དུ། ",
            "བྱང་ཆུབ་སེམས་དཔའི་ཚུལ་ཁྲིམས་ཀྱི་ཕུང་པོ་དཔག་ཏུ་མེད་པ་",
            "འདི་ལ་སློབ་པ་ན་ཕན་ཡོན་རྣམ་པ་ལྔ་ཐོབ་པར་འགྱུར་རོ། །",
            "སངས་རྒྱས་རྣམས་ཀྱིས་དགོངས་པར་འགྱུར་པ་དང་། ",
            "མཆོག་ཏུ་དགའ་བ་ཆེན་པོ་ལ་གནས་བཞིན་དུ་",
            "འཆི་བའི་དུས་བྱེད་པར་འགྱུར་བ་དང་། ",
            "ལུས་ཞིག་ནས་ཀྱང་གང་ཟག་དམ་པ་དེ་དང་",
            "ཚུལ་ཁྲིམས་མཚུངས་པའམ་",
            "ལྷག་པའི་བྱང་ཆུབ་སེམས་དཔའ་སྐལ་བ་འདྲ་ཞིང་",
            "ཆོས་མཐུན་པ་དགེ་བའི་བཤེས་གཉེན་དུ་གྱུར་པ་དག་",
            "གནས་པ་དེར་སྐྱེ་བར་འགྱུར་བ་དང་། ",
            "ཚེ་འདི་ལ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་",
            "ཡོངས་སུ་རྫོགས་པར་བྱེད་པའི་བསོད་ནམས་ཀྱི་ཕུང་པོ་",
            "ཚད་མེད་པ་དང་ལྡན་པར་འགྱུར་བ་དང་། ",
            "ཚེ་ཕྱི་མ་ལ་ཡང་རང་འཁྲུངས་ཀྱི་ཚུལ་ཁྲིམས་ཉིད་དོ།།",
            ""
        ],
        null,
        [
            "སྐྱབས་འགྲོ་ཁོ་ནས་སོར་སྡོམ་ཐོབ་པ་ཡོད་པར། ",
            "ཡང་འགྲེལ་པ་རྒྱ་མཚོའི་སྤྲིན་ལས། ",
            "དཔེར་ན་སྐྱབས་སུ་སོང་བ་ཉི་ཚེ་ལ་སོ་སོ་ཐར་པའི་སྡོམ་པ་ཡང་དག་པར་བླངས་པ་ཡོད་པ་",
            "དེ་བཞིན་དུ་སེམས་བསྐྱེད་པ་ལ་ཡང་དག་པར་བླང་བ་ཡོད་པར་འགྱུར་བའི་ཕྱིར། ",
            "སྨོན་ལམ་བཏབ་པས་ཞེས་སྨོས་སོ།།",
            "ཞེས་སོ།།",
            "འདི་ལ་ཁ་།",
            "དེས་ན་བྱང་སར་སྡོམ་པའི་ཚུལ་ཁྲིམས་ངོས་བཟུང་བའི་སྐབས་སུ་",
            "སོ་ཐར་རིས་བདུན་ལ་གསུངས་པ་ནི། ",
            "སོ་ཐར་རིས་བདུན་དངོས་དང་དེ་དག་",
            "བྱང་སེམས་ཀྱི་སྡོམ་པ་གཉིས་",
            "ཐུན་མོང་བའི་རང་བཞིན་གྱི་ཁ་ན་མ་ཐོ་བ་སྤོང་བ་གཉིས་ཆར་ལ་གོ་བར་བྱ་ཡི། ",
            "རིས་བདུན་འབའ་ཞིག་ལ་མི་བཟུང་ངོ་།།",
            "ཞེས་ཟེར་བ་ནི་",
            "རང་གི་འདོད་པ་དང་མ་མཐུན་པའི་གྱ་གྱུར་སྨྲས་པ་།",
            "སློབ་དཔོན་གྱི་གཞུང་དང་",
            "འགྲེལ་བྱེད་ཀྱི་ཚིག་ལ་མི་བསམ་པའི་གཏམ་མོ། །",
            "ཡང་དེ་དང་། ",
            "གཞན་དག་གིས་ཀྱང་། ",
            "ལྷ་དང་བྱིས་པའི་དགེ་སློང་མི་སྲིད་པར་སྨྲས་།",
            ""
        ],
        null,
        [
            "སོ་ཐར་བཏང་ངོ་སྙམ་ན་",
            "དེས་གླང་པོ་ཆེའི་རོ་སྐྱེལ་བའི་ཆེད་ལྟ་བུར་",
            "གྲོང་འཇུག་ལ་ཞུགས་པ་ན་ཡང་། ",
            "དེར་ཐལ་བས་རྒྱ་གར་གྱི་པཎྜི་ཏ་",
            "རླུང་སེམས་ལ་དབང་ཐོབ་པ་དག་ལ་སྐུར་བའི་ཚིག་ཏུ་འགྱུར་རོ། །",
            "རིགས་པ་འདིས་སོ་སོ་ཐར་པའི་སྡོམ་པ་སེམས་རྗེས་འབྲང་བ་ཡང་འགྲུབ་བོ། །",
            "དེ་བས་།",
            "ལྷ་དང་བྱིས་པའི་དགེ་སློང་ནི། །",
            "འདུལ་བའི་སྡེ་སྣོད་རྣམས་ལས་།",
            "ཅེས་པའང་རིག་སྔགས་འཆང་གི་འདུལ་བ་ལ་ཇི་མི་སྙམ་པའི་ཚིག་གོ།།",
            "ཡང་འདུལ་བའི་ལུང་ཉིད་དུའང་། ",
            "རྒྱན་གྱིས་བརྒྱན་བཞིན་དུ་ཡང་ཆོས་སྤྱོད་དེ།།",
            "དུལ་ཞིང་ཡང་དག་སྡོམ་ལ་ཚངས་པར་སྤྱོད།།",
            ""
        ],
        null,
        [
            "དྲན་པས་སྤྱོད་པར་མི་བྱེད་པའི་ཚུལ་གྱིས་སྲུང་བར་།",
            "ཤེས་བཞིན་གྱིས་སྤྱོད་པར་གྱུར་ཀྱང་",
            "ཕྱིར་གསོ་བའི་ཚུལ་གྱིས་ཀུན་ནས་སྲུང་བར་བྱེད་།",
            "དེའི་ཕྱིར་སྐྱེས་ཟིན་པ་བརྗེད་མི་ངེས་པའི་ཚུལ་གྱིས་",
            "གནས་པར་བྱེད་པ་ནི་བསྲུང་བའོ།།",
            "རྣམ་པར་འཕེལ་བར་བྱེད་པ་ནི་གནས་པ་ལས་",
            "ཁྱད་པར་དུ་འགྲོ་བའི་ཚུལ་གྱིས་རྒྱ་ཆེ་བ་དང་། ",
            "འཕེལ་བ་དང་། ",
            "ཡངས་པར་འགྱུར་བ་།",
            "དེ་ཡང་བྱང་ཆུབ་སེམས་དཔའི་ཡོངས་སུ་བསྔོ་བ་ལས་ཡིན་།",
            "དེ་ལས་ཐོབ་པར་དཀའ་ཞིང་རྟོགས་པར་དཀའ་བའི་",
            "བྱང་ཆུབ་ཀྱང་ཉེ་བར་འགྱུར་ཞིང་།",
            ""
        ],
        null,
        [
            "སེམས་ཅན་བཅུ་གཅིག་ཏུ་རྣམ་པར་ཕྱེ་ནས་",
            "དེ་དག་གི་དོན་བྱ་བའི་ཚུལ་ཁྲིམས་རྣམ་པ་ཐམས་ཅད་ལ་གནས་པ་ནི་",
            "སེམས་ཅན་གྱི་དོན་བྱེད་པའི་ཚུལ་ཁྲིམས་ཞེས་བྱ་།",
            "དེ་ལྟར་གསུམ་པོ་དེ་ཉིད་དུ་ཚུལ་ཁྲིམས་ཐམས་ཅད་དང་། ",
            "དཀའ་བའི་ཚུལ་ཁྲིམས་དང་། ",
            "ཐམས་ཅད་ཀྱི་སྒོ་ནས་ཚུལ་ཁྲིམས་དང་། ",
            "སྐྱེས་བུ་དམ་པའི་ཚུལ་ཁྲིམས་དང་། ",
            "རྣམ་པ་ཐམས་ཅད་ཀྱི་ཚུལ་ཁྲིམས་དང་། ",
            "འཕོངས་ཤིང་འདོད་པ་ལ་ཚུལ་ཁྲིམས་དང་། ",
            "འདི་དང་གཞན་དུ་བདེ་བར་འགྱུར་བའི་ཚུལ་ཁྲིམས་དང་། ",
            "རྣམ་པར་དག་པའི་ཚུལ་ཁྲིམས་།",
            "རྣམ་པར་བཞག་པ་འདི་ཐམས་ཅད་ཀྱང་འདུའོ།།",
            "དེ་ལྟར་ཡང་བྱང་ཆུབ་སེམས་དཔའི་ས་ལས། ",
            "ཇི་སྐད་བསྟན་པའི་ཚུལ་ཁྲིམས་དེ་ཐམས་ཅད་ནི་",
            "སྡོམ་པའི་ཚུལ་ཁྲིམས་དང་། ",
            "དགེ་བའི་ཆོས་སྡུད་པའི་ཚུལ་ཁྲིམས་དང་། ",
            "སེམས་ཅན་གྱི་དོན་བྱ་བའི་ཚུལ་ཁྲིམས་དང་། ",
            "ཚུལ་ཁྲིམས་རྣམ་པ་གསུམ་གྱིས་སྡུད་པར་རིག་པར་བྱའོ།།",
            "ཞེས་གསུངས་སོ།།",
            "སྡོམ་པའི་ཚུལ་ཁྲིམས་ཀྱིས་ནི་སེམས་གནས་པའི་བྱ་བ་བྱེད་དོ།།",
            ""
        ],
        [
            "དགེ་བའི་ཆོས་སྡུད་པས་ནི་",
            "རང་གི་རྒྱུད་ལ་སངས་རྒྱས་ཀྱི་ཆོས་ཡོངས་སུ་སྨིན་པར་བྱེད་དོ།།",
            "སེམས་ཅན་གྱི་དོན་བྱ་བས་ནི་",
            "གཞན་སེམས་ཅན་གྱི་རྒྱུད་ཡོངས་སུ་སྨིན་པར་བྱེད་པ་།",
            "དེ་ལྟར་ཡང་བྱང་ས་ལས། ",
            "བྱང་ཆུབ་སེམས་དཔའི་བྱ་བ་ཐམས་ཅད་ནི་",
            "འདི་དག་ཏུ་ཟད་།",
            "འདི་ལྟ་སྟེ། ",
            "ཚེ་འདི་ལ་བདེ་བར་གནས་པར་བྱ་བའི་ཕྱིར་སེམས་གནས་པ་དང་། ",
            "ལུས་དང་སེམས་དུབ་པ་མེད་པར་",
            "སངས་རྒྱས་ཀྱི་ཆོས་ཡོངས་སུ་སྨིན་པར་བྱ་བ་དང་། ",
            "སེམས་ཅན་ཡོངས་སུ་སྨིན་པར་བྱ་བ་ཡིན་ཏེ",
            "བྱང་ཆུབ་སེམས་དཔའི་ཚུལ་ཁྲིམས་ནི་",
            "དེ་དག་ཏུ་ཟད་དོ།།",
            "བྱང་ཆུབ་སེམས་དཔའི་ཚུལ་ཁྲིམས་ཀྱི་ཕན་ཡོན་ཡང་",
            "དེ་དག་ཏུ་ཟད་དོ།།",
            ""
        ],
        null,
        null,
        [
            "སྦྱིན་ཚུལ་བཟོད་བརྩོན་བསམ་གཏན་ཉེར་གནས་ལྔ། །",
            " ཤེས་རབ་ལྔ་སྟེ་བཅུས་ནི་དགེ་ཆོས་དང་། །",
            " ཞེས་པ། ",
            "ལུས་ལོངས་སྤྱོད་ལ་ལྷག་པར་ཞེན་ན་",
            "ལུས་དང་ལོངས་སྤྱོད་ལ་ལྟ་བར་འགྱུར་རོ། །",
            "ལྟ་བ་ཡོད་ན་",
            "ཡོངས་སུ་མི་གཏོང་ངོ་།།",
            "དེ་ལྟ་བས་ན་",
            "དེ་སྦྱིན་པའི་ཕ་རོལ་ཏུ་ཕྱིན་པའི་",
            "མི་མཐུན་པའི་ཕྱོགས་ཡིན་།",
            "དེ་དང་དུ་ལེན་པར་མི་བྱེད་ན་",
            "སྦྱིན་པའི་ཕ་རོལ་ཏུ་ཕྱིན་པ་",
            "མངོན་པར་འགྲུབ་པར་འགྱུར་རོ། །",
            "སྦྱིན་པའི་ངོ་བོ་ཉིད་གང་ཞེ་།",
            "ཡོ་བྱད་ཐམས་ཅད་དང་། ",
            "རང་གི་ལུས་ལ་མི་ལྟ་བའི་",
            "བྱང་ཆུབ་སེམས་དཔའི་མ་ཆགས་པ་དང་",
            "ལྷན་ཅིག་སྐྱེས་པའི་སེམས་པ་གང་ཡིན་པ་དང་། ",
            "དེས་ཀུན་ནས་བླང་བ་སྦྱིན་པ་བྱ་བའི་",
            "དངོས་པོ་ཡོངས་སུ་གཏོང་བའི་",
            "ལུས་དང་ངག་གི་ལས་དང་། ",
            "སྦྱིན་པར་བྱ་བའི་དངོས་པོ་ཁ་ན་མ་ཐོ་བ་",
            "མེད་པ་ཐམས་ཅད་ཡོངས་སུ་གཏོང་བ་དང་། ",
            "སྡོམ་པ་ལ་གནས་པ་དང་། ",
            "འོང་བ་མཐོང་ཞིང་",
            ""
        ],
        null,
        null,
        null,
        [
            "བྱང་ཆུབ་སེམས་དཔའི་སྡེ་སྣོད་ཐོས་པ་དང་། ",
            "བསམ་པ་སྔོན་དུ་འགྲོ་བའི་",
            "བྱང་ཆུབ་སེམས་དཔའ་རྣམས་ཀྱི་འཇིག་རྟེན་དང་། ",
            "འཇིག་རྟེན་ལས་འདས་པའི་སེམས་རྩེ་གཅིག་པ། ",
            "དགེ་བ། ",
            "སེམས་གནས་པ། ",
            "ཞི་གནས་ཀྱི་ཕྱོགས་སམ། ",
            "ཟུང་དུ་འབྲེལ་བར་འཇུག་པའི་ལམ་དེ་",
            "གཉིས་ཀའི་ཕྱོགས་གང་ཡིན་པའོ།།",
            "རྣམ་པར་དབྱེ་བ་ནི། ",
            "ཚེ་འདི་ལ་བདེ་བར་གནས་པར་བྱ་བའི་བསམ་གཏན་དང་། ",
            "བྱང་ཆུབ་སེམས་དཔའི་ཏིང་ངེ་འཛིན་གྱི་ཡོན་ཏན་བསྒྲུབ་པའི་",
            "བསམ་གཏན་དང་། ",
            "སེམས་ཅན་གྱི་དོན་བྱ་བའི་བསམ་གཏན་ནོ།།",
            "ཤེས་རབ་ཀྱི་ཕ་རོལ་ཏུ་ཕྱིན་པའི་མི་མཐུན་ཕྱོགས་ནི། ",
            "འཆལ་པའི་ཤེས་རབ་རྣམ་པ་ལྔ་།",
            "བསོད་ནམས་ཀྱི་འབྲས་བུའི་ཕན་ཡོན་རབ་ཏུ་མི་ཤེས་པ་དང་། ",
            "དགེ་བའི་རྒྱུ་རབ་ཏུ་མི་ཤེས་པ་དང་། ",
            "འབྲས་བུ་ལ་ཕྱིན་ཅི་ལོག་ཏུ་ཀུན་ཏུ་སྤྱོད་པ་དང་། ",
            "ཕྱིན་ཅི་ལོག་གི་གཉེན་པོ་རབ་ཏུ་མི་ཤེས་པ་དང་། ",
            "དགེ་བའི་ཆོས་ལ་རབ་ཏུ་སྤྱོད་པ་རབ་ཏུ་མི་ཤེས་པའོ།།",
            "ཤེས་རབ་ཀྱི་ཕ་རོལ་ཏུ་ཕྱིན་པའི་ངོ་བོ་ཉིད་ནི། ",
            "ཤེས་བྱ་ཐམས་ཅད་ལ་འཇུག་པ་དང་། ",
            "ཤེས་བྱ་ཐམས་ཅད་ལ་ཞུགས་པ། ",
            "ཆོས་རྣམས་རབ་ཏུ་རྣམ་པར་འབྱེད་པ་གང་ཡིན་པ། ",
            "རིག་པའི་གནས་ལྔ་པོ་ནང་གི་རིག་པ་དང་། ",
            "གཏན་ཚིགས་རིག་པ་དང་། ",
            "གསོ་བའི་རིག་པ་དང་། ",
            "སྒྲའི་རིག་པ་དང་། ",
            "བཟོ་དང་ལས་ཀྱི་གནས་ཀྱི་རིག་པ་ལ་དམིགས་ནས་འཇུག་པའོ།།",
            "རྣམ་པར་དབྱེ་བ་ནི། ",
            "ཤེས་བྱ་ལ་",
            ""
        ],
        null,
        null,
        [
            "ཡང་དག་པར་བསྐྱང་བ་རྣམས་ལ་ནི་",
            "ཡང་དག་པར་དགའ་བར་བྱེད་དོ།།",
            "ལོག་པར་ཞུགས་པ་རྣམས་ལ་ནི་",
            "ཚར་བཅད་པར་བྱེད་དོ།།",
            "ཞེ་འགྲས་པ་རྣམས་ལ་ནི་",
            "བསྟན་པ་ལ་འདུན་པར་བྱེད་པས་གྲོགས་བྱེད་།",
            "དེ་ལྟར་ན་",
            "ཡང་དག་པར་བསྒྲུབ་པ་བཅུ་གཅིག་གིས་",
            "སེམས་ཅན་གྱི་དོན་བྱེད་པའི་ཚུལ་ཁྲིམས་ཡོངས་སུ་དག་ཅིང་",
            "ཡོངས་སུ་རྫོགས་པར་བྱེད་དོ།།།། ",
            "གཉིས་པ་དེའི་མི་མཐུན་ཕྱོགས་ལྟུང་བར་འགྱུར་བའི་གནས་བཤད་པ་།",
            "ཕས་ཕམ་པ་ལྟ་བུ་དང་། ",
            "ཉེས་བྱས་ཀྱི་སྡེ་ཚན་གཉིས་ལས། ",
            "དང་པོ་༼ཕས་ཕམ་།༽ནི། ",
            "༡ རྙེད་བཀུར་ལྷག་ཞེན་བདག་བསྟོད་གཞན་སྨོད་དང་། །",
            "ཞེས་པ། ",
            "རྙེད་པ་དང་བཀུར་སྟི་ལ་ལྷག་པར་ཞེན་ཏེ་",
            ""
        ],
        null,
        [
            "རྣམ་པར་འཚེ་བར་།",
            "རྣམ་པར་མཐོ་འཚམ་པར་བྱེད་པ་དང་། ",
            "ཁྲོ་བའི་བསམ་པ་བདོ་བ་ཁོ་ན་ཞེ་ལ་བཟུང་།",
            "གཞན་དག་གིས་ཤད་ཀྱིས་སྦྱངས་ཀྱང་མི་ཉན་ཅིང་མི་བཟོད་།",
            "བསམ་པས་མི་གཏོང་བ་འདི་ཡང་ཕམ་པའི་གནས་ལྟ་བུའི་ཆོས་གསུམ་།",
            "༤ ། ཞེས་པ། ",
            "བྱང་ཆུབ་སེམས་དཔའི་སྡེ་སྣོད་ལ་སྐུར་པ་འདེབས་པ་དང་། ",
            "བདག་ཉིད་དམ་གཞན་དག་གི་གཡོམ་།",
            "དམ་པའི་ཆོས་ལྟར་བཅོས་པ་ལ་མོས་།",
            ""
        ],
        null,
        [
            "དེ་དག་ལས་བྱང་ཆུབ་སེམས་དཔས་ཆོས་གང་ཡང་རུང་བ་བྱས་ན་",
            "ཡང་ཚེ་འདི་ལ་བྱང་ཆུབ་ཀྱི་ཚོགས་རྒྱ་ཆེན་པོ་གསོག་པ་དང་། ",
            "ཡོངས་སུ་འཛིན་པའི་སྐལ་བ་མེད་པར་འགྱུར་ན",
            "ཐམས་ཅད་བྱས་ན་ལྟ་ཅི་།",
            "ཚེ་འདི་ཉིད་ལ་བསམ་པ་རྣམ་པར་དག་པར་འགྱུར་བའི་སྐལ་བ་ཡང་མེད་།",
            "དེ་ནི་བྱང་ཆུབ་སེམས་དཔའ་ལྟར་བཅོས་པ་ཡིན་གྱིས། ",
            "ཡང་དག་པའི་བྱང་ཆུབ་སེམས་དཔའ་ནི་མ་ཡིན་ནོ།།",
            "ཞེས་གསུངས་ཤིང་། ",
            "ཡང་མདོར་བསྡུ་ན་རྒྱུ་གཉིས་ཁོ་ནས་",
            "བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་པར་བླངས་པ་བཏང་བར་འགྱུར་།",
            ""
        ],
        [
            "བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་",
            "སྨོན་ལམ་ཡོངས་སུ་བཏང་བ་དང་། ",
            "ཕམ་པའི་གནས་ལྟ་བུའི་ཆོས་ཀྱི་ཀུན་ནས་དཀྲིས་པ་ཆེན་པོ་ཀུན་ཏུ་སྤྱོད་པའོ།།",
            "ཞེས་གསུངས་པས་སོ།།",
            "འོ་ན་ཀུན་དཀྲིས་ཆེན་པོ་གང་ལ་ཟེར་ཞེ་།",
            "རྒྱུན་མི་ཆད་སྤྱོད་ངོ་ཚ་ཁྲེལ་མེད་དང་། །",
            " དེས་མགུ་དགའ་དང་དེ་ཉིད་ཡོན་ཏན་དུ། །",
            " ལྟ་བ་དེ་ལ་ཀུན་དཀྲིས་ཆེན་པོ་ཟེར།། ",
            "ཞེས་པ། ",
            "གང་གི་ཕྱིར་བྱང་ཆུབ་སེམས་དཔའི་ཕམ་པའི་གནས་ལྟ་བུའི་",
            "ཆོས་བཞི་པོ་འདི་དག་རྒྱུན་མི་ཆད་པར་ཀུན་ཏུ་སྤྱོད་པ་དང་། ",
            "ངོ་ཚ་ཤེས་པ་དང་། ",
            "ཁྲེལ་ཡོད་པ་ཆུང་ངུ་ཙམ་ཡང་མི་བསྐྱེད་པ་དང་། ",
            "དེས་མགུ་བར་བྱེད་ཅིང་དེ་ལ་དགའ་བ་དང་། ",
            "དེ་ཉིད་ལ་ཡོན་ཏན་ལྟ་བ་ཅན་དུ་གྱུར་པ་འདི་ནི་",
            "ཀུན་ནས་དཀྲིས་པ་ཆེན་པོ་ཡིན་པར་རིག་པར་བྱའོ།།།། ",
            "གཉིས་པ་ཉེས་བྱས་ཀྱི་སྡེ་ཚན་ནི། ",
            "༡ ཅེས་པ། ",
            "ཉིན་གཅིག་བཞིན་དུ་དཀོན་མཆོག་གསུམ་མམ། ",
            "སྐུ་གཟུགས་དང་། ",
            "ཆོས་ཀྱི་གླེགས་བམ་དུ་བྱས་པ་དང་། ",
            "མཆོད་རྟེན་ལ་མཆོད་པའི་བྱ་བ་ཆུང་ངུ་དང་། ",
            "ཕྱག་གཅིག་ཙམ་དང་། ",
            "ཚིགས་སུ་བཅད་པ་གཅིག་ཙམ་གྱིས་བསྟོད་པ་དང་། ",
            "ཡོན་ཏན་གྱི་རྗེས་སུ་འགྲོ་བའི་དད་པ་གཅིག་ཙམ་ཡང་",
            "མ་བྱས་པར་ཉིན་མཚན་འདའ་བར་བྱེད་ན་",
            ""
        ],
        null,
        [
            "ཡང་དག་པར་དགའ་བར་བྱེད་ཅིང་འདྲི་བ་ལ་ང་རྒྱལ་སོགས་གསུམ་པོ་གང་ཡང་རུང་བ་དང་ལྡན་པས། ",
            "རིག་པའི་ཚུལ་གྱིས་ཚིག་སླར་བརྗོད་པར་མི་བྱ་བ་དང་། ",
            "༥ མགྲོན་གཉེར་བར། །",
            " མི་།གཞན་དག་གི་ཁྱིམ་མམ། ",
            "གཙུག་ལག་ཁང་གཞན་ནམ། ",
            "ཁྱིམ་གཞན་དང་། ",
            "ཟས་དང་། ",
            "སྐོམ་དང་། ",
            "གོས་ལ་སོགས་པ་ཡོ་བྱད་རྣམས་ལ་བོས་པ་ལ༑",
            "སེམས་གསུམ་གང་ཡང་རུང་བ་དང་ལྡན་པས་བོས་པ་བདག་གིར་མི་བྱེད་པས་མི་འགྲོ་བ་དང་། ",
            "༦ གསེར་སོགས་བསྟབས་པ་མི་ལེན་དང་། །",
            "དེ་ལྟ་བུའི་སེམས་ཀྱིས་གསེར་དངུལ་སོགས་ནོར་གྱི་རྣམ་པ་མཆོག་རྣམས་དུས་ཀྱིས་བསྟབས་པ་ལས་ལེན་དུ་མི་བཏུབ་པར་སྤོང་བ་དང་། ",
            "༧ གཞན་ཆོས་འདོད་པ་རྣམས་ལ་དེ་ལྟ་བུའི་སེམས་སམ་རང་བཞིན་གྱི་ཕྲག་དོག་ཅན་ཡིན་ཡང་རུང་།",
            "ཆོས་སྦྱིན་པར་མི་བྱེད་པ་དང་། ",
            "༨ སེམས་ཅན་མ་རུངས་པ་རྣམས་དང་། ",
            "ཚུལ་ཁྲིམས་འཆལ་བ་རྣམས་དེའི་རྐྱེན་གྱིས་དེ་ལྟ་བུའི་སེམས་ཀྱིས་ཡལ་བར་འདོར་བའམ་ཁྱད་དུ་གསོད་པ་དང་། ",
            "༩ བཅོམ་ལྡན་འདས་ཀྱིས་གཞན་དག་གི་སེམས་བསྲུངས་པས་མ་དད་པ་རྣམས་དད་པར་བྱ་བ་དང་། ",
            "དད་པ་རྣམས་ཕྱིར་ཞིང་དབྱུང་བར་བྱ་བའི་ཕྱིར་སོ་སོ་ཐར་པའི་འདུལ་བ་ལས་བཅས་པ་རྣམ་པར་གཞག་པ་གང་ཡིན་པ་དེ་ལས། ",
            "གཞན་གྱི་ཡིད་བསྲུང་བའི་ཕྱིར་ཉན་ཐོས་རྣམས་དང་མཚུངས་པར་མི་སློབ་པ་དང་། ༡༠ ",
            "བཅོམ་ལྡན་འདས་ཀྱི་ཉན་ཐོས་རྣམས་དོན་ཉུང་བ་དང་། ",
            "བྱ་བ་ཉུང་བ་དང་། ",
            "སྙིང་ལས་ཆུང་ངུས་གནས་པར་བྱ་བ་ལས་བརྩམས་ཏེ་",
            "བཅས་པ་དེ་ལ་ཉན་ཐོས་བཞིན་སློབ་པ་དང་། ༡༡ ",
            "མཚམས་མེད་པའི་ལས་མང་པོ་བྱེད་པ་ལ་ཞུགས་པ་དང་། ",
            "གཅིག་ཏུ་ངེས་པར་ཕ་རོལ་ལ་གནོད་པར་བྱེད་པ་ལ་ཞུགས་པ་དག་དང་། ",
            "སེར་སྣས་འཇུངས་པའམ། གཞན་གྱི་ནོར་ཕྲོགས་པ་དང་། ",
            "བུད་མེད་མགོ་གཙང་མི་ཚངས་པར་སྤྱོད་པར་འདོད་པས་གཟིར་བ་དེ་དང་འབྲེལ་བའི་སེམས་དང་ལྡན་པ་མ་སྦྱང་ན་",
            "བསོད་ནམས་མ་ཡིན་པ་མང་དུ་འཕེལ་བར་འགྱུར་བ་དང་། ",
            "སེམས་ཅན་ལ་ཕན་པར་འགྱུར་བ་ལ་འདུ་ཤེས་བསྒྱུར་ཏེ་",
            ""
        ],
        null,
        [
            "རྒོད་ཅིང་གཡེང་བ་བསྟན་པ་དང་། གཞན་དག་ལ་རྒོད་དུ་གཞུག་པར་འདོད་པ་རྣམས་དང་། ",
            "༡༤ མྱ་ངན་ལས་འདས་པ་ལ་མངོན་པར་དགའ་བས་གནས་པར་མི་བྱ་ཡི། ",
            "མྱ་ངན་ལས་འདས་པ་ལ་རྒྱབ་ཀྱིས་ཕྱོགས་ཏེ་གནས་པར་བྱའོ།།",
            "ཉོན་མོངས་པ་རྣམས་ཀྱིས་ཀྱང་འཇིགས་པར་མི་བྱའོ།།",
            "དེ་དག་ལས་སེམས་ཀྱང་ཤིན་ཏུ་དབེན་པར་མི་བྱ་།",
            "འདི་ལྟར་བྱང་ཆུབ་སེམས་དཔའ་ནི་བསྐལ་བ་གྲངས་མེད་པ་གསུམ་དུ་འཁོར་བ་ན་འཁོར་ཞིང་",
            "བྱང་ཆུབ་ཡང་དག་པར་བསྒྲུབ་པར་བྱ་དགོས་སོ་སྙམ་དུ་དེ་ལྟར་བལྟ་ཞིང་",
            "དེ་སྐད་དུ་སྨྲ་བ་དང་། ",
            "༡༥ ཚིག་མི་བཙུན་པར་འགྱུར་བའི་དྲི་ངས་དང་། ",
            "མི་སྙན་པ་དང་། ",
            "གཏམ་ངན་པར་འགྱུར་བ་བདེན་པའི་དངོས་པོ་མི་བསྲུང་ཞིང་སེལ་བར་མི་བྱེད་པ་དང་། ༡༦ ",
            "གནོད་པའི་ཐབས་དང་། ",
            "ཐབས་དྲག་པོ་གང་གིས་སེམས་ཅན་གྱི་དོན་དུ་འགྱུར་བ་མཐོང་བ་མཐོང་བཞིན་དུ་ཡིད་མི་དགའ་བར་འགྱུར་བ་བསྲུང་བའི་ཕྱིར་ཐབས་དེ་མི་བྱེད་པ་དང་། ",
            "༡༧ གཞན་དག་གཤེ་བ་ལ་ཕྱིར་གཤེ་བ་དང་། ",
            "ཁྲོ་བ་ལ་ཕྱིར་ཁྲོ་བ་དང་། ",
            "བརྡེག་པ་ལ་ཕྱིར་བརྡེག་པ་དང་། ",
            "མཚང་འབྲུ་བ་ལ་ཕྱིར་མཚང་འབྲུ་བ་དང་། ",
            "༡༨ གཞན་དག་ལ་ཉེས་པ་བྱས་སམ། ",
            "ཉེས་པ་བྱས་སུ་དོགས་ཀྱང་རུང་།",
            "ཤད་ཀྱིས་སྦྱང་བར་མི་བྱེད་ལ་",
            ""
        ],
        [
            "ཡལ་བར་དོར་བ་དང་། ",
            "༡༩ གཞན་དག་ལ་ཁྲོ་བའི་བསམ་པ་འབྱུང་ཞིང་",
            "འཛིན་ལ་བྱུང་བ་དང་དུ་ལེན་པ་དང་། ",
            "༢༠ རིམ་གྲོ་བྱ་བ་དང་། ",
            "བསྙེན་བཀུར་བྱ་བ་ལ་ཡོངས་སུ་ཞེན་པའི་དབང་དུ་བྱས་ཏེ་",
            "ཟང་ཟིང་དང་བཅས་པའི་སེམས་ཀྱིས་",
            "འཁོར་སྡུད་པར་བྱ་བ་དང་། ",
            "༢༡ སྙོམས་ལས་དང་ལེ་ལོ་སྐྱེས་ཏེ་",
            "གཉིད་ཀྱི་བདེ་བ་དང་། ",
            "ཉལ་བའི་བདེ་བ་དང་། ",
            "བློས་འབེབས་པའི་བདེ་བ་དུས་མ་ཡིན་པ་དང་། ",
            "ཚོད་མ་ཡིན་པ་བདག་གིར་བྱེད་པ་དང་། ",
            "༢༢ འདུ་འཛིའི་གཏམ་ལ་ཀུན་ནས་",
            "ཆགས་པའི་སེམས་ཀྱིས་དུས་ཡོལ་བར་བྱེད་པ་དང་། ",
            "༢༣ སེམས་གནས་པར་བྱ་བ་ལས་བརྩམས་ཏེ་",
            ""
        ],
        [
            "སེམས་མཉམ་པར་འཇོག་པར་འདོད་ལ",
            "གདམ་ངག་གིས་བྱ་བ་བྱས་ཟིན་པའམ། ",
            "ཤེས་པ་མ་ཡིན་བཞིན་དུ་གདམ་ངག་ནོད་དུ་མི་འགྲོ་བ་དང་། ",
            "༢༤ འདོད་པ་ལ་འདུན་པའི་སྒྲིབ་པ་བྱུང་བ་དང་དུ་ལེན་ཅིང་སེལ་བར་མི་བྱེད་པ་དང་། ",
            "༢༥ བསམ་གཏན་གྱི་རོ་མྱང་བར་བྱེད་ཅིང་",
            "བསམ་གཏན་གྱི་རོ་མྱང་བ་ལ་ཡོན་ཏན་དུ་བལྟ་བ་དང་། ",
            "༢༦ བྱང་ཆུབ་སེམས་དཔས་ཉན་ཐོས་ཀྱི་ཐེག་པ་དང་ལྡན་པའི་ཆོས་མཉན་པར་མི་བྱའོ།།",
            "བཟུང་བར་མི་བྱའོ།།",
            "དེ་ལ་བསླབ་པར་ཡང་མི་བྱའོ།།",
            "བྱང་ཆུབ་སེམས་དཔས་ཉན་ཐོས་ཀྱི་ཐེག་པ་དང་ལྡན་པའི་ཆོས་ཉན་པ་དང་། ",
            "བཟུང་བས་ཅི་ཞིག་བྱ་།",
            "དེ་ལ་བསླབ་མི་དགོས་སོ།།",
            ""
        ],
        [
            "ཞེས་དེ་ལྟར་བལྟ་ཞིང་དེ་སྐད་དུ་སྨྲ་བ་དང་། ",
            "༢༧ བྱང་ཆུབ་སེམས་དཔའི་སྡེ་སྣོད་ཡོད་།",
            "བྱང་ཆུབ་སེམས་དཔའི་སྡེ་སྣོད་ལ་བརྩོན་པ་མ་བྱས་པར། ",
            "བྱང་ཆུབ་སེམས་དཔའི་སྡེ་སྣོད་ཡལ་བར་བོར་ནས་",
            "ཉན་ཐོས་ཀྱི་སྡེ་སྣོད་ལ་བརྩོན་པར་བྱེད་པ་དང་། ",
            "༢༨ མུ་སྟེགས་ལ།། ",
            "རང་ཚུལ་དོར་།",
            "སངས་རྒྱས་ཀྱི་གསུང་རབ་ལ་བརྩོན་པར་མ་བྱས་པར། ",
            "མུ་སྟེགས་ཅན་ཕྱི་རོལ་གྱི་བསྟན་བཅོས་དག་ལ་བརྩོན་པར་བྱེད་པ་དང་། ",
            "༢༩ དེ་ལྟ་བུའི་རང་ཚུལ་དང་ཡང་མ་འགལ་བར་མུ་སྟེགས་ཅན་གྱི་བསྟན་བཅོས་ལ་མཁས་པར་བྱེད་ལ",
            "དེས་དགའ་བར་འཛིན་།",
            ""
        ],
        [
            "དེས་རངས་པར་བྱ་བ་དང་། ",
            "༣༠ བྱང་ཆུབ་སེམས་དཔའི་སྡེ་སྣོད་ལས་དེ་ཁོ་ནའི་དོན་ནམ། ",
            "སངས་རྒྱས་བྱང་སེམས་ཀྱི་མཐུ་ལས་བརྩམས་ཏེ་",
            "ཟབ་པ་མཆོག་ཏུ་ཟབ་པའི་གནས་དག་ཐོས་ན་",
            "མ་མོས་ཤིང་སྐུར་པ་འདེབས་ཏེ",
            "འདི་དག་ནི་དོན་དང་ལྡན་པ་མ་།",
            "ཆོས་དང་ལྡན་པ་མ་།",
            "དེ་བཞིན་གཤེགས་པས་གསུངས་པ་མ་།",
            "སེམས་ཅན་རྣམས་ལ་ཕན་པ་དང་",
            "བདེ་བར་འགྱུར་བ་མ་ཡིན་ནོ།།",
            ""
        ],
        [
            "ཞེས་ཟེར་བ་ནི། ",
            "བདག་ཉིད་ཀྱི་ཚུལ་བཞིན་མ་ཡིན་པ་ཡིད་ལ་བྱེད་པའམ། ",
            "གཞན་གྱི་རྗེས་སུ་ཞུགས་པས་སྐུར་པ་འདེབས་ཀྱང་རུང་ངོ་།",
            "༣༡ ། ཟང་ཟིང་དང་བཅས་པའི་སེམས་དང་། ",
            "ཁོང་ཁྲོ་བའི་སེམས་ཀྱིས་གཞན་དག་ལ་བདག་བསྟོད་ཅིང་གཞན་སྨོད་པར་བྱེད་པ་དང་། ",
            "༣༢ ཆོས་སྒྲོག་པ་དང་། ",
            "དམ་པའི་ཆོས་ཀྱི་འབེལ་བའི་གཏམ་རྣམ་པར་གཏན་ལ་འབེབས་པ་ན་ཁོང་དུ་ཆུད་ཟིན་ནམ། ",
            "ཆུད་པར་མི་ནུས་པའམ། ",
            "མ་ཐོས་པ་མ་ཡིན་བཞིན་དུ་མི་འགྲོ་བ་དང་། ",
            "༣༣ ཆོས་སྨྲ་བའི་གང་ཟག་ལ་བསམ་བཞིན་དུ་ཁྱད་དུ་གསོད་ཅིང་བཀུར་སྟི་མི་བྱེད་ལ་",
            "འཕྱ་ཞིང་སྟིང་བར་བྱེད་པ་དང་། ",
            "༣༤ ཆོས་ལ་མ་གུས་པའི་དབང་དུ་བྱས་ནས་ཚིག་འབྲུ་ལ་རྟོན་གྱི། ",
            "དོན་ལ་རྟོན་པར་མི་བྱེད་ཅེས་སྨྲ་བ་དང་། ",
            "༣༥ སེམས་ཅན་གྱི་བྱ་བ་ནི་འདི་ལྟ་།",
            "བྱ་བ་གཏན་ལ་འབེབས་པའམ། ",
            "ལམ་དུ་འགྲོ་ཞིང་འོང་བའམ། ",
            "ཡང་དག་པའི་ཐ་སྙད་དང་། ",
            "ལས་ཀྱི་མཐའ་ལ་སྦྱོར་བའམ། ",
            "ལོངས་སྤྱོད་བསྲུང་བའམ། ",
            "བྱེ་བ་བསྡུམ་པའམ། ",
            "དགའ་སྟོན་ནམ། ",
            "བསོད་ནམས་བྱེད་པ་ལ་གྲོགས་བྱེད་དུ་མི་འགྲོ་བ་དང་། ",
            "༣༦ ནད་པར་རིམ་གྲོ་བྲལ་དང་། ",
            "ནད་པ་ནད་ཀྱིས་ཐེབས་པ་དང་འཕྲད་ན་",
            ""
        ],
        [
            "བདག་ཉིད་ཀྱིས་ནུས་བཞིན་དུ་",
            "མགོན་མེད་རྟེན་མེད་པ་གཞན་ལ་མ་བརྟེན་པར་",
            "ཕྱིར་འཚོ་མི་ནུས་པ་ལ་རིམ་གྲོ་དང་བསྙེན་བཀུར་མི་བྱེད་པ་དང་། ",
            "༣༧ སྡུག་མི་སེལ།། ",
            "ནད་གཡོག་ཇི་ལྟ་བ་བཞིན་དུ་སྡུག་བསྔལ་བསལ་བའི་",
            "གྲོགས་བྱ་བ་ཡང་དེ་དང་འདྲ་བར་རིག་པར་།",
            "༣༨ ། བག་མེད་པ་ལ་རིགས་པ་མི་སྟོན་དང་། །",
            " ཚེ་འདི་དང་ཕྱི་མའི་དོན་ལ་",
            "ཚུལ་མ་ཡིན་པར་ཞུགས་པ་དག་མཐོང་ན་",
            "རིགས་པ་ཚུལ་བཞིན་སྟོན་པ་གཞན་དང་",
            "དེ་ཉིད་ཀྱི་ནུས་པ་ཡང་མེད་ལ",
            "བདག་གིས་ནུས་བཞིན་དུ་མི་བྱེད་པ་དང་། ",
            "༣༩ སེམས་ཅན་ཕན་འདོགས་འདོགས་པ་རྣམས་ལ་",
            "བྱས་པ་མི་གཟོ་ཞིང་བྱས་པ་མི་ཚོར་ཏེ་",
            "མཐུན་པའི་ཕན་གདགས་པས་",
            "ལན་དུ་ཕན་མི་འདོགས་པ་དང་། ",
            "༤༠ སེམས་ཅན་ཉེ་དུ་དང་ལོངས་སྤྱོད་ལས་",
            "གྱུར་པའི་སྡུག་བསྔལ་ལ་གནས་པ་རྣམས་ཀྱི་མྱ་ངན་མི་སེལ་བ་དང་། ",
            "༤༡ འདོད་པ་མི་།",
            ""
        ],
        [
            "ཟས་དང་སྐོམ་ལ་སོགས་པ་འདོད་པ་རྣམས་ཡང་དག་པར་སློང་བ་ལ་ཡོ་བྱད་དེ་དག་ཡོད་བཞིན་དུ་མི་སྟེར་བ་དང་། ",
            "༤༢ འཁོར་བསྡུས་ལ་དུས་དུས་སུ་ལེགས་པར་འདོམས་པ་དང་། ",
            "ལེགས་པར་རྗེས་སུ་སྟོན་པ་དང་། ",
            "འཕོངས་པ་དེ་དག་གི་ཕྱིར་དད་པ་ཅན་ལས་ཟས་དང་། ",
            "གོས་དང་། ",
            "ན་བའི་གསོས་སྨན་དང་། ",
            "ཡོ་བྱད་རྣམས་ཆོས་བཞིན་དུ་ཡོངས་སུ་ཚོལ་བ་རྣམས་དགོས་བཞིན་དུ་མི་བྱེད་པ་དང་། ",
            "༤༣ གཞན་དག་གི་སེམས་དང་མཐུན་པར་མི་བྱེད་པ་དང་། ",
            "༤༤ གཞན་དག་གི་ཡང་དག་པའི་ཡོན་ཏན་རང་གིས་མི་བརྗོད་པའམ། ",
            "གཞན་དག་གིས་ལེགས་པར་སྨྲས་པ་ལ་ལེགས་སོ་ཞེས་བྱ་བ་མ་ཡིན་པ་དང་། ",
            "༤༥ སེམས་ཅན་སྨ་འབེབས་པར་རིགས་པ་དང་། ",
            "ཆད་པས་བཅད་པར་རིགས་པ་དང་། ",
            "བསྐྲད་པར་རིགས་པ་རྣམས་སྨ་མི་འབེབས་པ་དང་། ",
            "འབེབས་སུ་ཟིན་ཀྱང་ཆད་པ་བཅད་པས་མི་འཆོས་པ་དང་། ",
            "འཆོས་སུ་ཟིན་ཀྱང་སྐྲོད་པར་མི་བྱེད་།",
            "༤༦ ། རྫུ་འཕྲུལ་གྱིས། །",
            " སྐྲག་པར་མི་།",
            "རྫུ་འཕྲུལ་དང་། ",
            "རྣམ་པར་འཕྲུལ་པ་དང་། ",
            "མཐུ་རྣམ་པ་སྣ་ཚོགས་དང་ལྡན་ལ༑",
            "སེམས་ཅན་སྐྲག་པར་བྱ་བའི་རིགས་རྣམས་སྐྲག་པར་བྱ་བ་དང་། ",
            "སེམས་ཅན་འདུན་པར་བྱ་བའི་རིགས་རྣམས་འདུན་པར་བྱ་བ་དང་། ",
            "དད་པས་སྦྱིན་པ་སྤོང་དུ་གཞུག་པའི་ཕྱིར་རྫུ་འཕྲུལ་གྱིས་སྐྲག་པར་མི་བྱེད་ན་",
            "ཉེས་པ་དང་བཅས་ཤིང་འགལ་བ་དང་བཅས་པར་འགྱུར་རོ། །",
            " ཞེ་དྲུག་ང་རྒྱལ་དང་། །",
            " ཀུན་ནས་མནར་སེམས་ཀྱིས་སྤྱད་ཉོན་མོངས་ཅན། །",
            " སྙོམས་སེམས་བག་མེད་ཀྱིས་བྱས་ཉོན་མོངས་མིན།། ",
            "ང་རྒྱལ་གྱིས་ནོན་པ་དང་། ",
            "ཀུན་ནས་མནར་སེམས་པ་དང་། ",
            "ཁོང་ཁྲོ་དང་། ",
            "ཕྲག་དོག་པ་དང་། ",
            "མ་གུས་པ་གང་ཡང་རུང་བའི་དབང་གིས་སྤྱད་པ་ནི། ",
            "ཉོན་མོངས་ཅན་གྱིས་ཉེས་པར་འགྱུར་ལ",
            ""
        ],
        [
            "སྙོམས་ལས་དང་ལེ་ལོའམ། ",
            "ལུང་དུ་མ་བསྟན་པའི་སེམས་སམ། ",
            "བག་མེད་པ་སྟེ་བརྗེད་པས་བྱས་ན་",
            "ཉེས་པ་དང་བཅས་ཤིང་འགལ་བ་དང་བཅས་པར་",
            "འགྱུར་ཡང་ཉོན་མོངས་པ་ཅན་གྱི་ཉེས་པར་མི་འགྱུར་རོ། །",
            " བརྩེ་དང་ཕན་འདོད་དགོས་དབང་ཚོར་བས་གཟིར། །",
            " སེམས་འཁྲུགས་ཉེས་།",
            "དེ་ཉིད་ལ་དོན་ཆེན་པོའི་ཆེད་དུ་བརྩེ་བ་དང་",
            "གནས་སྐབས་ཀྱི་ཕན་པའི་ཆེད་དང་། ",
            "དགོས་པ་དང་འབྲེལ་པའི་དབང་དང་། ",
            "ནད་ལ་སོགས་པའི་ཚོར་བས་གཟིར་བ་དང་། ",
            "སེམས་འཁྲུགས་པ་དང་། ",
            "ནུས་པ་མེད་པ་དང་། ",
            "མཐུ་ཡོད་ཀྱང་དེ་དག་གི་ཡུལ་མ་ཡིན་པ་།",
            "དེ་དག་གི་སྤྱད་པ་ནི་ཉེས་མེད་དོ།། ",
            "ངོ་བོ་ཉིད་དང་ནི། །",
            " བྱེད་ལས་བསམ་པ་གཞི་ལས་བསགས་པ་ལྔ། །",
            " ཆུང་འབྲིང་ཆེར་དབྱེ་ཕལ་ཆེར་ཞེ་སྡང་གིའོ། །",
            " ངོ་བོ་ཉིད་ཀྱི་དང་། ",
            "བྱེད་ལས་དང་། ",
            "བསམ་པ་དང་། ",
            "གཞི་ལས་དང་། ",
            "བསགས་པ་ལྔ་ལས། ",
            "ཉེས་པ་དེ་དག་ཀྱང་ཆུང་ངུ་དང་། ",
            "འབྲིང་དང་། ",
            "ཆེན་པོར་རིག་པར་བྱ་སྟེ",
            ""
        ],
        [
            "རྒྱས་པར་གཞི་བསྡུ་བ་ལས་འབྱུང་བ་བཞིན་ནོ།།",
            "ཉེས་པ་དེ་དག་གི་རྩ་བའང་ཕལ་ཆེར་ཞེ་སྡང་ལས་ཡིན་།",
            "བྱང་ས་ལས། ",
            "བཅོམ་ལྡན་འདས་ཀྱིས་བྱང་ཆུབ་སེམས་དཔའི་ཉེས་པ་ནི། ",
            "ཕལ་ཆེར་ཞེ་སྡང་ལས་འབྱུང་གི། ",
            "འདོད་ཆགས་ལས་འབྱུང་བ་ནི་",
            "མ་ཡིན་པར་རིག་པར་བྱའོ།།",
            "ཞེས་གང་གསུངས་པ་དེ་ལ་དགོངས་པ་ནི་",
            "འདི་ཡིན་པར་བལྟ་བར་བྱ་།",
            "བྱང་ཆུབ་སེམས་དཔའ་སེམས་ཅན་ལ་",
            "རྗེས་སུ་ཆགས་ཤིང་སེམས་ཅན་ལ་བྱམས་པའི་དབང་དུ་བྱས་།",
            "གང་ཅི་སྤྱོད་ཀྱང་རུང་དེ་ཐམས་ཅད་ནི་",
            "བྱང་ཆུབ་སེམས་དཔའི་བྱ་བ་ཡིན་།",
            ""
        ],
        [
            "མི་བྱ་བ་མ་ཡིན་།",
            "བྱ་བར་རིགས་པར་བྱེད་པ་ནི་ཉེས་པར་འགྱུར་བ་མི་རིགས་སོ།།",
            "བྱང་ཆུབ་སེམས་དཔའ་སེམས་ཅན་རྣམས་ལ་སྡང་བ་ནི། ",
            "བདག་དང་གཞན་རྣམས་ལ་ཕན་པར་སྤྱོད་པ་མ་ཡིན་།",
            "དེ་ཡང་བྱང་ཆུབ་སེམས་དཔའི་བྱ་བ་མ་ཡིན་།",
            "དེ་ལྟར་བྱ་བ་མ་ཡིན་པ་བྱེད་པ་ནི་ཉེས་པར་འགྱུར་བར་རིགས་སོ།།",
            "ཞེས་གསུངས་སོ།།།།",
            ""
        ],
        [
            "གསུམ་པ་ཉམས་ན་ཕྱིར་བཅོས་པ་ནི། ",
            "ཕམ་པས་གཏོང་ཕྱིར་སླར་བླང་འབྲིང་ནི་གསུམ། །",
            " ཐ་མ་གཅིག་མདུན་དངོས་པོ་བརྗོད་པས་བཤགས། །",
            " མཐུན་པའི་གང་ཟག་མེད་ན་",
            "ཡིད་ཀྱིས་བསྡམ། །",
            " ཞེས་པ། ",
            "གལ་ཏེ་",
            "ཀུན་ནས་དཀྲིས་པ་ཆེན་པོའི་བྱང་ཆུབ་སེམས་དཔའ་ལ་ཕམ་པའི་གནས་ལྟ་བུའི་ཆོས་བྱུང་བར་གྱུར་ན",
            "དེས་སྡོམ་པ་བཏང་བ་ཡིན་པས། ",
            "སླར་ནོད་པར་བྱའོ།།",
            "དེ་ལྟར་ཡང་བྱང་ས་ལས། ",
            "བྱང་ཆུབ་སེམས་དཔས་ནི་ཡང་དག་པར་བླངས་པ་ཡོངས་སུ་བཏང་དུ་ཟིན་ཀྱང་། ",
            "ཚེ་འདི་ལ་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་པར་བླངས་པ་ཕྱིར་ནོད་པའི་སྐལ་བ་ཡོད་དེ",
            "འདི་ལྟ་སྟེ། ",
            "དགེ་སློང་སོ་སོ་ཐར་པའི་སྡོམ་པ་ལ་གནས་པ་ཕམ་པ་བྱུང་བ་བཞིན་དུ་སྐལ་བ་མེད་པ། ",
            "ཁོ་ནར་འགྱུར་བ་མ་ཡིན་ནོ།།",
            "ཞེས་གསུངས་སོ།།",
            ""
        ],
        [
            "ཀུན་ནས་དཀྲིས་པ་འབྲིང་གིས་ཉེས་པ་བྱུང་ན་ནི་",
            "སྡོམ་པ་གཏོང་བ་མེད་།",
            "བྱང་ས་ལས། འདི་ལྟ་།",
            "ཕམ་པའི་ཆོས་རྣམས་བྱས་པས་",
            "དགེ་སློང་གིས་སོ་སོ་ཐར་པའི་སྡོམ་པ་བཏང་བར་འགྱུར་བ་བཞིན་དུ། ",
            "བྱང་ཆུབ་སེམས་དཔའ་ཕམ་པའི་ཆོས་ལྟ་བུ་",
            "ལན་ཅིག་ཙམ་ཀུན་ཏུ་སྤྱད་པས་ནི་",
            "བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་",
            "ཡང་དག་པ་བླངས་པ་བཏང་བར་མི་འགྱུར་རོ། །",
            "ཞེས་གསུངས་པས་སོ།།",
            "དེའི་ཕྱིར་ཉེས་པ་དེ་ནི་བཤགས་པ་ཙམ་གྱིས་འདག་།",
            "གང་ཟག་ངག་གི་རྣམ་པར་རིག་བྱེད་དེ་དག་ཁོང་དུ་ཆུད་ཅིང་",
            "འཛིན་ནུས་པ་གསུམ་མམ་དེ་ཡན་གྱི་མདུན་དུ་འདུག་།",
            "འདི་སྐད་ཅེས་ཚེ་དང་ལྡན་པ་དགོངས་སུ་།",
            ""
        ],
        [
            "བདག་མིང་འདི་ཞེས་བགྱི་བ་།",
            "ཇི་སྐད་ཡོངས་སུ་བརྗོད་པའི་གཞི་ལས། ",
            "བྱང་ཆུབ་སེམས་དཔའི་འདུལ་བ་དང་འགལ་བ་ཉེས་བྱས་ཀྱིས་ནོངས་པ་འདི་ལྟ་བུ་བྱུང་།",
            "དེ་དག་ཚེ་དང་ལྡན་པ་རྣམས་ལ་བདག་བཤགས་ཤིང་མཐོལ་ཏེ་མི་འཆབ་བོ། །",
            "བཤགས་ཤིང་མཐོལ་བས་བདག་བདེ་བར་གནས་པར་འགྱུར་གྱི། ",
            "མ་བཤགས་མ་མཐོལ་ན་བདེ་བར་གནས་པར་མི་འགྱུར་རོ། །",
            "དེ་རྣམས་ཀྱིས་ཀྱང་ཉེས་པ་ལ་ཉེས་པར་མཐོང་ངམ། ",
            "ཞེས་དྲི། ",
            "དེས་ཀྱང་མཐོང་ངོ་།།",
            "ཞེས་སྨྲ་བར་བྱའོ།།",
            "ཕྱིན་ཆད་ལེགས་པར་སྡོམ་པར་བྱེད་དམ། ",
            "དེས་ཀྱང་ལེགས་པར་སྡོམ་མོ། །",
            "ཞེས་ལན་གསུམ་དུ་བརྗོད་དོ།།",
            "ཀུན་ནས་དཀྲིས་པ་ཆུང་ངུས་ཕམ་པའི་གནས་ལྟ་བུའི་ཆོས་བྱུང་བ་དང་། ",
            "དེ་ལས་གཞན་པའི་ཉེས་བྱས་རྣམས་གཅིག་གི་མདུན་དུ་བཤགས་པར་བྱའོ།།",
            ""
        ],
        [
            "མཐུན་པའི་གང་ཟག་མེད་ན་རང་ཉིད་ཀྱི་སེམས་ཀྱིས་མདུན་དུ་བཤགས་པར་བྱ་།",
            "ཕྱིན་ཆད་ཀྱང་བསྡམ་པར་བྱའོ།། ",
            "ཕུལ་དང་སྨོན་པ་གཏང་དང་ལོག་ལྟས་གཏོང་།། ",
            "གཞན་དུ་ཚེ་འཕོས་ནས་ཀྱང་རྗེས་སུ་འབྲང་།། ",
            "རྣམ་དག་ཕན་ཡོན་འཕགས་པ་ཐོགས་མེད་ལུགས། །",
            " དེ་ཡང་། ",
            "སྨོན་སེམས་བཏང་བ་དང་། ",
            "ཀུན་དཀྲིས་ཆེན་པོས་ཕམ་པ་སྤྱད་པས་དང་། ",
            "བསླབ་པ་ཕུལ་བས་དང་། ",
            "ལོག་ལྟ་སྐྱེས་པས་གཏོང་བར་རྣམ་པར་གཏན་ལ་དབབ་པ་བསྡུ་བར་གསུངས་པས་སོ།།",
            "དེ་ལྟར་གཏོང་རྒྱུ་དེ་དག་མ་བྱུང་ན་སྡོམ་པ་འདི་ཉིད་བྱང་ཆུབ་སྙིང་པོའི་བར་དུ་འགྲོ་།",
            ""
        ],
        [
            "བྱང་ས་ལས། ",
            "ཚེ་བརྗེས་སུ་ཟིན་ཀྱང་འོག་དང་། ",
            "སྟེང་དང་། ",
            "ཐད་ཀ་ཐམས་ཅད་དུ་སྐྱེས་པ་།",
            "བྱང་ཆུབ་སེམས་དཔས་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་པར་བླངས་",
            "བ་སྤོང་བར་མི་འགྱུར་རོ། །",
            "བྱང་ཆུབ་སེམས་དཔའ་ཚེ་བརྗེས་ཏེ་བརྗེད་ན་",
            "ཡང་དགེ་བའི་བཤེས་གཉེན་བསྟེན་པ་ལ་བརྟེན་ནས་",
            "དྲན་པ་གསོ་བའི་ཕྱིར་ཡང་དང་ཡང་ནོད་པར་བྱེད་པར་ཟད་ཀྱི། ",
            "གསར་དུ་ཡང་དག་པར་ལེན་པར་བྱེད་པ་ནི་མ་ཡིན་ནོ།།",
            "ཞེས་གསུངས་སོ།།",
            "ཕན་ཡོན་ཀྱང་བྱང་ས་ལས། ",
            "བྱང་ཆུབ་སེམས་དཔའ་རྣམས་ནི་ཚུལ་ཁྲིམས་ཀྱི་ངོ་བོ་ཉིད་ཡོན་ཏན་བཞི་དང་ལྡན་པ་དེ་ནི་ཡང་དག་པར་བླངས་པ་དང་། ",
            "རྗེས་སུ་སློབ་པས་བདག་ལ་ཕན་པ་དང་། ",
            "གཞན་ལ་ཕན་པ་དང་། ",
            "སྐྱེ་བོ་མང་པོ་ལ་ཕན་པ་དང་། ",
            "སྐྱེ་བོ་མང་པོ་ལ་བདེ་བ་དང་། ",
            "འཇིག་རྟེན་ལ་སྙིང་བརྩེ་བ་དང་། ",
            "ལྷ་དང་མི་རྣམས་ཀྱི་དོན་དང་། ",
            "ཕན་པ་དང་། ",
            "བདེ་བར་འགྱུར་བའི་ཕྱིར་དགེ་བར་རིག་པར་བྱའོ།།",
            ""
        ],
        [
            "བྱང་ཆུབ་སེམས་དཔའི་བསླབ་པའི་གཞི་",
            "དཔག་ཏུ་མེད་པ་ཡོངས་སུ་བསྡུས་པས་དཔག་ཏུ་མེད་པར་རིག་པར་བྱའོ།།",
            "སེམས་ཅན་ཐམས་ཅད་ལ་ཕན་པ་དང་བདེ་བའི་ཕྱིར་",
            "ཉེ་བར་གནས་པས་",
            "སེམས་ཅན་ཐམས་ཅད་ལ་ཕན་འདོགས་པ་ཡིན་པར་རིག་པར་བྱའོ།།",
            "བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་འབྲས་བུ་ཡོངས་སུ་འཛིན་ཅིང་། ",
            "སྦྱིན་པར་བྱེད་པས་འབྲས་བུ་དང་། ",
            "ཕན་ཡོན་ཆེ་བར་རིག་པར་བྱའོ།།",
            "ཞེས་གསུངས་སོ།།",
            "དེ་དག་གིས་བཙུན་པ་ཐོགས་མེད་ཀྱི་དགོངས་པ་ཇི་ལྟ་བ་བཞིན་བཤད་ཟིན་ཏོ།།།། ",
            "གཉིས་པ་བསླབ་པ་ཀུན་ལས་བཏུས་པ་ལས་",
            "གསུངས་པ་བཤད་པ་ལ༑",
            ""
        ],
        [
            "ལེན་པའི་ཆོ་ག །",
            "མི་ཉམས་པར་བསྲུང་བའི་ཐབས་དང་གཉིས་ལས། ",
            "དང་པོ་༼ལེན་པའི་ཆོ་ག༽ནི། ",
            "རབ་དང་སེམས་བརྟན་དགེ་བའི་བཤེས་མདུན་དུ། །",
            " ཡན་ལག་བདུན་མཐར་དམ་བཅའ་ཚིག་བརྗོད་པས། །",
            " སྨོན་འཇུག་ཅིག་ཅར་བླང་ཞིང་དགའ་བ་བསྒོམ།། ",
            "མེད་ན་",
            "རང་གིས་སྐུ་གཟུགས་སོགས་ལས་བླང་། །",
            " ཞེས་པ། ",
            "སློབ་དཔོན་ཞི་བ་ལྷ་ནི་འཇུག་པའི་སེམས་བསྐྱེད་ལེན་པ་ཉིད་",
            "སེམས་བསྐྱེད་པའི་སྡོམ་པ་ལེན་པ་ཡིན་པས་ཆོ་ག་ལོགས་པ་མི་བཞེད་ལ",
            "ཀླུ་སྒྲུབ་ཀྱང་དེ་ལྟར་བཞེད་པ་ཡིན་ནོ།།",
            "སེམས་བསྐྱེད་པ་ཡང་རྣམ་པ་གཉིས་།",
            "སྤྱོད་འཇུག་ལས། ",
            "བྱང་ཆུབ་སེམས་དེ་མདོར་བསྡུ་ན།།",
            ""
        ],
        [
            "རྣམ་པ་གཉིས་སུ་ཤེས་བྱ་སྟེ།།",
            "བྱང་ཆུབ་སྨོན་པའི་སེམས་དང་ནི། །",
            "བྱང་ཆུབ་འཇུག་པ་ཉིད་ཡིན་ནོ།།",
            "དེ་གཉིས་ཀྱི་ཁྱད་པར་ཡང་། ",
            "དེ་ཉིད་ལས། ",
            "འགྲོ་བར་འདོད་དང་འགྲོ་བ་ཡི། །",
            "བྱེ་བྲག་ཇི་བཞིན་ཤེས་པ་ལྟར། །",
            "དེ་བཞིན་མཁས་པས་འདི་གཉིས་ཀྱི། །",
            "བྱེ་བྲག་རིམ་བཞིན་ཤེས་པར་བྱ།།",
            "ཞེས་དང་། ",
            "བསླབ་པ་ཀུན་ལས་བཏུས་པ་ལས། ",
            "བྱང་ཆུབ་སེམས་དེ་ནི་རྣམ་པ་གཉིས་།",
            "བྱང་ཆུབ་ཏུ་སྨོན་པའི་སེམས་དང་། ",
            "བྱང་ཆུབ་ཏུ་ཆས་པའི་སེམས་སོ།།",
            "ཇི་སྐད་དུ་སྡོང་པོ་བཀོད་པའི་མདོ་ལས། ",
            "རིགས་ཀྱི་བུ་སེམས་ཅན་གང་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སྨོན་པ་",
            "དེ་དག་ནི་སེམས་ཅན་གྱི་ཁམས་ན་དཀོན་ནོ།།",
            ""
        ],
        [
            "དེ་བས་ཀྱང་གང་དག་བླ་ན་མེད་པ་",
            "ཡང་དག་པར་རྫོགས་པའི་བྱང་ཆུབ་ཏུ་ཆས་པའི་སེམས་ཅན་དེ་དག་ནི་",
            "ཤིན་ཏུ་དཀོན་ནོ།།",
            "ཞེས་གསུངས་པ་ལྟ་བུའོ།།",
            "དེ་ལ་བྱང་ཆུབ་ཏུ་སྨོན་པའི་སེམས་ནི་",
            "ངས་སངས་རྒྱས་སུ་འགྱུར་བར་བྱའོ།།",
            "ཞེས་སྨོན་པ་ལས་སྐྱེ་བ་ཡིན་།",
            "འཕགས་པ་དཔའ་བར་འགྲོ་བའི་མདོ་ལས། ",
            "གཡོ་བྱས་ཏེ་བྱང་ཆུབ་ཏུ་སེམས་བསྐྱེད་པ་ཡང་",
            "སངས་རྒྱས་ཀྱི་རྒྱུར་གསུངས་།",
            "དགེ་བ་སྣ་འགའ་བྱས་ཏེ་",
            "སེམས་བསྐྱེད་པ་ལྟ་ཅི་སྨོས་ཞེས་གསུངས་སོ།།",
            ""
        ],
        [
            "དེའི་ཕྱིར་",
            "སྨོན་པའི་སེམས་བསྐྱེད་ཙམ་ནི་",
            "ཆོ་ག་ལ་བལྟོས་མི་དགོས་ཤིང་ཚུལ་ཁྲིམས་ཀྱི་སྡོམ་པའི་རྒྱུར་གསུངས་།",
            "དེ་ཉིད་ཀྱང་དད་པའི་རྩ་བ་བརྟན་པ་ལས་རྙེད་པའི་ཕྱིར། ",
            "དད་པ་དང་བྱང་ཆུབ་ཀྱི་སེམས་བརྟན་པ་སེམས་བསྐྱེད་ལེན་པའི་རྒྱུར་གསུངས་།",
            "བསླབ་བཏུས་ལས། ",
            "སྡུག་བསྔལ་མཐར་ཕྱིན་འདོད་པ་དང་། །",
            "བདེ་བའི་མཐར་ཡང་འགྲོ་འདོད་པས། །",
            "དད་པའི་རྩ་བ་བརྟན་བྱ་།",
            "བྱང་ཆུབ་ལ་ནི་བློ་བརྟན་བྱ།།",
            "ཞེས་གསུངས་སོ།།",
            "དད་པའི་ངོ་བོ་ཡང་། ",
            "རྒྱ་ཆེ་རོལ་པའི་མདོ་ལས། ",
            "ཀུན་དགའ་བོ་དད་པ་ལ་སྦྱོར་བར་བྱ་།",
            ""
        ],
        [
            "འདི་ནི་དེ་བཞིན་གཤེགས་པ་ལ་གསོལ་བ་འདེབས་པའོ།།",
            "ཞེས་གསུངས་ཤིང་། ",
            "དེ་ལས་བྱང་ཆུབ་ཀྱི་སེམས་བསྐྱེད་པར་",
            "དཀོན་མཆོག་ཏ་ལའི་མདོ་ལས། ",
            "རྒྱལ་དང་རྒྱལ་བའི་ཆོས་ལ་དད་གྱུར་ཅིང་། །",
            "སངས་རྒྱས་སྲས་ཀྱི་སྤྱོད་ལ་དད་བྱེད་།",
            "བྱང་ཆུབ་བླ་ན་མེད་ལ་དད་གྱུར་ནས།།",
            "སྐྱེས་བུ་ཆེན་པོ་རྣམས་ཀྱི་སེམས་སྐྱེའོ།།",
            "ཞེས་གསུངས་སོ།།",
            ""
        ],
        [
            "བྱང་ཆུབ་སེམས་དཔའི་སྤྱོད་པས་མ་ཟིན་པ་དེ་ཙམ་གྱིས་སེམས་བསྐྱེད་པས་ཀྱང་",
            "བྱང་ཆུབ་སེམས་དཔའི་གྲངས་སུ་ཆུག་ཅིང་",
            "འཁོར་བའི་བདེ་བ་མཐའ་ཡས་པ་བསྐྱེད་པར་ནུས་།",
            "བྱམས་པའི་རྣམ་པར་ཐར་པ་ལས། ",
            "རིགས་ཀྱི་བུ་འདི་ལྟ་།",
            "དཔེར་ན་རྡོ་རྗེ་རིན་པོ་ཆེ་ནི་ཆག་ཀྱང་གསེར་གྱི་རྒྱན་ཁྱད་པར་དུ་འཕགས་པ་ཐམས་ཅད་ཟིལ་གྱིས་གནོན་ཅིང་",
            "རྡོ་རྗེ་རིན་པོ་ཆེའི་མིང་ཡང་མི་འདོར་ལ་",
            "དབུལ་བ་ཐམས་ཅད་ཀྱང་རྣམ་པར་བཟློག་གོ།།",
            "རིགས་ཀྱི་བུ་དེ་བཞིན་དུ་ཐམས་ཅད་མཁྱེན་པར་སེམས་བསྐྱེད་པའི་རྡོ་རྗེ་རིན་པོ་ཆེ་ནན་ཏན་དང་བྲལ་ཡང་",
            "ཉན་ཐོས་དང་རང་སངས་རྒྱས་ཀྱི་ཡོན་ཏན་གྱི་གསེར་གྱི་རྒྱན་ཐམས་ཅད་ཟིལ་གྱིས་གནོན་ཅིང་བྱང་ཆུབ་སེམས་དཔའི་མིང་ཡང་མི་འདོར་ལ་",
            "དབུལ་བ་ཐམས་ཅད་ཀྱང་རྣམ་པར་བཟློག་གོ།།",
            ""
        ],
        [
            "ཞེས་གསུངས་པ་དང་། རྒྱལ་པོ་ལ་གདམས་པའི་མདོ་ལས་ཀྱང་། རྒྱས་པར་འབྱུང་བའི་ཕྱིར་རོ། །འཇུག་པའི་བྱང་ཆུབ་ཀྱི་སེམས་བསྐྱེད་པ་ཉིད་བྱང་ཆུབ་སེམས་དཔའི་སྡོམ་པ་ཡིན་པས། དེ་ནོད་པའི་ཡུལ་ཡང་བསླབ་བཏུས་རང་འགྲེལ་ལས། ལུང་ནོད་པ་ཐམས་ཅད་དང་། སྡོམ་པ་བཟུང་བ་ཡང་བྱང་ཆུབ་སེམས་དཔའི་བསླབ་པའི་གནས་ལ་གོམས་པ་ལྷུར་བྱེད་པ། སྡོམ་པ་དང་ལྡན་པ་ལས་།",
            "དེ་ལྟར་བྱས་ན་",
            "དེ་བསླབ་པ་ལས་འདས་ན་",
            "རབ་ཏུ་ངོ་ཚ་བར་འགྱུར་ཞིང་",
            "བླ་མ་ལ་བསླུས་པར་དོགས་པའི་འཇིགས་པ་སྐྱེ་བའམ། ",
            "དེ་ལ་ནན་ཏན་བྱ་མི་དགོས་པར་",
            "དགའ་བ་དང་གུས་པས་འགྲུབ་པར་འགྱུར་རོ། །",
            "ཞེས་གསུངས་པས། ",
            "དགེ་བའི་བཤེས་གཉེན་གྱི་མདུན་དུ་ཕྱག་བྱ་བ་དང་། ",
            "མཆོད་པ་དང་། ",
            "སྡིག་པ་གཤགས་པ་དང་། ",
            "བསོད་ནམས་ལ་རྗེས་སུ་ཡི་རང་བ་དང་། ",
            "སངས་རྒྱས་ལ་བསྐུལ་བ་དང་། ",
            "གསོལ་བ་གདབ་པ་དང་། ",
            "བྱང་ཆུབ་ཏུ་བསྔོ་བ་བྱས་ལ",
            "དམ་བཅའ་ཚིག་ཏུ་བརྗོད་པ། ",
            "ཇི་ལྟར་སྔོན་གྱི་བདེ་གཤེགས་ཀྱིས། །",
            "བྱང་ཆུབ་ཐུགས་ནི་བསྐྱེད་པ་དང་། །",
            "བྱང་ཆུབ་སེམས་དཔའི་བསླབ་པ་ལ།།",
            ""
        ],
        [
            "དེ་དག་རིམ་བཞིན་གནས་པ་ལྟར། །",
            "དེ་བཞིན་འགྲོ་ལ་ཕན་དོན་དུ། །",
            "བྱང་ཆུབ་སེམས་ནི་བསྐྱེད་བགྱི་ཞིང་།།",
            "དེ་བཞིན་དུ་ནི་བསླབ་པ་ལའང་། །",
            "རིམ་པ་བཞིན་དུ་བསླབ་པར་བགྱི།།",
            "ཞེས་ལན་གསུམ་གྱིས་བླངས་།",
            "རྗེས་སུ། ",
            "དེང་དུས་བདག་ཚེ་འབྲས་བུ་ཡོད།།",
            "མི་ཡི་སྲིད་པ་ལེགས་པར་ཐོབ།།",
            "དེ་རིང་སངས་རྒྱས་རིགས་སུ་སྐྱེ། །",
            "སངས་རྒྱས་སྲས་སུ་ད་གྱུར་ཏོ།།",
            ""
        ],
        [
            "ད་ནི་བདག་གིས་ཅི་ནས་ཀྱང་། །",
            "རིགས་དང་མཐུན་པའི་ལས་བརྩམས་ནས།།",
            "སྐྱོན་མེད་བཙུན་པའི་རིགས་འདི་ལ།།",
            "རྙོག་པར་མི་འགྱུར་དེ་ལྟར་བྱ།།",
            "ཞེས་རང་དགའ་བ་སྒོམ་པ་དང་། ",
            "བདག་གིས་དེ་རིང་སྐྱོབ་པ་ཐམས་ཅད་ཀྱི། །",
            "སྤྱན་སྔར་འགྲོ་བ་བདེ་གཤེགས་ཉིད་དང་ནི། །",
            "བར་དུ་བདེ་ལ་མགྲོན་དུ་བོས་ཟིན་གྱིས། །",
            "ལྷ་དང་ལྷ་མིན་ལ་སོགས་དགའ་བར་གྱིས། །",
            "ཞེས་གཞན་དགའ་བ་བསྐྱེད་པར་བྱའོ།།",
            "དེ་ལྟ་བུའི་ཆོ་ག་ལས། ",
            "སྔར་སྨོན་པའི་སེམས་བསྐྱེད་པ་དང་མི་ལྡན་།",
            ""
        ],
        [
            "དེ་ཡང་སྐྱེ་བའི་ཕྱིར་ཅིག་ཅར་ཞེས་སྨོས་ཀྱི། ",
            "སྨོན་པ་དང་འཇུག་པ་བསྡོམས་པ་ཞིག་བྱང་ཆུབ་སེམས་དཔའི་སྡོམ་པའི་ངོ་བོར་མི་འཐད་།",
            "བྱང་ཆུབ་སེམས་དཔའི་སྡོམ་པའི་ཚུལ་ཁྲིམས་ནི་འཇུག་པའི་སེམས་བསྐྱེད་ཡིན་།",
            "སྨོན་པ་ནི་ཀུན་ཏུ་སློང་བ་ཙམ་གྱིས་སྡོམ་པར་འགྱུར་བས་སོ།།",
            "འགའ་ཞིག་སྨོན་པའི་སེམས། ",
            "སྨོན་པའི་སེམས་བསྐྱེད། ",
            "འཇུག་པའི་སེམས། ",
            "འཇུག་པའི་སེམས་བསྐྱེད། ",
            "ཅེས་སྨྲ་ཡང་། ",
            "སློབ་དཔོན་གྱི་དགོངས་པ་མིན་ལ། ",
            "ཁུངས་མེད་དོ།།",
            "ཡང་ན། ",
            "འཇམ་དཔལ་གྱི་ཞིང་བཀོད་པའི་མདོ་ལས། ",
            "བཅོམ་ལྡན་འདས་དེས་སྔོན་བྱང་ཆུབ་ཏུ་སེམས་བསྐྱེད་པ་ཇི་ལྟར་གསུངས་པ་དེ་བཞིན་དུ་",
            "སེམས་བསྐྱེད་པར་བྱའོ།།",
            "དེ་ཡང་། ",
            "འཁོར་བ་ཐོག་མ་མེད་པ་ཡི། །",
            "སྔོན་གྱི་ཐ་མ་ཇི་སྲིད་པ། །",
            "དེ་སྲིད་སེམས་ཅན་ཕན་དོན་དུ། །",
            "སྤྱོད་པ་དཔག་ཡས་སྤྱད་པར་བགྱི།།",
            ""
        ],
        [
            "ཞེས་སོགས་བསླབ་བཏུས་ལས་གསུངས་པ་བཞིན་དུའམ། ",
            "ཡང་ན་མགོན་པོ་ཀླུ་སྒྲུབ་ཀྱིས། ",
            "སེམས་བསྐྱེད་པའི་ཆོ་ག་ལས། ",
            "ཀུན་རྫོབ་དང་། ",
            "དོན་དམ་པའི་སེམས་བསྐྱེད་གཉིས་ཀ་རིམ་པ་བཞིན་བླང་བར་གསུངས་པ་ལྟར་བྱའོ།།",
            "བླང་བའི་ཡུལ། ",
            "དགེ་བའི་བཤེས་གཉེན་མེད་ན་རང་ཉིད་ཀྱིས་ལེན་།",
            "བསླབ་བཏུས་འགྲེལ་བར། ",
            "དེ་ལྟ་བུའི་དགེ་བའི་བཤེས་གཉེན་མེད་ན་",
            "ཕྱོགས་བཅུ་ན་བཞུགས་པའི་སངས་རྒྱས་དང་",
            "བྱང་ཆུབ་སེམས་དཔའ་མངོན་དུ་བསྒོམས་།",
            "སྡོམ་པའང་བདག་ཉིད་ཀྱི་སྟོབས་དང་ཡང་སྦྱར་ནས་བླངས་།",
            "དེ་ལྟ་མ་ཡིན་ན་སངས་རྒྱས་དང་། ",
            "བྱང་ཆུབ་སེམས་དཔའ་ཐམས་ཅད་དང་། ",
            "ལྷར་བཅས་པའི་འཇིག་རྟེན་བསླུས་པར་འགྱུར་རོ། །",
            "ཞེས་གསུངས་སོ།།།། ",
            "གཉིས་པ་མི་ཉམས་པར་བསྲུང་བའི་ཐབས་།",
            ""
        ],
        [
            "ལྟུང་བ་རྣམ་པར་དབྱེ་བས་མི་མཐུན་ཕྱོགས་ཤེས་པར་བྱས་ཏེ་",
            "བསྲུང་བ་དང་། ",
            "བསླབ་པ་ཡོངས་སུ་སྦྱོང་བས་ཚུལ་ཁྲིམས་ཕུན་སུམ་ཚོགས་པར་བྱས་ཏེ་",
            "བསྲུང་བའི་ཚུལ་གཉིས་ལས། ",
            "དང་པོ་།",
            "ལྟུང་བའི་རྣམ་པར་གཞག་པ་སྤྱིར་།",
            "རྩ་བའི་ལྟུང་བ་བྱེ་བྲག་ཏུ་ཕྱེ་སྟེ་།",
            "ཉམས་ན་འཆོས་པའི་རྣམ་གཞག་བཤད་པ་གསུམ་ལས། ",
            "དང་པོ་༼ལྟུང་བའི་རྣམ་པར་གཞག་པ་སྤྱིར་།༽",
            ""
        ],
        [
            "ནི། ",
            "གང་གིས་རིགས་དང་མི་རིགས་མ་བརྟགས་པར། །",
            " རྩོམ་མམ་བཟློག་གམ་བཏང་སྙོམས་འཇོག་པ་དང་། །",
            " འོས་ལ",
            "ས་འདས་བྱེད་ཐམས་ཅད་ལྟུང་བའི་སྡེ། །",
            " དོན་ཆེན་བསྒྲུབ་ལ་ཆུང་བཏང་གཟུགས་བརྙན་དང་། །",
            " ནུས་པའི་ཡུལ་མིན་ཐམས་ཅད་ལྟུང་མེད་དེ། ",
            "མི་ནུས་དེར་བརྩོན་དེ་ཡི་གཟུགས་བརྙན་ཡིན།། ",
            "ཞེས་པ། ",
            "ཅི་ནུས་པར་རིགས་པ་དང་། ",
            "མི་རིགས་པ་མ་བརྟགས་པར་རྩོམ་པའམ། ",
            "བཟློག་པའམ། ",
            "བཏང་སྙོམས་སུ་འཇོག་པའམ། ",
            "བརྟགས་ཏེ་",
            "གང་འོས་པ་ལས་འདའ་བར་བྱེད་ན",
            "ཐ་ན་གདོལ་པའི་བྲན་གྱིས་བཙས་ན་ཡང་ལྟུང་བ་དང་བཅས་པ་ཡིན་ནོ།།",
            ""
        ],
        [
            "གཡོ་མེད་པར་ལུས་དང་ངག་ཡིད་བརྩོན་པས་ནན་ཏན་མི་བྱེད་པ་དང་། ",
            "ད་ལྟར་དང་མ་འོངས་པའི་བདེ་བ་དང་",
            "ཡིད་བདེ་བ་ཐམས་ཅད་བསྐྱེད་པའི་ཕྱིར་",
            "དེའི་རྐྱེན་ཚོགས་པ་མི་ཚོལ་བ་དང་། ",
            "དེའི་བར་དུ་གཅོད་པའི་གཉེན་པོ་སྤང་བ་ལ་",
            "མི་འབད་པ་རྣམས་ནི་ལྟུང་བར་འགྱུར་བའོ།།",
            "སྡུག་བསྔལ་དང་ཡིད་མི་བདེ་བ་ཆུང་ངུས་",
            "སྡུག་བསྔལ་དང་ཡིད་མི་བདེ་བ་ཆེན་པོའི་",
            "གཉེན་པོར་འགྱུར་བ་བསྐྱེད་པ་དང་། ",
            "དོན་ཆེན་པོ་བསྒྲུབ་པའི་ཕྱིར་ཆུང་ངུ་ཉམས་པར་བྱེད་པ་ནི་",
            "ལྟུང་བའི་གཟུགས་བརྙན་ཞེས་བྱ་སྟེ",
            "དོན་ལ་ལྟུང་བ་མེད་པ་ཡིན་ནོ།།",
            "རང་གི་ནུས་པའི་ཡུལ་མ་ཡིན་པའི་བྱ་བ་རྣམས་ལ་",
            "ལྟུང་བ་མེད་།",
            "དོན་མེད་པ་ཉིད་ཀྱིས་",
            "དེ་ལ་བསླབ་པ་བཅས་པ་མེད་པའི་ཕྱིར་རོ། །",
            "རང་གིས་ནུས་པའི་སྤྱོད་ཡུལ་མ་ཡིན་པ་གང་ཞིག་ལ་",
            "བརྩོན་པར་བྱེད་ན་",
            "ལྟུང་བ་མེད་པའི་གཟུགས་བརྙན་།",
            ""
        ],
        [
            "དོན་ལ་ལྟུང་བར་འགྱུར་བ་ཡིན་ནོ།།",
            "དེ་ཡང་བསླབ་བཏུས་འགྲེལ་པ་ལས། ",
            "དེ་དག་ནི་མདོར་བྱང་ཆུབ་སེམས་དཔའི་བསླབ་པའི་ཁོག་པ་ཡིན་།",
            "རྒྱས་པ་ནི་བསྐལ་པ་དཔག་ཏུ་མེད་པར་མཐའ་ཡས་པར་བཤད་དུ་ཡོད་དོ།།",
            "ཞེས་གསུངས་སོ།།།། ",
            "གཉིས་པ་རྩ་བའི་ལྟུང་བ་བྱེ་བྲག་ཏུ་ཕྱེ་སྟེ་",
            "བཤད་པ་ནི། ",
            "༡ གསུམ་གྱི་དཀོར་འཕྲོག་དང་པོ། ",
            "མཆོད་རྟེན་གྱི་རྫས་འཕྲོག་གམ། ",
            "དགེ་འདུན་གྱི་དང་། ",
            "ཕྱོགས་བཞིའི་དགེ་འདུན་ལ་ཕུལ་བ་འཕྲོག་གམ། ",
            "འཕྲོག་ཏུ་འཇུག་པ་འདི་ནི་རྩ་བའི་ལྟུང་བ་དང་།",
            ""
        ],
        [
            "༢ །ཆོས་སྤོང་གཉིས། །ཉན་ཐོས་དང་། ",
            "རང་སངས་རྒྱས་དང་། ",
            "ཐེག་པ་ཆེན་པོའི་ཆོས་སྤོང་ཞིང་",
            "འགོག་ཏུ་འཇུག་པ་ནི་གཉིས་།",
            "༣ ། ཚུལ་ལྡན་ཚུལ་འཆལ་འཕྲོག་བསྣུན་བཙོན་རར་གཞུག། ",
            "སྲོག་འབྲལ་བསླབ་པ་འབེབས་པ་གསུམ་པ་སྟེ།། ",
            "སྟོན་པའི་ཕྱིར་རབ་ཏུ་བྱུང་སྟེ་",
            "སྐྲ་དང་ཁ་སྤུ་བྲེགས་ནས་",
            ""
        ],
        [
            "གོས་ངུར་སྨྲིག་གྱོན་པ། ",
            "བསླབ་པ་བཟུང་ཡང་རུང་། ",
            "མ་བཟུང་ཡང་རུང་། ",
            "ཚུལ་ཁྲིམས་འཆལ་ཡང་རུང་། ",
            "ཚུལ་ཁྲིམས་དང་ལྡན་པ་ཡང་རུང་།",
            "དེའི་གོས་ངུར་སྨྲིག་འཕྲོག་གམ། ",
            "ཁྱིམ་ན་གནས་པར་བྱེད་དུ་འཇུག་གམ། ",
            "ལུས་ལ་ལག་ཆས་བསྣུན་ནམ། ",
            "བཙོན་རར་འཇུག་གམ། ",
            "སྲོག་དང་བྲལ་བར་བྱེད་དུ་འཇུག་པ་ནི་གསུམ་།",
            "༤ ། མ་དང་། ",
            "ཕ་དང་། ",
            "དགྲ་བཅོམ་པ་གསོད་པ་དང་། ",
            "དགེ་འདུན་འདུམས་པ་འབྱེད་པ་དང་། ",
            "སངས་རྒྱས་ལ་ངན་སེམས་ཀྱི་ཁྲག་འབྱིན་པ་།",
            "མཚམས་མེད་པའི་ལས་ལྔ་ལས་",
            "གང་ཡང་རུང་བའི་ལས་བྱེད་པ་ནི་བཞི་།",
            "༥ ། ལོག་ལྟ་ལྔ། །",
            " རྒྱལ་པོ་ལ་།",
            "གང་ཡང་རྒྱུ་མེད་པར་སྨྲ་བར་གྱུར་།",
            ""
        ],
        null,
        [
            "༡ ། སེམས་བསྐྱེད་པའི་རིགས་ཀྱི་བུ་བློ་ཆུང་བ་བློ་མ་སྦྱངས་པ་དེ་དག་གི་ནང་དུ་བྱང་ཆུབ་སེམས་དཔའ་ལས་དང་པོ་པས། ",
            "སྟོང་པ་ཉིད་དང་ལྡན་པའི་མདོ་སྡེ་མཆོག་ཏུ་ཟབ་པ་བསྟན་ན",
            "སོ་སོ་སྐྱེ་བོ་དེ་དག་སྔངས་ཏེ་",
            "བླ་ན་མེད་པའི་བྱང་ཆུབ་ལས་སེམས་ཕྱིར་ལོག་སྟེ་",
            "ཉན་ཐོས་ཀྱི་བྱང་ཆུབ་ལ་སྨོན་།",
            "ལས་དང་པོ་པ་དེའི་རྩ་བའི་ལྟུང་བ་དང་པོར་འགྱུར་རོ། །",
            "དེའི་ཕྱིར་བྱང་ཆུབ་སེམས་དཔས་བསམ་པ་དང་བག་ལ་ཉལ་ཤེས་པར་བྱས་ལ",
            "བསམ་པ་ཇི་ལྟ་བ་བཞིན་དུ་སེམས་ཅན་རྣམས་ལ་བགས་ཀྱིས་ཆོས་བསྟན་པར་།",
            "༢ ། ཁྱོད་ཀྱིས་ཕ་རོལ་ཏུ་ཕྱིན་པ་དྲུག་སྤྱད་པར་མི་།",
            "འཚང་རྒྱ་བར་མི་ནུས་ཀྱི། ",
            "ཁྱོད་རང་ཉན་ཐོས་སམ། ",
            "རང་སངས་རྒྱས་ཀྱི་ཐེག་པར་སེམས་སྐྱེད་ཅིག་དང་། ",
            "དེས་ན་ཁྱོད་འཁོར་བ་ལས་ངེས་པར་འབྱུང་ང་ོ། །",
            "ཞེས་སྨྲ་བ་འདི་ནི་གཉིས་།",
            ""
        ],
        [
            "༣ ། སོ་སོ་ཐར་པ་དང་འདུལ་བའི་ཚུལ་ཁྲིམས་ལེགས་པར་",
            "བསྲུངས་པས་ཅི་ཞིག་།",
            "ཁྱོད་མྱུར་དུ་བླ་ན་མེད་པ་ཡང་དག་པར་",
            "རྫོགས་པའི་བྱང་ཆུབ་ཏུ་སེམས་བསྐྱེད་།",
            "ཐེག་པ་ཆེན་པོ་སློབས་ཤིག་དང་། ",
            "དེས་ན་ཁྱོད་ཀྱིས་ཉོན་མོངས་པའི་རྐྱེན་གྱིས་ལུས་དང་། ",
            "ངག་དང་། ",
            "ཡིད་རྣམས་ཀྱིས་མི་དགེ་བའི་ལས་གང་བསྒྲུབ་པ་",
            "དེ་དག་རྣམ་པར་སྨིན་པར་མི་འགྱུར་བར་དག་པར་འགྱུར་རོ། །",
            "ཞེས་སྨྲ་བ་ནི་གསུམ་།",
            "༤ ། ཉན་ཐོས་ཀྱི་ཐེག་པའི་གཏམ་ཉན་པ་དང་། ",
            "ཀློག་པ་དང་། ",
            "ལུང་འབོགས་པ་ལས་ཐབས་དུ་མས་བཟློག་ཅིང་། ",
            "གཞི་དེས་ནི་ཁྱོད་ཀྱི་ཉོན་མོངས་པ་",
            "མཐར་འབྱིན་པར་མི་ནུས་ཀྱི། ",
            "ཐེག་པ་ཆེན་པོའི་གཏམ་ནོད་པ་དང་། ",
            "ཀློག་པ་དང་། ",
            "ཁ་ཏོན་དུ་གྱིས་ཤིག་དང་། ",
            "དེས་ན་ཁྱེད་ཀྱི་ངན་འགྲོའི་ལམ་ཐམས་ཅད་ཞི་བར་ཡང་།",
            "འཚང་རྒྱ་བར་ཡང་འགྱུར་རོ། །",
            "ཞེས་སྨྲ་བ་ནི་བཞི་པའོ།།",
            "དེ་ལྟར་གསུམ་པོ་དེ་ལ་དེ་དག་གིས་",
            "དེའི་ཚིག་བཞིན་དུ་ཉན་།",
            ""
        ],
        null,
        [
            "དེ་དག་ལ་ཕྲག་དོག་གིས་རྒྱུ་དང་བརྫུན་གྱི་རྐྱེན་གྱིས་རྩ་བའི་ལྟུང་བར་འགྱུར་ཏེ་ལྔ་།",
            "༦ ། རྙེད་པ་དང་བཀུར་སྟིའི་ཕྱིར་དུ་མདོ་སྡེ་ཟབ་མོ་སྟོང་པ་ཉིད་དང་ལྡན་པ་གང་ཡིན་པ་དག་ལ་",
            "ཆོས་འདི་དག་ནི་ཁོ་བོ་ཉིད་ཀྱིས་བློས་རྟོགས་ནས་",
            "ཁོ་བོས་སྙིང་རྗེ་བས་དེ་བཞིན་དུ་ཁྱོད་ལ་བསྟན་གྱིས། ",
            "ཁྱོད་ཀྱིས་ཀྱང་ཅི་ནས་འདི་སངས་རྒྱས་ཀྱི་ཆོས་ཟབ་མོ་རྣམས་ལ་མངོན་སུམ་དུ་འགྱུར་བ་དེ་ལྟར་སྒོམས་ཤིག །",
            "དེ་ལྟར་བྱས་ན་",
            "ཁྱོད་ད་ལྟར་ཁོ་བོ་བཞིན་དུ་ཡེ་ཤེས་མཐོང་བར་འགྱུར་རོ་ཞེས་སྨྲའི། ",
            "འདི་སྐད་དུ་ཁོ་བོས་མདོ་སྡེ་ཟབ་མོ་ཟབ་པ་འདི་ལྟ་བུ་ནི་",
            "བཀླགས་པ་ཙམ་གྱིས་བསྟན་པར་ཟད་ཀྱིས། ",
            "མངོན་སུམ་དུ་བྱས་པ་ནི་མ་ཡིན་ནོ།།",
            "ཞེས་ནི་མི་སྨྲ་།",
            "རྙེད་པ་དང་བཀུར་སྟིའི་ཆེད་དུ་བདག་འཚོང་ཞིང་དེའི་རྐྱེན་གྱིས་རྩ་ལྟུང་དུ་འགྱུར་ཏེ་དྲུག་།",
            ""
        ],
        null,
        [
            "དེ་དག་གཉིས་ཀ་ལ་རྩ་བའི་ལྟུང་བར་འགྱུར་ཏེ་བདུན་།",
            "༨ ། ཞི་གནས་འདོར་ཞིང་སྤོང་བའི་ལོངས་སྤྱོད་དག །",
            " ཁ་ཏོན་བྱེད་པར་སྦྱིན་བརྒྱད་ཕལ་པ་ལ།། ",
            "ཞེས་པ། ",
            "ནམ་མཁའི་སྙིང་པོའི་མདོ་ལས། ",
            "རྒྱལ་རིགས་དང་གདོལ་པ་དེ་དག་ཀྱང་",
            "དགེ་སྦྱོང་རྣམས་ལ་རབ་ཏུ་སྡང་བར་འགྱུར་།",
            "ཆོས་འདི་ལྟ་བུ་ནི་ཆོས་མ་ཡིན་པར་",
            "འདོགས་ཤིང་ཆོས་སྤངས་ནས་",
            "ཆོས་མ་ཡིན་པ་ལ་འཇོག་པར་འགྱུར་རོ། །",
            "མདོ་དང་། ",
            "འདུལ་བ་དང་། ",
            "བསླབ་པ་ལ་མི་འདའ་ཞིང་།",
            "ནག་པོ་བསྟན་པ་དང་ཆེན་པོ་བསྟན་པ་སྤངས་།",
            ""
        ],
        [
            "སྙིང་རྗེ་ཆེན་པོའི་ཚུལ་དང་། ",
            "ཤེས་རབ་ཀྱི་ཕ་རོལ་ཏུ་ཕྱིན་པའི་བསླབ་པ་དང་། ",
            "ཐབས་ལ་མཁས་པའི་བསླབ་པ་དང་། ",
            "མདོ་སྡེ་གཞན་དག་ལས་བསླབ་པ་དེ་དག་ཀྱང་སྤངས་ནས",
            "ཆོས་འདི་ལྟ་བུ་དང་ལྡན་པའི་དགེ་སྦྱོང་རྣམས་ལ་འཚེ་བའི་ཕྱིར་",
            "བཀའ་ཁྲིམས་གང་གིས་དགེ་སློང་རྣམས་ལ་གནོད་པར་འགྱུར་བ་དང་། ",
            "ཞི་གནས་དང་ལྷག་མཐོང་དང་རྣམ་པར་མཐུན་པའི་",
            "རྣལ་འབྱོར་ཡིད་ལ་བྱེད་པ་འཐོར་བར་བྱེད་པ་དང་། ",
            "འཕྱ་བ་དང་གནོད་སེམས་ཅན་མང་དུ་",
            "འགྱུར་བའི་ཁྲིམས་འཆའ་བར་བྱེད་དོ།།",
            "རྒྱུ་དེས་ན་དགེ་སློང་རྣམས་ཉེ་བར་ཞི་བར་མི་།",
            "བསླབས་པར་མི་འགྱུར་རོ། །",
            "དེའི་ཚེ་དགེ་སློང་དེ་དག་བསམ་པ་ཉམས་པར་།",
            "ཚུལ་ཁྲིམས་ཉམས་པར་།",
            "ཆོ་ག་ཉམས་པར་།",
            ""
        ],
        [
            "ལྟ་བ་ཉམས་པར་འགྱུར་རོ། །",
            "དེ་ཅིའི་ཕྱིར་ཞེ་།",
            "སྒྱིད་ལུག་པར་འགྱུར་བ་དང་། ",
            "བྱ་བ་མང་བར་འགྱུར་བ་དང་། ",
            "དགེ་སྦྱོང་མ་ཡིན་པ་དགེ་སྦྱོང་དུ་ཁས་འཆེ་བ་དང་། ",
            "ཚངས་པར་སྤྱོད་པ་མ་ཡིན་པར་ཚངས་པར་སྤྱོད་པར་ཁས་འཆེ་ཞིང་",
            "ལུག་བོང་ལྟར་སྤྱོད་པས་སོ།།",
            "རེག་པར་བྱ་བའི་ཆོས་སྟོན་པ་དེ་དག་དེ་བས་ཀྱང་",
            "རྒྱལ་རིགས་འཁོར་དང་བཅས་པས་བཀུར་སྟི་བྱ་བར་།",
            "རིམ་གྲོ་དང་མཆོད་པ་བྱས་པར་འགྱུར་རོ། །",
            "དེ་དག་ཀྱང་ཁྱིམ་པ་རྣམས་ལ་",
            "དགེ་སློང་སྤོང་བ་ལ་བརྩོན་པ་རྣམས་ཀྱི་བསྔགས་པ་",
            "མ་ཡིན་པ་བརྗོད་པར་འགྱུར་རོ། །",
            "རྒྱལ་རིགས་འཁོར་དང་བཅས་པ་དེ་ཡང་",
            "དགེ་སློང་སྤོང་བ་ལ་བརྩོན་པ་རྣམས་ལ་རབ་ཏུ་སྡང་བར་།",
            "འཕྱ་བར་འགྱུར་།",
            "དེས་ན་དགེ་སློང་སྤོང་བ་ལ་བརྩོན་པ་རྣམས་ཀྱི་ལོངས་སྤྱོད་དང་",
            "ཉེ་བར་སྤྱོད་པ་གང་ཡིན་པ་དེ་",
            "དགེ་སློང་ཁ་ཏོན་བྱེད་པ་ལ་དགའ་བ་རྣམས་ལ་སྦྱིན་པར་འགྱུར་།",
            ""
        ],
        [
            "དེ་དག་གཉིས་ཀ་ལ་ཡང་རྩ་བའི་ལྟུང་བར་འགྱུར་རོ། །",
            "ཞེས་གསུངས་སོ།། ",
            "གཙོ་བོར་འབྱུང་ཉེས་བཞག་གི་ཀུན་ལ་ཀུན། །",
            " རྩ་ལྟུང་ཉིད་འགྱུར།། ",
            "ཞེས་པ། བསླབ་བཏུས་རང་འགྲེལ་དུ། ",
            "གལ་ཏེ་རྒྱལ་རིགས་ལ་སོགས་པ་བྱང་ཆུབ་སེམས་དཔའ་ཡིན་།",
            "ཇི་ལྟར་དེ་དག་གི་ལྟུང་བ་ངེས་ཤིང་། ",
            "གཞན་དག་གིས་ནི་མ་།",
            "ཇི་སྟེ་དེ་དག་སྡོམ་པ་ཅན་མ་ཡིན་ན་ནི་",
            "དེ་དག་གི་ལྟུང་བ་ཇི་ལྟར་རྣམ་པ་གཞག་ཅིང་། ",
            "སྡོམ་པ་ཅན་དག་ཉེས་པ་དེས་ཟིན་པར་ཡང་ཇི་ལྟར་འགྱུར་ཞེ་།",
            "འདི་ནི་ཉེས་པ་མེད་།",
            ""
        ],
        [
            "གང་དུ་གང་དག་ལ་མང་དུ་འབྱུང་བ་དེ་དག་ལ་དེ་",
            "རང་གི་མིང་ནས་སྨོས་ཏེ་བསྟན་པས་",
            "འཇིགས་པ་བསྐྱེད་པས་ཕྱིར་བཟློག་གོ།།",
            "ཐམས་ཅད་ཀྱིས་ཀྱང་ཕན་ཚུན་དུ་",
            "ལྟུང་བ་ཐམས་ཅད་སྤང་བར་བྱའོ།།",
            "རང་བཞིན་གྱིས་ཁ་ན་མ་ཐོ་བ་ཆེ་བས་།",
            "རང་གིས་ཡང་དག་པར་མ་བླངས་པ་ན་ཡང་",
            "སྐལ་བ་མེད་པ་དང་",
            "དགེ་བའི་རྩ་བ་ཆད་པར་འགྱུར་བས། ",
            "དེས་ན་སྡོམ་པ་ཅན་ལ་ཤིན་ཏུ་ཆེས་འགྱུར་།",
            "དེ་ལྟར་དཔྱད་པས་ཆོག་གོ།།",
            "ཞེས་གསུངས་སོ།།",
            ""
        ],
        null,
        [
            "ནམ་མཁའི་སྙིང་པོའི་མདོ་ལས། ",
            "དགེ་བའི་རྩ་བ་སྔོན་བསྐྱེད་པ་ཐམས་ཅད་ཐལ་བར་རློག་།",
            "ཕམ་པར་གྱུར་ཅིང་ལྷ་དང་མིའི་ཐེག་པ་ཆེན་པོའི་བདེ་བའི་གནས་ལས་",
            "ལྷུང་ནས་ངན་སོང་དུ་འགྲོ་བར་།",
            "ཡུན་རིང་པོར་འཁོར་བ་ན་འཁོར་བར་།",
            "དགེ་བའི་བཤེས་གཉེན་དང་བྲལ་བར་འགྱུར་རོ། །",
            "ཞེས་གསུངས་ཤིང་། ",
            "སྐྱེས་རབས་ལས། ",
            "སྙིང་རྗེའི་བདག་ཉིད་ཅན་ཡང་དུད་འགྲོར་སྐྱེ། །",
            "དེ་ནའང་ཆོས་ཀྱི་འདུ་ཤེས་ཉམས་པ་མེད།།",
            "ཅེས་པས་སོ།། ",
            "བྱང་ཆུབ་སེམས་དཔའི་ས་ལས་",
            "གསུངས་པའི་ཕམ་པ་བཞི་ཡང་འདིར་བཟུང་།",
            ""
        ],
        [
            "བསླབ་བཏུས་འགྲེལ་པ་ལས། ",
            "ཆགས་དང་སེར་སྣ་མི་བཟད་པས། །",
            "སློང་ལ་སྦྱིན་པར་མི་བྱེད་དང་། །",
            "སྒྲིམས་ཏེ་དགའ་བར་བྱེད་པ་ན།།",
            "སེམས་ཅན་ལ་ནི་མི་བཟོད་དང་། །",
            "ཁྲོས་པས་སེམས་ཅན་བརྡེག་པ་དང་། །",
            "ཉོན་མོངས་པ་དང་གཞན་མཐུན་པས། །",
            "ཆོས་ལྟར་བཅོས་པ་བརྗོད་པའོ།།",
            "ཞེས་གསུངས་སོ།།།། ",
            "གསུམ་པ་ཉམས་ན་ཕྱིར་བཅོས་པའི་རྣམ་གཞག་བཤད་པ་ནི། ",
            "གསོལ་བཏབ་རྨི་ལམ་འཕགས་པ་ནམ་སྙིང་གི། །",
            " མདུན་དུ་འདུག་སྟེ་བཤགས་སམ། ",
            "བྱང་ཆུབ་སེམས་དཔའ་ཆེན་པོ་",
            "ནམ་མཁའི་སྙིང་པོའི་མིང་བརྗོད་ཅིང་། ",
            "ཕྱག་བཙལ་ནས་མདུན་དུ་དེ་ཉིད་ཀྱི་གཟུགས་སམ་",
            "ཅི་རིགས་པའི་གཟུགས་ཀྱིས་སྣང་བར་འགྱུར་རོ། །",
            "གལ་ཏེ་སྟོན་པར་མི་བྱེད་ན་",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        [
            "མི་གཡོ་བར་བཞག་ལ",
            "མོས་པས་གཞན་གྱི་ཁ་ན་ལས་པར་བྱས་པས་བརྟན་པ་ཐམས་ཅད་ཀྱི་སྤྱོད་པ་དྲན་པ་དང་། ",
            "གསར་བུའི་འཇིགས་པ་དང་དགའ་སྟོན་ལ་སོགས་པ་དང་འབྲེལ་བ་",
            "གུས་པར་བྱ་བ་ལ་ལུས་སྐྱོད་པའི་དྲན་པ་དང་། ",
            "སྤྱོད་ལམ་བཞི་བྱ་བ་ལ་སྤྱོད་པའི་དྲན་པ་དང་། ",
            "སྐབས་སྐབས་སུ་སྤྱོད་ལམ་འཁྲུགས་པ་བསྲུང་བའི་ཕྱིར་",
            "སྤྱོད་ལམ་ཕུན་སུམ་ཚོགས་པར་བྱ་བ་ལ་བལྟ་བའི་དྲན་པ་དང་། ",
            "སྨྲ་བའི་དུས་ལ་བབ་པ་ན་མ་དད་པ་དང་། ",
            "རྒོད་པ་དང་། ",
            "ཁྲོས་པ་དང་། ",
            "ཉེ་མགོན་གྱི་ཕྱོགས་སུ་ལྟུང་བ་ལ་སོགས་པའི་དབང་གིས་རྐང་ལག་དང་། ",
            "མགོ་དང་། ",
            "གདོང་གི་འགྱུར་བ་ཤིན་ཏུ་མི་མཛེས་པར་འགྱུར་བ་བསྡམ་པར་བྱ་བའི་དྲན་པ་དང་། ",
            "ཉན་པ་ལ་བརྗོད་པར་བྱ་བ་གང་ཡིན་པ་དེ་སྒྲ་ཇི་ཙམ་གྱིས་དོན་རྟོགས་པར་འགྱུར་བའི་",
            "སྒྲ་དེ་ལས་ལྷག་པར་སྨྲ་བར་མི་བྱ་བའི་དྲན་པ་དང་། ",
            "གཞན་དོགས་པར་འགྱུར་བའི་ཉེས་པ་བྱུང་ཞིང་",
            "མ་བསླབ་པའི་སྐྱེ་བོ་དང་འཕྲད་དེ་",
            "ཉམ་ང་བ་ན་རང་གི་སེམས་དང་བར་བྱ་བའི་",
            "དེ་ལ་བསྒྲིམས་པའི་དྲན་པ་དང་། ",
            "སེམས་ནང་དུ་ལྷག་མཐོང་དང་ཞི་གནས་ཀྱི་ཀ་བ་ལ་རྟག་ཏུ་གདགས་པའི་དྲན་པ་དང་། ",
            "ཡང་ནས་ཡང་དུ་སེམས་ཀྱི་གནས་སྐབས་ལ་སོ་སོར་བརྟགས་པའི་དྲན་པ་དང་། ",
            "སྐྱེ་བོ་ཕལ་མོ་ཆེ་ཚོགས་པ་ན་གང་ཡང་རུང་བ་ཕལ་ཆེར་མ་ཤོར་དུ་ཟིན་ཀྱང་། ",
            "ཇི་སྐད་དུ་བསྟན་པ་བཞིན་དུ་དྲན་པ་བསྲུང་བ་དེ་ལ་བསྒྲིམ་པའི་དྲན་པའོ།།",
            "དྲན་པ་དེ་ལས་གུས་པ་འབྱུང་།",
            "གུས་པ་ནི་བྱ་བ་རྣམས་ལ་སྙིང་ནས་མངོན་དུ་ཕྱོགས་པ་།",
            ""
        ],
        [
            "ཁྱད་དུ་གསོད་པའི་གཉེན་པོ་ཡིན་ནོ།།",
            "དེ་ལས་ཞི་བ་ཞེས་བྱ་བ་ཞི་གནས་འབྱུང་ངོ་།།",
            "དེ་ལས་ཡང་དག་པ་ཇི་ལྟ་བ་བཞིན་དུ་མཐོང་བའམ་ཤེས་པའི་ཤེས་རབ་སྐྱེའོ།།",
            "དེ་ལས་སེམས་ཅན་རྣམས་ལ་སྙིང་རྗེ་ཆེན་པོ་འཇུག་གོ།།",
            "སྙིང་རྗེ་ཆེན་པོ་དེས་བསྐུལ་བས་ལྷག་པའི་ཚུལ་ཁྲིམས་དང་། ",
            "སེམས་དང་། ",
            "ཤེས་རབ་ཀྱི་བསླབ་པ་ཡོངས་སུ་རྫོགས་པར་བྱས་ནས་",
            "མངོན་པར་རྫོགས་པར་འཚང་རྒྱའོ།།",
            ""
        ],
        [
            "དེའི་ཕྱིར་ཏིང་ངེ་འཛིན་དོན་དུ་གཉེར་བས་དྲན་པ་དང་ཤེས་བཞིན་གྱི་ངང་ཚུལ་ཅན་དུ་བྱ་།",
            "ཉོན་མོངས་པ་ཐམས་ཅད་ཀྱིས་སྐབས་མི་འབྱེད་པ་ནི་མ་ཡེངས་པ་སྟེ་",
            "ཡང་དག་པའི་དྲན་པ་ཞེས་བྱའོ།།",
            "དེ་ལས་ཇི་ལྟ་ཇི་ལྟ་བུར་འགྱུར་བ་དེ་ལྟ་དེ་ལྟ་བུ་ཐམས་ཅད་རབ་ཏུ་ཤེས་པ་ནི་ཤེས་བཞིན་ནོ།།",
            "དེ་ལྟ་བས་ན་ཚུལ་ཁྲིམས་དོན་དུ་གཉེར་བས་ཀྱང་ཏིང་ངེ་འཛིན་ལ་འབད་པར་བྱའོ།། ",
            "ཚུལ་ཁྲིམས་ཏིང་འཛིན་གཅིག་གིས་གཅིག་འཕེལ་བ། །",
            " འདི་གཉིས་ཀྱིས་ནི་སེམས་ཡོངས་སྦྱོང་བ་འགྲུབ།། ",
            "བྱང་ཆུབ་སེམས་དཔའི་བསླབ་པ་འདིར་ཟད་ཅིང་། །",
            " འདི་ནི་ཆོས་རྣམས་ཀུན་གྱི་རྩ་བ་ཡིན།།",
            ""
        ],
        [
            "དེ་ཡང་བསླབ་བཏུས་རང་འགྲེལ་དུ། ",
            "ཚུལ་ཁྲིམས་དང་ཏིང་ངེ་འཛིན་གཅིག་གིས་གཅིག་འཕེལ་བར་བྱེད་པ་",
            "འདི་གཉིས་ཀྱིས་སེམས་ཡོངས་སུ་སྦྱོང་བ་ཡོངས་སུ་འགྲུབ་བོ། །",
            "བྱང་ཆུབ་སེམས་དཔའི་བསླབ་པ་འདི་ནི་འདིར་ཟད་དེ",
            "འདི་ལྟ་སྟེ། ",
            "སེམས་ཡོངས་སུ་སྦྱོང་བ་དང་། ",
            "འདི་ནི་ཆོས་ཐམས་ཅད་ཀྱི་རྩ་བ་ཡིན་།",
            "འཕགས་པ་དཀོན་མཆོག་སྤྲིན་ལས། ",
            "སེམས་ནི་ཆོས་ཐམས་ཅད་ཀྱི་སྔོན་དུ་འགྲོ་བ་།",
            "སེམས་ཡོངས་སུ་ཤེས་ན་ཆོས་ཐམས་ཅད་ཡོངས་སུ་ཤེས་པར་འགྱུར་རོ། །",
            "ཞེས་བྱ་བ་དང་། ",
            "ཞེས་པ་།",
            "འདི་ལྟར་སེམས་ཀྱི་གྲོང་ཁྱེར་ཡོངས་སུ་དག་པའི་བྱང་ཆུབ་སེམས་དཔའ་དེའི་མདུན་ན་ནི་",
            "སངས་རྒྱས་མཐོང་བར་བྱ་བ་ལ་སྒྲིབ་པའམ། ",
            "ཆོས་ཉན་པར་བྱ་བ་ལ་སྒྲིབ་པའམ། ",
            "སྒྲིབ་པ་ཐམས་ཅད་མི་གནས་སོ།།",
            "ཞེས་བྱ་བ་ལ་སོགས་པ་གསུངས་སོ།།",
            ""
        ],
        [
            "དེ་ལྟ་བས་ན་སེམས་ཡོངས་སུ་སྦྱོང་བར་བྱ་བ་དེ་ཉིད་བྱང་ཆུབ་སེམས་དཔའི་བསླབ་པ་ཡིན་ནོ།།",
            "ཞེས་བྱ་བ་འདི་རྣམ་པར་གནས་པ་ཡིན་ནོ།།",
            "ཞེས་པའི་བར་དུ་རྒྱས་པར་གསུངས་སོ།། ",
            "གང་གིས་རང་ཉིད་མཐོང་བའི་དེ་མ་ཐག། ",
            "དགའ་དང་རངས་པར་འགྱུར་བ་ལུས་ཀྱིས་སྤྱད།། ",
            "འཇམ་རན་སྙན་པར་སྨྲ་བ་ངག་གིས་དང་། །",
            " ང་ཡིར་མེད་པའི་ཞི་བ་སེམས་ཀྱིས་བཟུང་། །",
            " བརྟགས་པ་དང་། ",
            "མཐོང་བ་དང་། ",
            "ཐོས་པས་འཇིག་རྟེན་མ་དད་པར་འགྱུར་བ་བསྲུང་བར་བྱ་བ་།",
            ""
        ],
        [
            "བསླབ་བཏུས་ལས། ",
            "དེ་ཕྱིར་རྒྱལ་བས་སྡོམ་པའི་མདོར། །",
            "གང་གིས་སེམས་ཅན་མ་དད་འགྱུར།།",
            "དེ་ནི་བསྒྲིམས་ཏེ་རྣམ་སྤང་ཞེས། །",
            "དཀོན་མཆོག་སྤྲིན་ལས་བཀའ་སྩལ་ཏོ།།",
            "ཞེས་གསུངས་སོ།། ",
            "གཏན་དུ་བ་དང་ན་བའི་རྐྱེན་སྨན་དང་། །",
            " གོས་ལ་སྲེད་པ་ཉོན་མོངས་ཅན་ལྟུང་ཕྱིར། །",
            " གནས་གསུམ་དྲན་པ་ཉེར་བཞག་དེ་",
            "ལོངས་སྤྱད།། ",
            "འདི་རྣམས་ལུས་བསྲུང་། ",
            "སྨན་ནི་གཉིས་།",
            ""
        ],
        [
            "གཏན་དུ་བའི་སྨན་དང་། ",
            "ན་བའི་རྐྱེན་སྨན་ནོ།།",
            "དེ་ལས་དང་པོའི་དབང་དུ་བྱས་།",
            "བསོད་སྙོམས་ལ་འགྲོ་བར་རྩོམ་པའམ། ",
            "ཟས་ཟ་བར་རྩོམ་པ་ན་སྦྱིན་པ་པོ་ལ་ཕན་གདགས་པ་དང་། ",
            "ལུས་ཀྱི་སྲིན་བུ་བསྡུ་བ་དང་། ",
            "སེམས་ཅན་ཐམས་ཅད་ཀྱི་དོན་བསྒྲུབ་པ་།",
            "གནས་གསུམ་ལ་དྲན་པ་ཉེ་བར་བཞག་ཅིང་ཟའོ།།",
            "གཞན་ནི་ན་བའི་རྐྱེན་སྨན་དང་། ",
            "གོས་དང་། ",
            "མལ་ཆ་དང་། ",
            "གཙུག་ལག་ཁང་ལ་སོགས་པའི་ཡོངས་སུ་སྤྱད་པར་བྱ་བ་ཐམས་ཅད་",
            "སེམས་ཅན་གྱི་དོན་དུ་བྱིན་གྱིས་བརླབ་པར་བྱ་སྟེ",
            "གཞན་གྱི་རྫས་བདག་གསོ་བའི་སྲེད་པས་སྤྱད་ན་",
            ""
        ],
        [
            "ཉོན་མོངས་པ་ཅན་གྱི་ལྟུང་བར་འགྱུར་རོ། །",
            "ཇི་སྟེ་སྲེད་པ་ནི་མེད་ལ་",
            "གཞན་ཆགས་སམ། ",
            "སེམས་ཅན་གྱི་བྱ་བ་བརྗེད་ནས་སྤྱོད་ན་",
            "ཉོན་མོངས་པ་ཅན་མ་ཡིན་པའི་ལྟུང་བར་འགྱུར་རོ། །",
            "གཞན་གྱི་རྫས་སུ་འདུ་ཤེས་ལ་བདག་གི་ཕྱིར་སྤྱོད་ན་",
            "བརྐུས་པའི་ལྟུང་བར་འགྱུར་རོ། །",
            "རིན་ཐང་ཚང་ན་སོ་སོ་ཐར་པ་ལས་ཕམ་པར་འགྱུར་རོ། །",
            "བདག་པོ་དང་བཅས་པའི་ལོངས་སྤྱོད་རྣམས་ཀྱིས་བདག་པོ་དང་བཅས་པའི་ལུས་བསྲུང་ངོ་",
            "སྙམ་པས་སྤྱད་",
            "ན་ཉེས་པ་མེད་དེ",
            ""
        ],
        [
            "བྲན་རྟག་ཏུ་ཇོ་བོའི་ལས་བྱེད་པ་གང་གིས་འཚོ་བ་བདག་གི་རྫས་ཡོད་པ་ནི་མ་ཡིན་ནོ།།",
            "དེ་རྣམས་ནི་ལུས་བསྲུང་བའོ།། ",
            "ལེགས་སྤྱད་ཚོད་རིགས་པ། །",
            " ལོངས་སྤྱོད་བསྲུང་།",
            "དེ་ཡང་ཅི་ནས་ཀྱང་བདག་དང་གཞན་གྱི་བྱང་ཆུབ་ཀྱི་ཕྱོགས་དང་",
            "ཐོས་པ་ལ་སོགས་པའི་བར་ཆད་དུ་འགྱུར་བའི་གཏོང་བའམ་མི་གཏོང་བ་གཉིས་ཀ་བསྲུང་བར་བྱའོ",
            "།།",
            "སེམས་ཅན་གྱི་དོན་ལ་ནུས་པ་ཆེ་བའམ། ",
            "ནུས་པ་མཚུངས་པའི་འམ། ",
            "བྱང་ཆུབ་སེམས་དཔའ་ལྷག་པའམ། ",
            "མཚུངས་པའི་དགེ་བའི་བར་ཆད་བྱེད་པའི་གཏོང་བ་དང་མི་གཏོང་བ་གཉིས་ཀ་མི་བྱ་བ་ནི་ལེགས་པར་སྤྱད་པའོ།།",
            "ལོངས་སྤྱོད་ཆུང་ངུ་དང་ངན་པས་ཀྱང་དགོས་པ་འགྲུབ་པ་ལྟ་།",
            ""
        ],
        [
            "བདག་གམ་གཞན་དག་གིས་ཀྱང་རུང་།",
            "ལོངས་སྤྱོད་མང་པོ་དང་བཟང་པོ་ཆུད་གཟོན་པར་ག་ལ་རིགས། ",
            "དེས་ན་ཚོད་ཤེས་པ་དང་རིགས་པ་དང་ཤེས་པར་བྱ་།",
            "བསླབ་བཏུས་ལས། ",
            "ལེགས་སྤྱད་དག་ལ་བརྩམ་པར་བྱ།།",
            "ཐམས་ཅད་ལ་ཡང་ཚོད་རིགས་བྱ།།",
            "དེ་ལྟས་བསླབ་པའི་གཞི་འདི་ལས། །",
            "འདི་ཡི་ལོངས་སྤྱོད་བསྲུང་མི་དཀའ།།",
            "ཞེས་གསུངས་སོ།།",
            ""
        ],
        [
            "དེ་ནི་ལོངས་སྤྱོད་བསྲུང་བའོ།། ",
            "རང་དོན་རྣམ་སྨིན་ལ།། ",
            "སྲེད་སྤངས་འགྱོད་པར་མི་བྱ་བསྒྲགས་པ་མིན།། ",
            "ཐོབ་དང་བཀུར་སྟིར་འཇིགས་བྱ་ཁེངས་པ་སྤོང་།། ",
            "ཆོས་ལ་སོམ་ཉི་དོར་བ་དགེ་བསྲུང་ངོ་།། ",
            "རང་ཉིད་མངོན་མཐོ་དང་ངེས་ལེགས་ཙམ་དང་གནས་སྐབས་ཀྱི་མྱང་འདས་ཙམ་གྱི་ཆེད་དུ་ཚུལ་ཁྲིམས་བསྲུང་བ་མ་ཡིན་།",
            ""
        ],
        [
            "གཞན་དུ་སངས་རྒྱས་ཀྱི་ཚུལ་ལ་འགོད་པའི་ཕྱིར་དང་། ",
            "སེམས་ཅན་ཐམས་ཅད་ལ་ཕན་པ་དང་། ",
            "བདེ་བ་དོན་དུ་གཉེར་བས་ཚུལ་ཁྲིམས་བསྲུང་ངོ་།།",
            "སྔར་བཏང་བའི་བསོད་ནམས་ཉོན་མོངས་པའི་དབང་གིས་ཡང་ལེན་པ་བསྲུང་བར་བྱའོ།།",
            "བསོད་ནམས་བྱིན་པའི་བསོད་ནམས་གང་ཡིན་པ་དེ་ལས་གཞན་གྱི་དོན་ལས་མ་གཏོགས་པར་རྣམ་པར་སྨིན་པ་མི་འདོད་པར་བྱའོ།།",
            "སྦྱིན་ནས་འགྱོད་པའི་སེམས་སྐྱེད་པར་མི་བྱའོ།།",
            "སེམས་ཅན་གྱི་དོན་གྱི་ཕྱིར་ཟང་ཟིང་མེད་པའི་སེམས་ཀྱིས་བསྒྲག་པ་ནི་ཉེས་པ་མེད་།",
            "གཞན་ངོ་ཐོར་བྱས་ཏེ་བསྒྲགས་པར་མི་བྱའོ།།",
            ""
        ],
        [
            "རྙེད་པ་ཐོབ་པ་དང་བཀུར་སྟི་ལ་ཆགས་པས་བདག་གིར་མི་བྱའོ།།",
            "རྟག་ཏུ་ཁེངས་པ་བསྐྱུང་ཞིང་བྱང་ཆུབ་སེམས་དཔའ་ལ་དད་པར་བྱའོ།།",
            "མདོ་སྡེ་མ་ཐོས་པ་དང་མ་ཟིན་པ་རྣམས་ལ་ཡང་སོམ་ཉིར་མི་བྱའོ།།",
            "མདོར་བསྡུ་ན་དགེ་བ་བགྱིས་པ་དེ་དག་བྱང་ཆུབ་ཏུ་ཡོངས་སུ་བསྔོ་བར་བྱ་།",
            "འཕགས་པ་བློ་གྲོས་མི་ཟད་པའི་མདོ་ལས། ",
            "དགེ་བའི་རྩ་བ་བྱང་ཆུབ་ཏུ་ཡོངས་སུ་བསྔོས་པ་ནི་བྱང་ཆུབ་ཀྱི་སྙིང་པོ་ལ་",
            "འདུག་གི་བར་དུ་བར་མ་དོར་འགའ་ཡང་ཟད་པར་མི་འགྱུར་རོ། །",
            "བཙུན་པ་ཤཱ་ར་དྭ་ཏིའི་བུ་འདི་ལྟ་།",
            "དཔེར་ན་ཆུའི་ཐིགས་པ་རྒྱ་མཚོ་ཆེན་པོར་ལྟུང་བ་ནི་བསྐལ་པའི་མཐར་ཐུག་གི་བར་དུ་བར་མ་དོར་ཟད་པར་མེད་དོ།།",
            ""
        ],
        [
            "ཞེས་གསུངས་སོ།།",
            "དེ་ནི་དགེ་བ་བསྲུང་བའོ།།།། ",
            "གསུམ་པ་དག་པ་ནི། ",
            "རྣམ་པ་གསུམ་ལས། ",
            "དང་པོར། ",
            "སྟོབས་བཞིས་སྡིག་སྦྱོང་བཟོད་བྱ་ཐོས་པ་བཙལ། །",
            " ནགས་གནས་མཉམ་པར་བཞག་བྱ་མི་སྡུག་དང་། །",
            " བྱམས་དང་རྟེན་འབྲེལ་དྲན་པ་ཉེར་བཞག་བསྒོམ།། ",
            "སྟོང་ཉིད་འཇུག་པ་ཉོན་མོངས་སྦྱོང་བ་སྟེ།། ",
            "ལུས་དང་། ",
            "བསླབ་བཏུས་ལས། ",
            "ཇི་ལྟར་ལོ་ཏོག་བཙས་ཁེབས་ན།།",
            "ནད་ཀྱིས་ཞུམ་ཞིང་རྒྱས་མི་འགྱུར།།",
            ""
        ],
        [
            "དེ་ལྟར་སངས་རྒྱས་མྱུ་གུ་ཡང་། །",
            "ཉོན་མོངས་ཁེབས་ན་རྒྱས་མི་འགྱུར།།",
            "གཉེན་པོས་བསལ་ན་འཕེལ་བར་འགྱུར་བ་དེའི་ཕྱིར་གཉེན་པོ་གསུངས་པ། ",
            "ལུས་ཀྱི་དག་པ་གང་ཞེ་།",
            "སྡིག་དང་ཉོན་མོངས་རྣམ་སྦྱོང་ཡིན།།",
            "ཞེས་པའི་དོན་།",
            "སྟོབས་བཞི་ནི་ཆོས་བཞི་བསྟན་པའི་མདོ་ལས། ",
            "བྱམས་པ་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་བཞི་དང་ལྡན་ན་",
            "སྡིག་པ་བྱས་ཤིང་བསགས་པ་རྣམས་ཟིལ་གྱིས་ནོན་པར་འགྱུར་རོ། །",
            "བཞི་གང་ཞེ་།",
            ""
        ],
        [
            "འདི་ལྟ་སྟེ། ",
            "རྣམ་པར་སུན་འབྱིན་པ་ཀུན་ཏུ་སྤྱོད་པ་དང་། ",
            "གཉེན་པོ་ཀུན་ཏུ་སྤྱོད་པ་དང་། ",
            "ཉེས་པ་ལས་བཟློག་པའི་སྟོབས་དང་། ",
            "རྟེན་གྱི་སྟོབས་སོ།།",
            "དེ་ལ་རྣམ་པར་སུན་འབྱིན་པ་ཀུན་ཏུ་སྤྱོད་པ་ནི། ",
            "མི་དགེ་བའི་ལས་སྤྱད་པ་དེ་ལ་འགྱོད་པ་མང་བ་ཡིན་ནོ།།",
            "དེ་ལ་གཉེན་པོ་ཀུན་ཏུ་སྤྱོད་པ་ནི། ",
            "མི་དགེ་བའི་ལས་བྱས་ནས་ཀྱང་དགེ་བའི་ལས་ལ་ཤིན་ཏུ་བརྩོན་པའོ།།",
            "དེ་ལ་ཉེས་པ་ལས་བཟློག་པའི་སྟོབས་ནི། ",
            "སྡོམ་པ་ཡང་དག་པར་བླངས་པས་མི་བྱེད་པའི་སྡོམ་པ་ཐོབ་པའོ།།",
            "དེ་ལ་རྟེན་གྱི་སྟོབས་ནི། ",
            "སངས་རྒྱས་ཆོས་དང་དགེ་འདུན་ལ་སྐྱབས་སུ་འགྲོ་བ་དང་བྱང་ཆུབ་ཀྱི་སེམས་མི་གཏོང་བ་།",
            "དེ་སྟོབས་དང་ལྡན་པ་ལ་བརྟེན་ནས་སྡིག་པས་ཟིལ་གྱིས་གནོན་པར་མི་ནུས་སོ།།",
            ""
        ],
        [
            "བྱམས་པ་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་བཞི་པོ་དེ་དག་དང་ལྡན་།",
            "སྡིག་པ་བྱས་ཤིང་བསགས་པ་ཟིལ་གྱིས་ནོན་པར་འགྱུར་རོ། །",
            "ཞེས།",
            "དེ་ནས་ཉོན་མོངས་པ་རྣམ་པར་སྦྱོང་བ་ལ་འབད་པས་ཐོག་མར་མི་བཟོད་པ་ནི་",
            "སྐྱོ་བ་ན་བསྲན་མི་ནུས་པའི་ཕྱིར་བརྩོན་པ་ཉམས་པར་འགྱུར་བའི་རྒྱུ་ཡིན་པས། ",
            "དེ་བཟློག་པར་བྱ་བ་བཟོད་པ་སྒོམ་པ་ལ་ནན་ཏན་དུ་བྱའོ།།",
            "དེ་ལ་གོམས་པར་གྱུར་ཀྱང་ཐོས་པ་དང་མི་ལྡན་པའི་ནི་བསམ་གཏན་གྱི་ཐབས་དང་",
            "ཉོན་མོངས་པ་རྣམ་པར་སྦྱོང་བའི་ཐབས་ཀྱང་མི་ཤེས་པས། ",
            "དེ་བས་ན་ཐོས་པ་བཙལ་བར་བྱའོ།།",
            "ཤེས་སུ་ཟིན་ཀྱང་འདྲེན་མར་སྤྱོད་པས་མཉམ་པར་བཞག་དཀའ་བར་འགྱུར་།",
            "དེའི་ཕྱིར་ནགས་སམ་དགོན་པར་གནས་པར་བྱའོ།།",
            ""
        ],
        [
            "དེ་ཡང་རྣམ་པར་གཡེང་བ་ཞི་བར་བྱ་བ་ལ་མི་བརྩོན་པས་སེམས་མཉམ་པར་འཇོག་པར་",
            "མི་འགྱུར་བས་མཉམ་པར་བཞག་པ་ལ་བརྩོན་པར་བྱའོ།།",
            "གལ་ཏེ་འདོད་ཆགས་ཀྱི་སེམས་མ་ཞི་ན་མི་སྡུག་པ་བསྒོམས་པས་ཞི་བར་བྱ་།",
            "ཞེ་སྡང་ནི་བྱམས་པས་དང་། ",
            "གཏི་མུག་ནི་རྟེན་ཅིང་འབྲེལ་བར་འབྱུང་བ་བསྒོམས་པ་།",
            "དེ་ལྟར་སེམས་ཡོངས་སུ་སྦྱང་བར་བྱའོ།།",
            "སེམས་ལས་སུ་རུང་ནས་དྲན་པ་ཉེ་བར་བཞག་པ་བཞི་ལ་འཇུག་ཅིང་། ",
            "དེས་སེམས་འོས་སུ་གྱུར་ནས་སྟོང་པ་ཉིད་ལ་འཇུག་།",
            "དེས་རྩ་བ་ཆད་པས་ཉོན་མོངས་པ་ཐམས་ཅད་ཀུན་ཏུ་འབྱུང་བར་མི་འགྱུར་རོ། །",
            " ཞེས་པ། ",
            "བསླབ་བཏུས་ལས། ",
            "ཡང་དག་འཚོ་བ་སྦྱངས་པ་ཡིས། །",
            "ལོངས་སྤྱོད་དག་པ་ཤེས་པར་བྱ།།",
            ""
        ],
        [
            "ཞེས་གསུངས་པའི་དོན་།",
            "ཚུལ་འཆོས་དང་ཁ་གསག་གི་རྙེད་པ་དང་བྲལ་བ། ",
            "བཞོགས་ཀྱིས། ",
            "ཐོབ་ཀྱིས་འཇལ་བའི། ",
            "མི་རིགས་པ་བཙལ་བའི། ",
            "ཆོས་མ་ཡིན་པའི། ",
            "ཡོངས་སུ་མ་དག་པའི་རྙེད་པ་དང་བྲལ་བ། ",
            "རྙེད་པ་ལ་ཞེན་པ་མེད་པ་ནི་ལོངས་སྤྱོད་དག་པ་ཞེས་བྱའོ།། ",
            "སྟོང་ཉིད་སྙིང་རྗེའི་སྙིང་པོ་ཅན་གྱིས་སྤྱོད།། ",
            "དགེ་བ་དེ་དག་དག་པ་གསུམ་དུ་བཞག། ",
            "ཅེས་པ། ",
            "བསླབ་བཏུས་ལས། ",
            "སྟོང་ཉིད་སྙིང་རྗེའི་སྙིང་པོ་ཅན། །",
            "སྤྱོད་པས་བསོད་ནམས་དག་པར་འགྱུར།།",
            "ཞེས་པའི་དོན་།",
            ""
        ],
        [
            "ཤེས་རབ་ཀྱི་ཡེ་ཤེས་ཀྱིས་ནི་སེམས་ཅན་ཐམས་ཅད་ཀྱི་ཉོན་མོངས་པ་ཡོངས་སུ་འདོར་ཞིང་།",
            "ཐབས་ཀྱི་ཡེ་ཤེས་ཀྱིས་ནི་སྒྱུ་མའི་མཚན་ཉིད་ཅན་གྱིས་སེམས་ཅན་ཐམས་ཅད་ཡོངས་སུ་མི་གཏོང་བ་།",
            "སྦྱིན་སོགས་ལྔ་ཤེས་རབ་ཀྱི་ཕ་རོལ་ཏུ་ཕྱིན་པས་ཟིན་པར་སྤྱོད་པའོ།།།། ",
            "བཞི་པ་འཕེལ་བ་བཤད་པ་ནི། ",
            "བསླབ་བཏུས་ལས། ",
            "བཟུང་བར་བྱ་བ་རབ་མང་ལ།།",
            "འདི་ནི་ཉུང་ན་འདིས་ཅི་བྱ།།",
            "ཤིན་ཏུ་ངོམས་པ་སྐྱེད་མ་ཡིན།།",
            ""
        ],
        [
            "དེ་ཕྱིར་འདི་ནི་འཕེལ་བར་བྱ།།",
            "ལུས་འཕེལ་བྱ་བ་གང་ཞེ་ན།།",
            "ལེ་ལོ་མེད་དང་སྟོབས་བསྐྱེད་ཡིན།།",
            "ཞེས་པའི་དོན། ",
            "རྣམ་པ་གསུམ་ལས། ",
            "ཞེས་པ། ",
            "བྱང་ཆུབ་སེམས་དཔའི་སྟོབས་བསྐྱེད་པའི་ཆོས་བཅུ་དང་ལྡན་པའོ།།",
            "བཅུ་གང་ཞེ་།",
            "ལུས་སྲོག་གི་ཕྱིར་ཡང་དམ་པའི་ཆོས་མི་གཏོང་བ་དང་། ",
            "སེམས་ཅན་ཐམས་ཅད་ལ་འདུད་ཅིང་ང་རྒྱལ་འཕེལ་བར་མི་བྱེད་པ་དང་། ",
            "སེམས་ཅན་མཐུ་ཆུང་བ་རྣམས་ལ་བཟོད་ཅིང་ཁོང་ཁྲོ་བར་མི་བྱེད་པ་དང་། ",
            "བཀྲེས་པ་རྣམས་ལ་ཟས་དང་། ",
            "འཇིགས་པ་རྣམས་ལ་མི་འཇིགས་པ་སྦྱིན་པ་དང་། ",
            "ནད་པ་རྣམས་ལ་གསོ་བ་དང་། ",
            "དབུལ་པོ་རྣམས་ལ་ལོངས་སྤྱོད་ཀྱིས་ཚིམ་པར་བྱེད་པ་དང་། ",
            "མཆོད་རྟེན་རྡོ་ཐལ་གྱིས་སྐུད་པ་དང་། ",
            "སེམས་ཅན་དགའ་བའི་ཚིག་དང་། ",
            "ཆད་པ་རྣམས་ཀྱི་ཁུར་ཁྱེར་བ་རྣམས་སོ།།",
            ""
        ],
        [
            "ལེ་ལོ་མེད་པ་ནི། ",
            "རྟག་ཏུ་བརྟུལ་བ་བརྩོན་འགྲུས་བརྩམས་པ་།",
            "བློ་གྲོས་རྒྱ་མཚོས་ཞུས་པའི་མདོ་ལས། ",
            "བློ་གྲོས་རྒྱ་མཚོ་གང་བརྩོན་འགྲུས་ཡོད་པ་དེ་ལ་བྱང་ཆུབ་ཡོད་དོ།།",
            "ལེ་ལོ་ཅན་ལ་ནི་བྱང་ཆུབ་ཤིན་ཏུ་རིང་ཞིང་རྣམ་པར་རིང་ངོ་།།",
            "ཞེས་གསུངས་སོ།། ",
            "སྟོང་ཉིད་སྙིང་རྗེའི་སྙིང་པོ་ཅན་གྱིས་སྦྱིན།། ",
            "ལོངས་སྤྱོད་སྤེལ་དང་། ",
            "ཞེས་པ། ",
            "བསླབ་བཏུས་ལས། ",
            "སྟོང་ཉིད་སྙིང་རྗེའི་སྙིང་པོ་ཅན། །",
            "སྦྱིན་པས་ལོངས་སྤྱོད་འཕེལ་བར་འགྱུར།།",
            ""
        ],
        [
            "ཞེས་པའི་དོན། ",
            "རྡོ་རྗེ་གཅོད་པ་ལས། ",
            "བྱང་ཆུབ་སེམས་དཔའ་གང་མི་གནས་པར་སྦྱིན་པ་",
            "སྦྱིན་པ་དེའི་བསོད་ནམས་ཀྱིས་ཕུང་པོ་ཚད་བཟུང་བར་སླ་བ་མ་ཡིན་ནོ།།",
            "ཞེས་ཇི་སྐད་གསུངས་པ་བཞིན་ནོ།། ",
            "དང་པོར་བརྩོན་པ་དང་། །",
            " བསམ་པ་བརྟན་པར་ནན་ཏན་བྱས་ནས་སུ། །",
            " སྙིང་རྗེ་མདུན་བཞག་དགེ་བ་སྤེལ་བ་ནི། །",
            " བཟང་པོ་སྤྱོད་པའི་ཆོ་ག་སོགས་བཞིན་བྱ།། ",
            "ཞེས་པ། ",
            "བསླབ་བཏུས་ལས། ",
            "བརྩོན་དང་བསམ་པ་བརྟན་པར་ཡང་། །",
            "དང་པོར་ནན་ཏན་བྱས་ནས་ནི། །",
            "སྙིང་རྗེ་མདུན་དུ་བཞག་ནས་",
            ""
        ],
        [
            "སུ། །",
            "དགེ་བ་སྤེལ་ལ་ནན་ཏན་བྱ།།",
            "བཟང་པོ་སྤྱོད་པའི་ཆོ་ག་བཞིན། །",
            "ཕྱག་འཚལ་ལ་སོགས་གུས་པར་བྱ།།",
            "ཞེས་གསུངས་པའི་དོན་།",
            "སྦྱོར་བ་དང་དུས་མཉམ་དུ་བརྩོན་འགྲུས་དང་རང་གི་བསམ་པ་ཤིན་ཏུ་བཟུང་བ་དང་། ",
            "ཤིན་ཏུ་བསྲུང་བ་དང་། ",
            "ཤིན་ཏུ་སྦྱངས་པ་བརྟན་པར་བྱས་།",
            "ཚད་མེད་པའི་སྙིང་རྗེ་ཆེན་པོས་བསོད་ནམས་མངོན་པར་སྤེལ་བ་བཟང་པོ་སྤྱོད་པའི་",
            "ཆོ་ག་ལས་འབྱུང་བ་ཇི་ལྟ་བ་བཞིན་དུ་བྱའོ།།",
            ""
        ],
        [
            "བཟང་པོ་སྤྱོད་པ་ལས། ",
            "འཇམ་དཔལ་དཔའ་བོས་ཇི་ལྟར་མཁྱེན་པ་དང་། །",
            "ཀུན་ཏུ་བཟང་པོ་དེས་ཀྱང་དེ་བཞིན་ཏེ།།",
            "དེ་དག་ཀུན་གྱི་རྗེས་སུ་བདག་སློབ་ཅིང་། །",
            "དགེ་བ་འདི་དག་ཐམས་ཅད་རབ་ཏུ་བསྔོ།།",
            "དུས་གསུམ་གཤེགས་པའི་རྒྱལ་བ་ཐམས་ཅད་ཀྱིས། །",
            "བསྔོ་བ་གང་ལ་མཆོག་ཏུ་བསྔགས་པ་དེས། །",
            "བདག་གི་དགེ་བའི་རྩ་བ་འདི་ཀུན་ཀྱང་། །",
            "བཟང་པོ་སྤྱོད་ཕྱིར་ཡོངས་སུ་བསྔོ་བར་བགྱི།།",
            "ཞེས་ཚིགས་སུ་བཅད་པ་འདི་གཉིས་ཡོངས་སུ་བསྔོ་བ་བླ་ན་མེད་པ་ཡིན་ནོ།། ",
            "དད་སོགས་བསྒོམ་ཞིང་",
            "བྱམས་དང་དཀོན་མཆོག་གསུམ། །",
            " རྗེས་དྲན་ཀུན་ཏུ་སེམས་ཅན་དོན་བྱ་དང་། །",
            " ཆོས་སྦྱིན་བྱང་སེམས་དགེ་བ་སྤེལ་བའི་རྒྱུ། །",
            " ཞེས་པ། ",
            "དད་པ་ལ་སོགས་པ་དང་། ",
            "བྱམས་པ་དང་། ",
            "དཀོན་མཆོག་གསུམ་རྗེས་སུ་དྲན་པ་དང་། ",
            "དུས་ཀུན་ཏུ་སེམས་ཅན་གྱི་དོན་བྱ་བ་དང་། ",
            "བྱང་ཆུབ་ཀྱི་སེམས་རྣམས་ནི་བསོད་ནམས་རྣམ་པར་འཕེལ་བའི་རྒྱུའོ།།",
            ""
        ],
        [
            "དེ་ཡང་བསླབ་བཏུས་རང་འགྲེལ་ལས། ",
            "ཕྱོགས་འདི་ནི་ལས་དང་པོ་པ་རྣམས་འཕྲལ་དུ་བྱང་ཆུབ་སེམས་དཔའི་བསླབ་པ་དྲན་པར་བྱ་བའི་ཕྱིར་བསྟན་།",
            "རྒྱ་ཆེར་ནི་སངས་རྒྱས་ཉིད་ཀྱི་ཡུལ་ཡིན་ནོ།།",
            "ཞེས་གསུངས་སོ།།།། ",
            "ལྔ་པ་དོན་བསྡུ་བ་ནི། ",
            "ཡང་དག་སྤོང་དང་བག་ཡོད་དྲན་ཤེས་བཞི། །",
            " ཀུན་ལ་འཇུག་པའི་དོན་བསྡུ་འདི་དག་ནི། །",
            " བསླབ་བཏུས་ལས་གསུངས་ཀླུ་སྒྲུབ་རིང་ལུགས་སོ།། ཞེས་པ། ",
            "དེ་ལ་སྡིག་པ་མི་དགེ་བའི་ཆོས་མ་སྐྱེད་པ་རྣམས་མི་སྐྱེད་པའི་ཕྱིར་འདུན་པ་བསྐྱེད་དོ།།",
            "འབད་དོ།།",
            ""
        ],
        [
            "བརྩོན་འགྲུས་རྩོམ་མོ། །",
            "སེམས་རབ་ཏུ་འཛིན་ཏོ།།",
            "ཡང་དག་པར་རབ་ཏུ་འཇོག་གོ།།",
            "ཞེས་བྱ་བ་འདིས་ནི་བསྲུང་བའོ།།",
            "སྡིག་པ་མི་དགེ་བའི་ཆོས་སྐྱེས་པ་རྣམས་སྤང་བའི་ཕྱིར་",
            "མོས་པ་བསྐྱེད་ཅེས་བྱ་བ་འདིས་ནི་དག་པའོ།།",
            "དགེ་བའི་ཆོས་མ་སྐྱེས་པ་རྣམས་སྐྱེད་པའི་ཕྱིར་",
            "མོས་པ་བསྐྱེད་པ་དང་། ",
            "སྐྱེས་པ་རྣམས་གནས་པ་དང་འཕེལ་བར་བྱ་བའི་ཕྱིར་",
            "ཞེས་བྱ་བ་འདིས་ནི་འཕེལ་བ་སྟོན་ཏོ།།",
            "དེ་དག་ཀྱང་རྟག་ཏུ་བག་ཡོད་པ་དང་མ་བྲལ་བར་བྱ་།",
            ""
        ],
        [
            "དེ་ནི་དགེ་བ་ཐམས་ཅད་ཀྱི་རྩ་བ་ཡིན་པའི་ཕྱིར་རོ། །",
            "དྲན་པ་དང་ཤེས་བཞིན་ནི་བྱང་ཆུབ་ཀྱི་ཕྱོགས་ཀྱི་ཆོས་རྣམས་ཆུད་མི་འཛའ་བར་བྱེད་པ་ཡིན་པས། ",
            "དེ་གཉིས་དང་ལྡན་པར་བྱའོ།། ",
            "ཚུལ་གཉིས་ཤིང་རྟ་གང་གིས་ཞོན་པ་དེ།། ",
            "རྫོགས་པའི་སངས་རྒྱས་བགྲོད་ལ་དཀའ་བ་ཅི། །",
            " ལུགས་གཉིས་པོ་གང་ཡང་རུང་བ་ལ་བརྟེན་ཏེ་བྱང་ཆུབ་ཀྱི་སྤྱོད་པ་ལ་ཞུགས་ན༑",
            "དེ་ལ་ཡང་དག་པར་རྫོགས་པའི་བྱང་ཆུབ་ནི་དཀའ་བ་མ་ཡིན་།",
            "རྙེད་པར་སླའོ།།",
            "ཞེས་པའི་ཐ་ཚིག་གོ།།",
            ""
        ],
        [
            "འདུལ་བ་ཀུན་ལས་བཏུས་པ་སྡོམ་པ་གསུམ་གྱི་རྒྱན་ལས། ",
            "བྱང་ཆུབ་སེམས་དཔའི་ཚུལ་ཁྲིམས་བསྟན་པའི་དབང་གིས་བྱང་ཆུབ་སེམས་དཔའི་འདུལ་བ་ཞེས་བཞག་པ་གང་རྣམ་པར་བཤད་པའི་ལེའུ་གཉིས་པའི་རྒྱ་ཆེར་འགྲེལ་རྫོགས་སོ།།།། ",
            "མཚམས་གཅོད་ལྟུང་གྲངས་སོགས་ངག་གི་དབང་པོས་དག་པར་དཔྱད་དོ།།།།",
            ""
        ]
    ]
}