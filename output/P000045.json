{
    "version": "P000045",
    "reviewed_text": [
        [
            "༄༅། །དིང་རི་བ་ཆེན་པོ་འཆི་མེད་བློ་གྲོས་བརྟན་པའི་",
            "རྣམ་ཐར་ཡོན་ཏན་རབ་གསལ་ཞེས་བྱ་བ་བཞུགས་སོ།། ",
            "མཛད་པ་པོ། ",
            "སྨིན་གླིང་ལོ་ཆེན་དྷརྨ་ཤྲཱི། ",
            "༄༅། །གུ ཎ པྲ ཀཱ ཤོ ནཱ མ མ ཧཱ དིཾ རི ཀཱ མ ར སྡྱི ར མ ཏི བི མོ ཀྵོ བི ཧ ར ཏི སྨ། །",
            " རྒྱ་གར་སྐད་དུ། ",
            "གུཎཔྲཀཱཤོནཱམམཧཱདིཾརིཀཱ",
            " མརསྡྱིརམཏིབིམོཀྵོ། ",
            "བོད་སྐད་དུ། ",
            "དིང་རི་བ་ཆེན་པོ་འཆི་མེད་བློ་གྲོས་བརྟན་པའི་",
            "རྣམ་ཐར་ཡོན་ཏན་རབ་གསལ་ཞེས་བྱ་བ། ",
            "ཨཱོྃ་སྭསྟི་སིདྡྷཾ། ",
            "དགེ་ལེགས་ཡོན་ཏན་དུ་མའི་གཏེར་གྱུར་པ། །དཔལ་ལྡན་བླ་མའི་ཞབས་ལ་གུས་བཏུད་ནས།།",
            "གང་གི་ཕུལ་བྱུང་མཛད་པ་མདོ་ཙམ་ཞིག །",
            "རང་སྐལ་ཇི་བཞིན་བརྗོད་ལ་སྐྱོན་ཡོད་མིན།།",
            "འདིར་མཆོག་གི་བླ་མ་དམ་པ་འཆི་མེད་བློ་གྲོས་བརྟན་པའི་",
            "སྐུ་ཆེ་བའི་ལོ་རྒྱུས་མདོ་ཙམ་གླེང་།",
            "སྐྱེས་བུ་འདིའི་འཁྲུངས་ཡུལ་ནི་ཆོས་རྒྱལ་བྱང་པའི་",
            "ཆབ་ཞབས་དགེ་བསྙེན་ཆེན་པོ་གཙང་ལྷའི་མདུན། ",
            "ཟུར་མཚོ་ནུབ་རིའི་ས་ཆ་བོན་ཁང་བྱ་བ་།",
            "དེ་ཡང་གདུང་ནི་མེ་ཉག་ཨ་ར་བ་ཞེས་པ་",
            "མེ་ཉག་རྒྱལ་པོའི་རིགས་ལས་མཆེད་པའི་",
            "སྤུན་གསུམ་སྟོད་དུ་བྱུང་བ་ནི་གཡས་རུ་བྱང་པ། ",
            "རོང་ཁ་པའི་དཔོན་པོ། ",
            "མེ་ཉག་འདུལ་བ་སེངྒེ་རྣམས་།",
            ""
        ],
        [
            "འདུལ་བ་སེངྒེ་ལ་བུ་རུས་དང་",
            "རྒྱུ་སྐར་གྱི་རྟེན་འབྲེལ་ལས་བཏགས་པ་ཨ་ར་སྨིན་དྲུག་བྱ་བ་ཞིག་བྱུང་།",
            "དེས་ཕྱོགས་དེའི་སྐྱེ་བོ་ཉམ་ཐག་པ་ཐམས་ཅད་ལ་",
            "ཕན་བཏགས་ཤིང་ལེགས་པར་བསྐྱངས་པས་ཡུལ་མི་ཐམས་ཅད་གཅིག་ཏུ་འདུན་ནས་",
            "ནུབ་རི་ལུང་པའི་དཔོན་པོར་གྱུར་པ་ལས། ",
            "གདུང་རབས་མང་ཞིག་འདས་མཚམས་ལོ་ཆེན་གྲགས་པའི་སྐུ་ཚ་ཨ་ར་རབ་འབྱམས་པ་སོགས་བཤེས་གཉེན་ཀྱང་མང་དུ་།",
            "ཁྱད་པར་རྗེ་འདིའི་ཡབ་ནི་",
            "ཁྱབ་བདག་དཔལ་འབྱོར་ཕུན་ཚོགས་ཀྱི་",
            "དབོན་མོ་བྱང་སེམས་ལྷ་མོར་སྲས་བཞི་མངའ་བའི་ཆེ་འོག་མ་བཀྲ་ཤིས་ཕན་དར་དང་། ",
            "ཡུམ་བྱང་སེམས་ཨ་འདྲེན་མ་གཉིས་ཀྱི་སྲས་འབྲིང་པོར་ཆུ་ཕོ་སྤྲེའུའི་ལོར་བལྟམས། ",
            "མཚན་འཇིགས་མེད་སྐྱབས་སུ་།",
            "ཆུང་ངུ་ནས་རིགས་སད་པའི་རྟགས་མངའ་བས་",
            "བྱིས་པ་ཟླ་བོ་རྣམས་ཀྱིས་བླ་མ་ཆོས་ཞེས་བླ་མིང་དུ་།",
            "ནུབ་དགོན་སྤྲུལ་སྐུ་ཤཱཀྱ་རྒྱལ་མཚན་པའི་དྲུང་དུ་དབུ་སྐྲ་བཅད་དེ་རབ་ཏུ་བྱུང་།",
            ""
        ],
        [
            "དགུང་ལོ་བཅུ་བཞེས་པ་།",
            "ཁྱབ་བདག་དཔལ་འབྱོར་ཕུན་ཚོགས་ཀྱིས་",
            "བདག་རྐྱེན་མཛད་ནས་སྙེ་མོ་ཆོས་འཁོར་",
            "བདེ་ཆེན་དུ་གསན་སྦྱོང་ལ་ཕེབས་།",
            "ལོ་བདུན་གྱི་བར་དབུ་ཚད་འདུལ་མཛོད་",
            "སྡོམ་གསུམ་རབ་དབྱེ་རྣམས་ལ་",
            "གསན་སྦྱོང་ཤིན་ཏུ་ཞེ་ཞུན་པས་",
            "ཐོས་བསམ་གྱི་སྒྲོ་འདོགས་ཆོད་པར་མཛད་།",
            "དགུང་ལོ་བཅུ་བདུན་པ་ས་ཕོ་བྱི་བའི་ལོ་",
            "དཔལ་ངམས་རིང་གི་ཆོས་གྲྭ་ཆེན་པོར་",
            "རབ་འབྱམས་གྲ་བསྐོར་ལ་ཐེགས་པས་",
            "སྐུ་ན་ཕྲ་ཞིང་སྟོན་པ་བཟང་བས་ཐམས་ཅད་ངོ་མཚར་བར་།",
            "དེ་རྟིང་གླ་འཁོར་དུ་ཁྱབ་བདག་དཔལ་འབྱོར་ཕུན་ཚོགས་ཀྱི་ཞབས་ལ་གཏུགས་།",
            "ལོ་ངོ་གཉིས་ཙམ་གྱི་བར་ལ་",
            "ཤིང་རྟ་ཆེན་པོ་ལུགས་གཉིས་ཀྱི་ཐུགས་བསྐྱེད། ",
            "འཇིགས་བྱེད། ",
            "ཀུན་རིག་ལ་སོགས་པའི་དབང་ལུང་། ",
            "ཚེ་རྟ་ཕྱག་རྡོར། ",
            "ཆོས་བདག་དམག་ཟོར་མ་སོགས་ཀྱི་རྗེས་གནང་། ",
            "སྤས་སྙིང་སྤྱི་གསུམ། ",
            "སངས་རྒྱས་ཀྱི་འཁྲུངས་རབས་སོགས་བོ་ལུགས་ཀྱི་",
            "དབང་རྗེས་གནང་ལུང་མན་ངག་དང་བཅས་པ། ",
            "བྱང་གཏེར་ཐུགས་སྒྲུབ་སོགས་རྙིང་ལུགས། ",
            "ཞི་བྱེད་ལས་བདེ་གཤེགས་བཅུ་གཉིས་ཀྱི་དབང་དང་། ",
            "སོ་རིག་པ་གཅེར་མཐོང་གི་།",
            ""
        ],
        [
            "བླ་མ་རྒྱུད་པའི་རྣམ་ཐར་ཐོར་བུའི་ལུང་ཙམ་ཞིག་གསན། ",
            "རྗེ་དཔལ་འབྱོར་ཕུན་ཚོགས་མི་རིང་བར་སྐུ་གཤེགས་རྗེས་གཉེར་པ་ཆོས་མཛད་དང་། ",
            "ཨ་ནེ་གཉིས་ཀྱིས་ཕྱག་རྫས་སྦས་ཤུགས་ཀྱིས་བསྐྱལ། ",
            "གཞན་མའི་ཕྱགས་ཕྱི་ཞོར་ཐེག་པའང་མེད་པས་དཀའ་བ་ཆེ་ཙམ་བྱུང་རུང་༑ ",
            "རང་ཉིད་ཀྱི་ཕྱག་ན་གང་ཡོད་སྤུངས་པ་ལྟ་བུས་དགོངས་པ་རྫོགས་པའི་སྐུ་འདད་དང་། ",
            "ནང་རྟེན་དུ་ཨོ་རྒྱན་རིན་པོ་ཆེའི་སྐུ་དངུལ་གར་བླུགས་སུ་བྱས་པ་དང་༑ ",
            "གཟིམས་མལ་འདྲ་འབག་བཅས་བཞེངས་སུ་གསོལ་བའི་",
            "བཟོ་བོ་དང་རབ་ཏུ་གནས་པ་གཉིས་ཀ་རིན་པོ་ཆེ་སྤང་པོ་ཆེ་བས་།",
            "དེ་ནས་ཁྱབ་བདག་དཔལ་འབྱོར་ཕུན་ཚོགས་ཀྱི་ཆོས་འཕྲོ་རྣམས་",
            "རྗེ་དེའི་ཐུགས་སྲས་ཀྱི་གཙོ་བོ་ཨ་བ་དྷཱུ་ཏི་པ་ཆེན་པོ་རྡོ་རྗེ་འཆང་བཀྲ་ཤིས་བཟང་པོ་ལ་ཞུ་བར་དགོངས་།",
            "ཉིད་ཀྱིས་གསང་ཐབས་སུ་སྤྱན་འདྲེན་དུ་ཐེགས་པ་",
            "མངའ་རིས་ཀུ་ལའི་རི་ཁྲོད་ན་བཞུགས་པ་དང་མཇལ། ",
            "ཞལ་བཞེས་ཤིན་ཏུ་དཀའ་བར་བྱུང་ན",
            "འང་ཞུ་ནན་ཆེ་བར་མཛད་པས་བཀའ་ལས། ",
            "དིང་དུས་ཀྱི་དབང་བསྐུར་ཆོས་འཆད་འདིའང་",
            "ལམ་དུ་འགྲོ་མི་འགྲོ་ཅི་རིགས་མཐོང་བས་དེ་སྐད་ཞུས་པ་།",
            "ད་ཉིད་ནན་ཏར་མོས་།",
            "མི་བཤད་མཐུ་མེད་ཡིན་མོད། ",
            "འོན་ཀྱང་",
            "རང་ཅག་གཉིས་ཀ་དཀོན་མཆོག་དང་ཆོས་སྲུང་རྣམས་ལ་",
            "བློ་ལིང་གིས་བཀལ་ཏེ་བསྟན་འགྲོར་ཕན་ཐོགས་འོང་མི་འོང་བརྟག་པ་མཛད་པ་འཐད་ཅེས། ",
            "བརྟག་རིལ་ཕུལ་པས་ལེགས་པར་བབས་ཏེ་",
            ""
        ],
        [
            "དགྱེས་བཞིན་དུ་གླ་འཁོར་དུ་ཕྱགས་ཕེབས། ",
            "དེར་གཟིམས་ཆུང་གསེར་ཞལ་མར་དགུན་ཐོག་གཅིག་གི་བར་",
            "དཔོན་སློབ་གཉིས་ཀས་སྐུ་མཚམས་དམ་པར་བཅད་དེ",
            "ཞི་བྱེད་སྔ་ཕྱི་བར་གསུམ་གྱི་དབང་བཀའ་རྣམས་ཡོངས་སུ་རྫོགས་པ་དང་། ",
            "ལམ་ལྔ་སོགས་ཉམས་ཁྲིད་གཙོ་ཆེ་བ་རྣམས་རིམ་པར་སྨིན་ཁྲིད་དུ་གསན། ",
            "དེ་ནས་གཙང་ལྷ་གངས་ཕུག་ཏུ་ལོ་ངོ་གཉིས་དང་། ",
            "ཡང་ཟླ་ཤས་ལན་གཉིས་བཅས་ཐུགས་གཡེང་ཐམས་ཅད་བཅག་སྟེ་",
            "ཆིག་དྲིལ་དུ་འགྲུབ་པར་གསན་པས། ",
            "མདོར་ན་རྗེ་དམ་པས་ཁ་ཆེ་ཛྙཱ་ན་གུ་ཧྱ་ལ་གསུངས་པ་ཞི་བྱེད་རྒྱུད་པ་དང་པོའི་སྐོར་དང་། ",
            "བར་པ་རྨ་སོ་ཀམ་གསུམ་གྱི་དབང་ལུང་ཁྲིད་དང་བཅས་པ། ",
            "གཞན་ཡང་ཁ་འཐོར་བ་བོན་པོ་ཁྲ་ཚང་འབྲུག་ལྷ་ལ་གདམས་པ་དང་། ",
            "རྔོག་ལུགས་ལ་སོགས་པ་རྣམས་དང་། ",
            "གཙོ་བོར་བཀའ་རྒྱུད་པ་ཕྱི་མའི་སྐོར་།",
            "མདོ་རྒྱུད་ཕྱག་ལེན་དང་བཅས་པ། ",
            "བཀའ་བབས་སྙན་རྒྱུད་དང་བཅས་པ། ",
            "དྲི་མེད་ཕྲ་ཐིགས་དང་བཅས་པ། ",
            "དར་ཚགས་བཤད་འབུམ་དང་བཅས་པ། ",
            "ཞར་བྱུང་སྒོ་བའི་རྣལ་འབྱོར་པ་རྣམས་ཀྱི་གདམས་ཕྲན་རྣམས་དང་། ",
            "ཞི་བྱེད་བླ་མ་རྒྱུད་པའི་རྣམ་ཐར། ",
            "ཞིག་པོ་རིན་པོ་ཆེའི་ཕྱི་ནང་སྙིང་པོ་གསུམ་གྱི་ལམ་རིམ་དང་། ",
            "མགུར་འབུམ། ",
            "བསོད་ནམས་དཔལ་གྱི་ཐར་ལམ་དྲི་མེད་དགོངས་རྒྱན་སོགས་",
            "དམ་ཆོས་སྡུག་བསྔལ་ཞི་བྱེད་གྱི་སྐོར་ཡོངས་སུ་རྫོགས་པ་དང་། ",
            "གཞན་ཡང་བོ་ལུགས་དང་ས་ལུགས་ཀྱི་དབང་ལུང་མན་ངག་མང་པོ་གསན་ཞིང་",
            "བསྙེན་པར་རྫོགས་པའི་མཁན་པོའང་ཞུས་ནས",
            "རྟེན་འབྲེལ་ཁང་པར་ཞུགས་ཏེ་བློ་སྦྱོང་གི་བསྙེན་པ་ཟླ་དྲུག་མ་ཞིག་།",
            "དེ་ནས་མི་རིང་བར་རྡོ་རྗེ་འཆང་བཀྲ་ཤིས་བཟང་པོ་སྐུ་གཤེགས་པའི་སྐུ་འདད་ཕྱི་རྟེན་སོགས་",
            "རྒྱ་ཆེར་བསྒྲུབས་མཛད་རྟིང་། ",
            "ད་ནི་དགོན་པའི་ཕྱི་རྒྱ་འཛིན་བདག་ཙམ་ལས་སྒྲུབ་པ་",
            "ཁོ་ན་ལ་ཆིག་དྲིལ་གནང་བཞེད་པས། ",
            "ཐོག་མར་ལམ་ལྔ་སྟན་ཐོག་གཅིག་མ་ཞིག་དང་། ",
            "སླར་ཡང་ཁྱིམ་པ་ལུགས་དང་། ",
            "ཁུག་པ་ལུགས་ཀྱང་བསྐྱར་ནས་མཛད་ཅིང་། ",
            "གཙོ་བོར་ཚོགས་ལམ་གྱི་བསྙེན་པ་ལ་ནི་ཐུགས་དམ་བསྐུལ་བ་དང་། ",
            "གནད་ནས་བསྐུལ་བ་དང་། ",
            "ཤིན་ཏུ་བསྐུལ་བ་རྣམས་ཀྱང་ཟླ་མཚམས་རེ་ཙམ་དང་། ",
            "བདུན་ཕྲག་གཉིས་གསུམ་སྦྲེལ་མ་སོགས་ཡང་ཡང་མཛད་པ་དང་། ",
            "ཁྱད་པར་རྒྱུན་བཟླས་ཆག་མེད་སྲོལ་དུ་བཅུག་པས་",
            "བློ་སྦྱོང་གི་སྙིང་པོ་འབྲུ་བརྒྱད་པ་ནི་",
            "ཁྱོན་བྱེ་བ་སྔོན་དུ་འགྲོ་བའི་ས་ཡ་བདུན་ལྷག་ཙམ་སོང་།",
            ""
        ],
        [
            "གཞན་ཡང་རྣལ་འབྱོར་མ་ཕྱི་སྒྲུབ་ལྷ་དགུའི་",
            "བསྙེན་པར་ལོ་མཚམས་གཅིག་དང་། ",
            "ཡང་ཟླ་མཚམས་གཅིག །",
            "སྒྲུབ་པ་བདུན་གཅིག་རྣམས་མཛད་ཅིང་། ",
            "དེས་མཚོན་ཞི་བྱེད་ཀྱི་བླ་མ་ཡི་དམ་མཁའ་འགྲོ་",
            "ཆོས་སྲུང་ཐམས་ཅད་ལ་བསྙེན་པའི་འབྲེལ་པ་རེ་དང་། ",
            "བོ་ལུགས་ཀྱི་ཡི་དམ་ཆོས་སྲུང་གི་",
            "བསྙེན་པ་ཡང་འགའ་ཞིག་མཛད་དེ",
            "མདོར་ན་དགུང་ལོ་ཉི་ཤུའི་ཐོག་ཏུ་",
            "སྒྲུབ་པའི་དབུ་བཙུགས་པ་ནས་བཟུངས། ",
            "དགུང་ལོ་སོ་ལྔའི་བར་།",
            "གཙུག་ལག་ཁང་དང་གོང་མའི་སྐུ་འབུམ་རྣམས་ཀྱི་",
            "ཞིག་གསོ་མི་བཅོས་སུ་མི་རུང་བའི་བྱ་",
            "བ་ལས་ཀྱི་འཁོར་ལོའི་ཐུགས་གཡེང་ཕྲན་ཚེགས་དང་། ",
            "ཐུགས་དམ་གྱི་ལྷོངས་རྐྱེན་ལྟ་བུས་",
            "ཨ་ནེ་དང་གྲྭ་བཙུན་གྱི་ཁེང་ལོག་ལ་",
            "བརྟེན་པའི་ཐུགས་འཚེར་དང་། ",
            "ཁྱད་པར་སྐྱེ་བོ་ངན་པ་དེ་དག་གིས་",
            "གོང་དུ་ཞུ་ལོག་ཚན་ཆེན་སྦྱར་བས་",
            "ཧོར་འདྲ་བསྩལ་ཏེ་དགོན་པ་གཞུང་བཞེས་དང་། ",
            "ཉེས་ཆད་ཤིན་ཏུ་ལྕི་བའི་སྒྲུབ་ལེན་གནང་དགོས་སྟབས་",
            "ལྷ་ལྡན་དང་ཤེལ་དཀར་རྫོང་སོགས་སུ་",
            "ཡང་ཡང་ཐེགས་དགོས་པས་ལོ་གསུམ་གྱི་བར་",
            "ཐུགས་གཡེང་གིས་རང་དབང་མ་འདུས་པ་མ་གཏོགས། ",
            "དེ་ཕྱིན་མི་ལོ་བཅུ་གསུམ་གྱི་བར་དུ་",
            "སྒྲུབ་པ་ཁོ་ན་ལ་བརྩོན་པར་།",
            "དེ་ནས་གཞུང་སའི་དགོངས་ཚོམས་དེ་ཡང་",
            "རྐྱེན་ངན་གྲོགས་ཤར་དུ་དགོངས་།",
            "ད་ནི་དགོན་གོག་འཛིན་བློའི་རེ་བ་སྤངས་ནས་",
            "རི་ཁྲོད་དབེན་པ་འབའ་ཞིག་ཏུ་ཟོས་བདེར་སྡོད་ཆོག་པའི་",
            "གོང་དུ་སྙན་འབུལ་ཞུ་བར་མཛད་ན",
            ""
        ],
        [
            "འང་། ",
            "ཉེས་མེད་ཀྱི་བདེན་འབྲས་སྙན་དུ་དྭངས་།",
            "སླར་ཡང་བབས་འབྲེལ་འདུག་ཚུལ་གྱི་བསླབ་སྟོན་དང་",
            "བཅས་དགོན་པ་ཕྱིར་གནང་བརྩེ་བས་བསྐྱངས། ",
            "དེའི་ཚེ་སྐྱེ་བོ་ངན་པ་དེ་དག་ད་དུང་ཡིད་ལ་ཚིམ་པ་མ་ཐོབ་པར་",
            "བཙན་ཐབས་སུ་ལྡང་བའི་གསོལ་ངན་ཞུས་ཀྱང་ཕྲལ་དུ་སྨན་སྔགས་ཀྱི་རྟེན་འབྲེལ་གྱིས་གནོད་པ་མ་ནུས། ",
            "ནམ་ཞིག་རི་ཁྲོད་ཀོང་མོ་དགོན་ཆུང་བྱ་བར་རྗེ་ཀོ་བྲག་པའི་སྒྲུབ་གནས་ཤིན་ཏུ་དབེན་པ་ཞིག་ཏུ་",
            "གཅིག་པུར་འདག་འབྱར་ལ་བཞུགས་པ་།",
            "ཨ་ནེས་གྲི་བསྐུར། ",
            "དམར་པོ་ཕུན་ཚོགས་ཚེ་བརྟན་བྱ་བས་ལག་དམར་བར་ཁས་བླངས་།",
            "ཁོ་རང་གི་འཁྲུལ་ངོར་གཟིམས་སྤྱིལ་དུ་འཚངས་ནས་བཀྲོང་ཐུབ་པའི་སྣང་བ་བྱུང་བས། ",
            "རྒྱལ་ཁྲིམས་ཀྱི་འཇིགས་པ་དང་། ",
            "མཆེད་ཟླའི་རྒྱབ་ལངས་བྱུང་གིས་དྭོགས་།",
            "མི་ངན་དེ་དག་ས་ཕྱོགས་གཞན་དུ་བྱོལ་བར་བྱེད་།",
            "རྗེ་ཉིད་ཀྱི་གཟིམས་སྤྱིལ་དུ་ནི་སུ་ཡང་མ་བྱུང་།",
            ""
        ],
        [
            "ཕལ་ཆེར་ཁོ་རང་སྨྱོ་བ་ལྟ་བུའམ། ",
            "ཡང་ན་ང་རང་གི་ལྷས་བསྐྱབས་པ་ལྟ་བུ་ཞིག་ཡིན་པ་འདྲ་།",
            "དེ་དག་གི་ཚེའང་གནོད་བྱེད་ལ་",
            "ཇི་མི་སྙམ་པའི་བཟོད་པ་ཆེན་པོ་དྭང་དུ་བཞེས་།",
            "དེའི་ཚུལ་ནི་རྗེ་བཙུན་དམ་པས། ",
            "ལས་ཀྱི་རྣམ་སྨིན་རྒྱུ་འབྲས་བདེན་པར་ངེས།།",
            "མི་དགེ་སྡིག་ལ་འཛེམས་ཤིག་དིང་རི་བ། །",
            "ཞེས་དང་། ",
            "ཁ་རག་པས། ",
            "ཁྱོད་ཀྱི་ད་ལྟའི་སྡུག་བསྔལ་ཀུན། །",
            "སྔོན་ཆད་ལས་ངན་སྤྱད་པས་ལན། །",
            "རང་གིས་ཉེས་ཀྱི་སྡུག་སྲན་བསྐྱེད།།",
            "གཞན་ལ་ཡུས་སུ་མ་ཆེ་ཨང་། །",
            "ད་ལྟའི་བདེ་དང་སྡུག་བསྔལ་ཀུན། །",
            "སྔ་མའི་ལས་ལ་རག་ལུས་ཀྱིས། ",
            "ཁྱོད་ལ་འདམ་ཁ་མི་བདོག་པས། །",
            "གང་བྱུང་གྲོགས་སུ་ཁྱེར་ཅིག་ཨང་། །",
            "ཞེས་གསུངས་པ་ལྟར། ",
            "རང་གི་སྔོན་ལས་སུ་བསྒོམས་ཤིང་",
            "གྲོགས་སུ་",
            "ཁྱེར་གང་ཐུབ་ཀྱི་གནོད་ལན་མ་གཞལ་བས་",
            "རང་ཕྱོགས་པ་རྣམས་ཀྱིས་ཀྱང་། ",
            "འཁོས་ཁྱེར་ཆུང་ཞེས་བརྗོད་གླེང་",
            "མང་དུ་སྒྲོག་པ་འདི་བྱུང་བ་ཡིན་གསུངས༑",
            "དེ་ནས་གཅུང་པོ་རབ་འབྱམས་པ་",
            "ལེགས་པ་རྒྱ་མཚོ་ལ་གདན་སའི་",
            "ཁུར་ཕོག་སྟེ་སྒྲུབ་པ་ཁོ་ན་ལ་ཐུགས་ཕྱོགས་པས་",
            "རི་ཁྲོད་དུ་གཤེགས་པར་བཞེད་པ་།",
            ""
        ],
        [
            "སྙེ་མོ་ཆོས་སྡེ་ནས་བླ་མར་སྤྱན་འདྲེན་",
            "ཡང་ཡང་གཏུད་མར་བྱུང་བ་ཞལ་བཞེས་མ་མཛད་ནའང་། ",
            "གོང་གི་བཀའ་ཤོག་ཕབས་པས་",
            "མི་ཕེབས་ཀ་མེད་བྱུང་།",
            "གྲྭ་ས་དེར་ཡང་འཆད་ཉན་ཆག་ནས་",
            "ལོ་བཅོ་བརྒྱད་ཙམ་སོང་བ་དང་། ",
            "གྲྭ་ཚོགས་ཆུང་བ་བཅས་རེ་ཞིག་གི་བར་",
            "ཐུགས་འགན་ཆེ་ཙམ་བྱུང་རུང་། ",
            "ཆོས་གྲྭ་ཕྲལ་དུ་བཙུགས་ཏེ་",
            "འཆད་ཉན་ཉིན་ཐུད་སྨར་བར་མཛད་ཅིང་། ",
            "ཆོས་ཁྲིམས་ཀྱི་བཅའ་བ། ",
            "བསླབ་གཉེར་བ་སྙོམས་ཆུང་རྣམས་ལ་",
            "ཆས་གོས་ཀྱི་མཐུན་རྐྱེན། ",
            "སྦྱིན་བདག་རྣམས་ལ་ཡུལ་དུས་དང་འཚམས་པའི་",
            "འཛིན་སྐྱོང་སོགས་ཀྱིས་ལེགས་པར་བསྐྱངས་པས་",
            "ལུགས་གཉིས་ཀ་གོང་འཕེལ་གྱིས་",
            "ཆོས་སྡེ་མི་རིང་བར་སྔར་ལྟར་སོར་ཆུད་ཅིང་། ",
            "ཕྱག་ཏུ་བྱུང་བའི་དངོས་པོ་རྣམས་ཀྱང་",
            "མཛོད་ཕུགས་མའི་སྒོ་ལྕགས་མ་བསྡམས་པར། ",
            "གཙོ་བོར་གོང་མ་རྒྱལ་བའི་དབང་པོ་",
            "ཐམས་ཅད་མཁྱེན་པའི་སྐུ་ཞབས་སུ་",
            "གོས་བེར་དང་རྟས་གཙོས་པའི་འབུལ་བ་དཔངས་གཏོད་པ་དང་། ",
            "གཞན་ཡང་གྲྭ་ས་དེ་ཉིད་དང་འབྲེལ་གྱི་དབང་ལས། ",
            "བསམ་སྡིངས་རྗེ་བཙུན་མ་སྙེ་མོར་སྤྱན་དྲངས་།",
            "ན་བཟའ་ཆ་།",
            "རྟ་ལྔ་ལ་སོགས་པས་གཙོས་པའི་",
            "འབུལ་ཚན་བརྒྱ་དང་སུམ་ཅུ། ",
            "སྒར་པ་རྣམས་ལ་ཟླ་ཕོགས་གཉིས་དང་། ",
            "འགྱེད་ཐེངས་གཉིས། ",
            "གནག་ཕྱུགས་བདུན་གྱིས་མགོ་དྲངས་པའི་སྤྱི་འབུལ། ",
            "ཆོས་སྡེ་རང་དུའང་མང་འགྱེད་སྔ་ཕྱིར་ལན་མང་དུ་བསྩལ་ཅིང་། ",
            "སྤྱི་རྫས་སུ་རིགས་ལྔ་ཅོད་པན་",
            "མུ་ཏིག་གི་ཕྲེང་བ་བཅས་ཆ་འགྲིག་སུམ་ཅུ་ཐམ་པ། ",
            "གོས་བཟང་པོའི་ཕན་རིང་བཞི། ",
            "ནས་ཁལ་ལྔ་བརྒྱ་འབུན་ལ་སྤྲད་དེ་",
            "ཇི་སྲིད་བར་གྲྭ་མང་ལ་ལོ་རེར་ཁལ་རེའི་",
            "རྩིས་ཀྱི་ཕོགས་ཚུལ་སོགས་འཛུགས་པར་མཛད་དེ",
            "གྲྭ་ས་དེ་ཉིད་ལོ་བཅུ་གཉིས་ཀྱི་བར་དུ་བསྐྱངས་།",
            ""
        ],
        [
            "མཁན་པོ་འཇོག་དུས། ",
            "སྤྲོ་སྟོན་དགེ་འདུན་ཐམས་ཅད་ལ་",
            "ཞག་གསུམ་གྱི་བར་གདན་གུང་གི་བསྙེན་བཀུར། ",
            "གཟན་གོས་རེའི་ཕྱག་།",
            "ཁྲི་གསར་པ་ལ་རྟས་གཙོས་པའི་",
            "བཅོ་བརྒྱད་ཚན་སོགས་གྱ་ནོམ་པས་",
            "ཐམས་ཅད་མཉེས་ཐུབ་པ་མཛད་རྗེས། ",
            "འཁོར་ཉུང་ཤས་དང་བཅས་ཏེ་བྱ་བྲལ་གྱི་ཚུལ་མཛད་ནས་",
            "ལྷ་ས་བསམ་ཡས་སོགས་གནས་ཆེན་རྣམས་དང་༑ ",
            "རོག་པ་གོང་མའི་གདན་ས་གྲྭ་རི་ཁྲོད་བང་རིམ། ",
            "རྩེ་སྒང་སོགས་མཇལ་ཅིང་། ",
            "ཁྱད་པར་རི་ཁྲོད་ཀྱི་གནས་ཀྱི་ཤུལ་དུ་ཞག་",
            "གསུམ་གནས་འབྲེལ་མཛད་དེ",
            "རང་རིག་གི་ངོ་བོ་བླ་མར་ཤེས་པའི་",
            "མོས་གུས་ཀྱི་གསོལ་འདེབས་གནང་བས། ",
            "ཚེ་མཇུག་ཞིག་པོའི་བསྟན་པ་ལ་",
            "ཕན་པར་འགྱུར་བའི་མཚན་མ་བཟང་པོའང་བྱུང་༑",
            "ཕྱིར་ལམ་སྙེ་མདོའི་གཙུག་ལག་ཁང་དང་། ",
            "བླ་མའང་མཇལ་བར་མཛད་ནས་",
            ""
        ],
        [
            "ལུང་པའི་མདོར་ཕེབས་དུས་སྐྱེ་བོ་ཅོ་བྲེགས་མགོ་",
            "བྱས་པ་ཞིག་གིས་གནས་ཀྱི་ལོ་རྒྱུས་རྒྱས་པར་།",
            "དེར་བཀའ་ལས། ",
            "ད་རེས་སྐལ་བ་བཟང་།",
            "གནས་བྱིན་ཅན་འདི་དག་ཀྱང་འཁོར། ",
            "རོག་པའི་གདུང་རྒྱུད་ཀྱང་མཇལ་བྱུང་གསུངས་པས། ",
            "ཁོ་ན་རེ། ",
            "འདི་འདྲ་རོག་པའི་གདུང་རྒྱུད་།",
            "སོ་པ་ཡིན་།",
            "འོ་ན་རོག་པའི་གདུང་རྒྱུད་འདྲ་ཡོད་གདའམ་གསུངས་པས། ",
            "གདུང་རྒྱུད་རྣམ་དག་ནི་།",
            "རུས་གྱེས་པའི་གདུང་འདྲ་ཡོད་།",
            ""
        ],
        [
            "ད་ནོར་ཉན་པ་མེད་ཟེར་རོ། །",
            "དེའི་ཚེ་སྟོད་དུ་གཅུང་རབ་འབྱམས་པ་",
            "ལེགས་པ་རྒྱ་མཚོ་ཞལ་མ་འཚོ་བར་བརྟེན་གླ་འཁོར་དུ་ཐེགས་།",
            "གཤེགས་རྫོངས་དང་ཕྱི་རྟེན་དངུལ་གདུང་ཐོག་",
            "ཚད་མ་ཞིག་བཞེང་བར་མཛད་ཅིང་། ",
            "སྤྱི་མཆོད་དབུ་རྩེའི་རྒྱ་ཕུབས་རྣམས་ལ་",
            "ཞིག་གསོ་ཡང་གནང་རྗེས། ",
            "སྐུ་ཚ་རབ་འབྱམས་པ་འཆི་མེད་ཕུན་ཚོགས་",
            "བསྟན་རྒྱས་གླ་འཁོར་གྱི་གདན་སར་མངའ་བསྐུར་།",
            "དབེན་གནས་རྫ་རིར་ཐེགས་ནས་ལོ་གསུམ་སྐུ་མཚམས་ལ་།",
            "དེ་ནས་ལ་ཕྱིར་ཕེབས་ཏེ་",
            "དབྱར་ཐོག་གཅིག་ཀོ་བྲག་ཕུག་ཏུ་སྒྲུབ་པ་།",
            "ལ་ཕྱིའི་སྒྲུབ་སྡེ་རྣམས་ལ་ཚོགས་འཁོར་དང་༑ ",
            "མང་ཇ་ལན་གསུམ། ",
            "གོས་འཕན་སྙན་དར་མར་མེ་སོགས་ཀྱི་མཆོད་འབུལ་དང་། ",
            "དར་མོ་ཆེ་གཉིས་ཀྱང་འཛུགས་པར་།",
            "དེ་ནས་གོ་ད་ཝ་རིར་ཕེབས་ཏེ་",
            "བདེ་མཆོག་གི་ཚོགས་མཆོད་དང་། ",
            "ཕོ་མོ་བརྒྱད་ཙམ་ལ་སྐྱབས་འགྲོའི་སྡོམ་པ་བསྩལ། ",
            "རེ་ཞིག་དིང་རིར་ཕྱགས་ཕེབས་ནས་",
            "གདན་ས་བར་ཞི་བྱེད་འཆད་ཀྱིན་བཞུགས་པ་།",
            ""
        ],
        [
            "ཤིང་ཕོ་བྱི་བའི་སོས། ",
            "བདག་ཅག་གི་དཔལ་ལྡན་བླ་མ་དམ་པ་མཚན་བརྗོད་པར་དཀའ་བ། ",
            "གཏེར་ཆེན་ཆོས་ཀྱི་རྒྱལ་པོས་དབུས་ཕྱོགས་ལྷོ་བྱང་གི་",
            "ཞི་བྱེད་ཀྱི་བསྟན་པ་ཉམས་སྨད་པ་",
            "རྣམས་གསོ་བའི་ཐུགས་བསྐྱེད་བཟང་པོས་",
            "བང་ཕྱིན་གཉིས་ཆེད་གཏད་དིང་རིར་",
            "སྤྱན་འདྲེན་ལ་རྫོང་རྟ་གནང་བ་ལྟར། ",
            "ཆོས་རྗེ་རིན་པོ་ཆེའང་དགྱེས་བཞིན་པར་",
            "ཆོས་གྲྭ་ཆེན་པོ་སྨིན་གྲོལ་གླིང་དུ་ཕྱགས་ཕེབས་།",
            "རྗེ་རིག་འཛིན་ཆེན་པོར་དངུལ་དོང་ཙེའི་",
            "ཚོམ་བུས་བརྒྱན་པའི་མཎྜལ་དང་༑ ",
            "འབུལ་ཚན་གྱ་ནོམ་པ་བཅས་ཞབས་བརྟན་ཞིག་འབུལ་བར་།",
            "དེ་རྗེས་བསམ་དགོན་གདུང་རྒྱུད་སྐུ་མཆེད་དང་། ",
            "ཡབ་པ་གདུང་རྒྱུད། ",
            "འཛམ་གླིང་ཆོས་འཁོར་གྱི་རིན་པོ་ཆེ་ཀུན་སྤངས་པ། ",
            "ཞབས་ཕྱི་བ་ཆོས་མཛད་སྨན་ལྷ་དང་གསང་སྔགས། ",
            "སྤ་གྲོ་སྒྲུབ་ཆེན་པ་རྣམས་ལ་ཞི་བྱེད་སྔ་ཕྱི་བར་གསུམ་གྱི་",
            "དབང་ཁྲིད་བཀའ་ལུང་དང་བཅས་པ་རྫོགས་པར་",
            "གནང་བའི་ཚེ་བདག་གིས་ཀྱང་ཚང་བར་ཞུས་ཤིང་། ",
            "གཞན་ཡང་བྱ་རྒོད་ཨ་ལ་ཕུག་པ་",
            "མཁས་གྲུབ་ཆོས་སྐྱོང་རྒྱལ་མཚན་གྱིས་ཀྱང་",
            "གླེགས་བམ་གྱི་དབང་སོགས་རྒྱུད་པ་",
            "ཕྱི་མའི་དབང་ཕལ་མོ་ཆེ་དང་",
            "བཀའ་ལུང་ཅི་རིགས་པའང་གསན། ",
            "དེ་ནས་ཡར་འབྲོག་ཏུ་སྐོར་ཙམ་ཐེགས་ནས་",
            "འཛམ་གླིང་ཆོས་འཁོར་དུ་ཟབ་གསལ་",
            "ལྟ་ཁྲིད་སོགས་དབང་ཁྲིད་མང་དུ་།",
            "དེ་དང་ཉེ་བའི་དབེན་རིར་ཨ་གྷོ་རའི་",
            "བསྙེན་པ་ཁ་གསོ་བདུན་ཕྲག་གསུམ་མཛད་ཅིང་། ",
            "དེ་བར་དབོན་པོ་ཞི་བྱེད་བཀའ་བབས་བར་པའི་",
            "ཕྱག་དཔེ་འགའ་ཞིག་མ་ཚང་བ་ལེན་པར་",
            "དིང་རིར་མངགས་པ་འབྱོར་ནས",
            "སླར་ཡང་སྨིན་གྲོལ་གླིང་དུ་ཕེབས་།",
            "ཆོས་ཞུ་བ་སྔར་སྨོས་རྣམས་ལ་",
            "ཨ་གྷོ་རའི་ཐུན་མོང་མ་ཡིན་པའི་དབང་། ",
            "ལམ་གསུམ་མ་དང་གཅིག་མའི་གླེགས་བམ་གྱི་དབང་། ",
            "བཀའ་བབས་དང་པོ་སྒྲོལ་མ་སྐོར་གསུམ་གྱི་",
            "དབང་དང་རྗེས་གནང་གསུམ། ",
            "རྨའི་ལག་ཁྲིད་ཀྱི་ཁྲིད་བཀའ། ",
            "བཀའ་བབས་བར་པའི་ལུང་འཕྲོ་རྣམས་དང་། ",
            "གཞན་ཡང་སྦས་དོན་ལ་སོགས་པའི་ལུང་། ",
            "རིན་པོ་ཆེ་ཀུན་སྤངས་པར་ཀུན་རིག་གི་དབང་དང་། ",
            "དམག་ཟོར་མའི་རྗེས་གནང་། ",
            "དེ་ཉིད་སྙིང་པོ་དང་། ",
            "རྒྱུད་སྡེ་སྤྱི་རྣམ་ལ་སོགས་པའི་ལུང་རྣམས་བསྩལ། ",
            "རྗེ་གཏེར་ཆེན་བླ་མ་ལའང་དམག་ཟོར་མའི་",
            "མན་ངག་འགའ་ཞིག་དབུལ་བར་མཛད་ཅིང་། ",
            "ཚུར་ཡང་རིག་འཛིན་ཐུགས་ཐིག་གི་",
            "དབང་ལུང་ཁྲིད་བཅས་པ་གསན། ",
            "བདག་གིས་ཀྱང་བརྒྱད་སྟོང་པ་སོགས་",
            "མདོའི་བཀའ་པོད་གསུམ་ཙམ་དང་། ",
            "སྤྱོད་འཇུག་སོགས་བསྟན་བཅོས་རྒྱ་འགྱུར་འགའི་ལུང་ཡང་།",
            ""
        ],
        [
            "དེ་ནས་སྨིན་གྲོལ་གླིང་ནས་ཕེབས་རྫོངས་དང་བཅས་",
            "ཆིབས་བཏེགས་ནས་ཡར་འབྲོག་གླིང་དུ་སྤྱན་དྲངས། ",
            "ཞབས་ཏོག་བསྙེན་བཀུར་འཁོས་སུ་ཕེབས་པས་།",
            "གླིང་གྲྭ་ཚང་གི་གྲྭ་པ་མང་པོར་དགེ་ཚུལ་སློང་གི་སྡོམ་པ། ",
            "སེམས་བསྐྱེད། ",
            "ཚོགས་ཆེན་དུ་འཇིགས་བྱེད་ཞེ་དགུའི་དབང་༑ ",
            "ཚེ་རྟ་གྲུབ་རྒྱལ་མ་དང་། ",
            "ཕྱག་རྡོར་ཨུ་ཙར་ཡའི་དབང་། ",
            "གུར་མགོན། ",
            "དམག་ཟོར་མ། ",
            "ཆོས་བདག་ཞི་རྒྱས་རྣམས་ཀྱི་རྗེས་གནང་། ",
            "འཇིགས་བྲལ་གྱི་རྣམ་ཐར་ཡར་འབྲོག་མ་དང་ངག་དབང་མའི་ལུང་། ",
            "གཞན་ཡང་ཞལ་འདོན་བསྟོད་ཚོགས་མང་པོ་དང་། ",
            "མདོ་ལྔ། ",
            "མཚན།",
            "སྒྲོལ་མ༑ ",
            "ཚེ་གཟུངས་སོགས་ཆོས་སྤྱོད་སྐོར་དང་། ",
            "བོ་ལུགས་ཆོས་སྐྱོང་རྣམས་ཀྱི་གཏོར་བསྐང་། ",
            "འཕོ་བ་ལྕགས་ཐག་མ་རྣམས་ཀྱི་ལུང་བསྩལ་ཅིང་། ",
            "འདུས་པར་ཤང་ལེན་གྱི་མང་ཇ་གདན་ནོན་འགྱེད་དང་བཅས་པའང་གནང་། ",
            "སྤྱི་སྒེར་ཐམས་ཅད་ཀྱི་དད་གུས་ཕུན་སུམ་ཚོགས་པས་མཆོད་ཅིང་། ",
            "ཚོགས་དབུར་སྤྱན་དྲངས་ནས་ཞབས་བརྟན་ཀྱང་རྒྱས་པར་།",
            "དེར་གླིང་གི་ཞབས་དྲུང་ཡུམ་དྲུང་པའི་སྐུ་རིམ་དུ་",
            "དམག་ཟོར་མའི་གཏོར་ཟློག་ཞིག་ཀྱང་།",
            "དེ་ནས་ཆོས་རྗེ་པད་ཀར་བས་དགའ་ལྡན་རི་ཁྲོད་དུ་",
            "སྤྱན་དྲངས་ཏེ་ཞབས་ཏོག་རྒྱས་པར་སྟོབ། ",
            "ཕན་ཚུན་ཐུགས་གཅུགས་པའི་འབེལ་གཏམ་གྱིས་དུས་འདའ་བར་།",
            "དེ་ནས་བསམ་སྡིངས་སུ་ཐེགས་།",
            ""
        ],
        [
            "རྗེ་བཙུན་མར་བརྟན་བཞུགས་དང་དམག་ཟོར་མའི་དབང་ལུང་འབུལ་བར་།",
            "སྒར་པ་རྣམས་ལའང་དྲུག་ཅུ་པའི་ཕྱག་ལེན་གྱི་ཁྲིད༑",
            "མདོ་གཅོད་སོགས་མན་ངག་དང་",
            "ལུང་ཕྲན་འགའ་ཡང་བསྩལ་ནས་ཆོས་རྗེ་སྟག་སྐྱེས་པས་སྤྱན་དྲངས། ",
            "དེར་སྟག་སྐྱེས་ཆོས་རྗེ་དང་མངོན་དགའི་སློབ་དཔོན་སར། ",
            "ཀུན་རིག །",
            "དམག་ཟོར་མ། ",
            "ཆོས་བདག་རྣམས་ཀྱི་དབང་རྗེས་གནང་ལུང་དང་བཅས་པ་བསྩལ། ",
            "དེ་ནས་ཆོས་སྡེ་དང་བང་བདག་པས་སྤྱན་དྲངས་ཏེ་",
            "སྙེ་མོར་ཐེགས། ",
            "ཆོས་འཁོར་བདེ་ཆེན་འདུས་ཚོགས་།",
            "འཇིགས་བྱེད། ",
            "ཀུན་རིག །",
            "ཚེ་རྟ། ",
            "ཕྱག་རྡོར། ",
            "རྣམ་འཇོམས། ",
            "གུར་མགོན། ",
            "དམག་ཟོར་མ། ",
            "ཆོས་བདག་རྣམས་ཀྱི་དབང་རྗེས་གནང་ལུང་དང་བཅས་པ། ",
            "གཞན་ཡང་ཀྱེ་རྡོར་ལམ་དུས། ",
            "སྦས་དོན་གོང་ཁུག་མ་སོགས་མན་ངག་མང་པོ་དང་༑ ",
            "འཇིགས་བྲལ་གྱི་རྣམ་ཐར་ཕྱི་ནང་སོགས་ཆོས་བཀའ་མཐའ་ཡས་པ་བསྩལ་ཅིང་། ",
            "སྤྱི་རྫས་སུ་བླ་རེ་བ་དན་རྒྱལ་མཚན་ལ་སོགས་པ་དང་། ",
            "མང་ཇ་སྦྱོར་བཅུ༑ ",
            "ཕྱག།",
            "སྔར་གྱི་ཕོགས་ཚུལ་གྱི་སྟེང་དུ་ནས་ཁལ་བརྒྱའི་བསྣོན་མ་དང་། ",
            "དེས་མཚམས་པ་བཅོ་ལྔ་ལ་ཟླ་བ་གསུམ་གྱི་བར་དུ་ཕོགས་ཇ་ཐུག་རྣམས་བསྩལ། ",
            "དེ་ནས་རིམ་པར་སྡེ་པ་བྱ་སྒོ་བ། ",
            "དགོན་གནས། ",
            "མདོ་མཁར་བ། ",
            "གླིང་པ། ",
            "བདེ་ལེགས་གླིང་པ། ",
            "བར་ཐང་དུ་སྡེ་པ་དམག་དཔོན་པ་སོགས་",
            "མཆོག་དམན་ཐམས་ཅད་ཀྱིས་སྤྱན་དྲངས་ཏེ་དད་གུས་ཕུལ་དུ་བྱུང་བས་།",
            "ཚེ་རྟ་རྣམ་འཇོམས་ཕྱག་རྡོར་སོགས་རང་སྐལ་དང་འཚམས་པའི་བྱིན་རླབས་དང་། ",
            "གཤིན་གསོན་གྱི་བསྔོ་བ། ",
            "སྐྱབས་འགྲོ། ",
            "བསྙེན་གནས་སེམས་བསྐྱེད་སོགས་གང་ལ་གང་འཚམས་ཀྱིས་གདུལ་བྱ་ལ་",
            ""
        ],
        [
            "ཐར་པའི་ས་བོན་བཞག་སྟེཟླ་བ་གསུམ་ལ་ཉེ་བར་",
            "རྗེ་མཐོ་ཟེར་བའི་རི་ཁྲོད་དུ་ཐུགས་དམ་ལ་",
            "བཞུགས་རྗེས་བང་བདག་ཏུ་སྤྱན་དྲངས་།",
            "རྐྱེན་སེལ་རིམ་གྲོ་འགའ་ཞིག་།",
            "དེ་ནས་ཤོད་ཆེན་སྐྱི་ལུང་དུ་ཕེབས་ཏེ་",
            "གོང་ཞབས་རྩེ་ཤོད་མཇལ་ཕྱག་དང་། ",
            "དེར་རྗེ་གཏེར་ཆེན་བླ་མ་ཕེབས་པའང་མཇལ་བར་མཛད་།",
            "སླར་ཡང་སྙེ་མོ་དང་རོང་གླང་བུ་སོགས་སུ་",
            "སྐོར་རེ་ཐེགས་ཏེ་དལ་འགྲོས་ཀྱིས་དིང་རིར་ཕེབས། ",
            "གྲྭ་སློབ་ཡོན་བདག་དང་བཅས་པ་ལ་ཚེ་དབང་ཞིག་མཛད་།",
            "ལ་ཕྱི་ཆུ་དབར་དུ་ཐུགས་དམ་ལ་འབྱོན་པར་ཐུགས་ཐག་།",
            ""
        ],
        [
            "དེར་གདན་ས་པ་དང་",
            "བུ་སློབ་ཡོན་བདག་བཅས་པས་དིང་རི་རང་དུ་ཐུགས་ཕབས་ནས་",
            "བཞུགས་པར་གསོལ་བ་ནན་ཏན་དུ་བཏབ་པ་ལྟར། ",
            "དུར་ཁྲོད་རྫ་རིར་ཕལ་ཆེར་སྐུ་མཚམས་ཁོ་ན་ལ་།",
            "དེ་ནས་མེ་ཡོས་ཟླ་བ་བཞི་པ་ནས་",
            "ཆབ་གཞིའི་རྣམ་པས་སྐུ་བསྙུངས་པར། ",
            "གདན་ས་པས་བརྟན་བཞུགས་གསོལ་འདེབས་དང་",
            "སྨན་དཔྱད་སྐུ་རིམ་སོགས་རྒྱ་ཆེར་སྒྲུབ་པ་མཛད་ནའང་། ",
            "ཞིང་འདིའི་གདུལ་བྱ་རྫོགས་པས་ཟླ་བ་བརྒྱད་པའི་ཉེར་བརྒྱད་།",
            "ནམ་མཁའ་དྭངས་པ་ལས་",
            "ཁ་བའི་འདབ་མ་པདྨ་ལྟར་",
            "རྒྱས་པའི་ཆར་བར་སྣང་ལ་ལྡིང་བ་སོགས་",
            "ངོ་མཚར་བའི་རྟགས་དང་བཅས་ཏེ་",
            "སྐུ་གཤེགས། ",
            "དེར་ཞག་གསུམ་མཆོད་པ་ཕུལ་རྗེས་སྐུ་གདུང་གླ་འཁོར་རྩེར་",
            "གདན་དྲངས་བདུན་ཕྲག་གཅིག་གི་བར་དུ་གདུང་མཆོད་རྒྱ་ཆེར་ཕུལ་ཅིང་གསོལ་བ་བཏབས། ",
            "དེ་ནས་ཟླ་བ་དགུ་པའི་ཚེས་བརྒྱད་ཀྱི་སྲོད་ལ་གདུང་ཞུགས་ལ་",
            "ཕུལ་བ་ཡུད་ཙམ་གྱིས་བཞེས་ཤིང་",
            "དབུ་ཀླད་ལ་རིང་བསྲེལ་གྱི་གོང་བུ་ཕེབས་པ་",
            "ད་ལྟ་ཡང་གླ་འཁོར་ན་བཞུགས་ཞེས་།",
            ""
        ],
        [
            "གཞན་ཡང་རིས་སུ་མ་ཆད་པའི་སྐྱེས་ཆེན་དམ་པ་རྣམས་ལ་བསྔོ་རྟེན་དང་། ",
            "དགེ་འདུན་སྡེ་མང་པོར་",
            "མང་ཇ་ཚ་གྲ་སོགས་གང་ལ་གང་འོས་ཀྱི་མཆོད་སྦྱིན་རྒྱ་ཆེན་པོས་",
            "དགོངས་པ་སྐོང་བའི་ཐབས་ལ་བརྩོན་པ་ཆེ་ཐང་དུ་མཛད་ནས",
            "གདུང་ཐལ་རྣམས་ལ་སཱཙྪ་བཏབས་ཏེ་",
            "ཕྱི་རོལ་དུ་ཁང་བརྩེགས་མཆོད་རྟེན་བཞེངས་པར་བཞུགས་སུ་།",
            "ནང་རྟེན་དུ་གསེར་ཟངས་ཀྱི་མཆོད་རྟེན་ཁྲུ་གང་ཙམ་ཞིག་དང་། ",
            "གཟིམས་མལ་འདྲ་འབག་བཅས་བལ་ཡུལ་དུ་བཞེངས་སུ་",
            "གསོལ་ནས་གདན་དྲངས་།",
            "གདུང་རུས་སོགས་རིང་བསྲེལ་རྣམ་བཞིས་གཏམས་པར་རབ་གནས་མངའ་གསོལ་རྒྱས་པར་མཛད་པ་སོགས་",
            "གཙོ་བོར་གདན་ས་བ་འཆི་མེད་ཕུན་ཚོགས་བསྟན་རྒྱས་སོགས་སྐུའི་དབོན་པོ་རྣམས་ཀྱིས་ཕྱག་ལེན་དུ་བཏབས་པ་།",
            "སྐུའི་སྲིང་མོ་ཀུན་དགའ་ཆོས་སྒྲོན་དང་། ",
            "ཆོས་མཛད་སྨན་ལྷ་སོགས་ཀྱིས་གྲོགས་མཛད་པས་གནས་སྐབས་ཐུགས་གྲྭ་འགྲིག་ཅིང་། ",
            "གདན་ས་དེ་ཉིད་ཀྱང་ཤིན་ཏུ་བཀྲ་ཤིས་པར་གྱུར་པ་འདི་ཡིན་ནོ།།",
            "དེ་ལྟར་དཔལ་དིང་རི་བ་ཆེན་པོའི་རྣམ་ཐར་མདོར་བསྡུས་པ་འདི་ཡང་། ",
            "སྨྱོས་ཀྱི་དགེ་སློང་རྨོངས་པ་དྷརྨ་ཤྲཱིས། ",
            "ལྷོ་བྲག་ནས་རང་གནས་སུ་ཕྱི་ལྡོག་པའི་ཞག་མལ་རྣམས་སུ་རིམ་པར་སྤེལ་བ་ལས། ",
            "ལྕགས་འབྲུག་དབྱུག་ཟླའི་ཉེར་ལྔའི་ཉི་མ་གུང་ལ་བབས་པ་།",
            ""
        ],
        [
            "གྲ་མདའ་གྲེ་མོའི་གླིང་ཁར་རྫོགས་པར་བགྱིས་པའོ།།།།",
            "ཨཱོྃསུཔྲཏིཥྛབཛྲསྭཱཧཱ།། །།",
            ""
        ]
    ]
}