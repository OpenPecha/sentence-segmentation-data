{
    "version": "BO8441",
    "reviewed_text": [
        [
            "ཕྱི་ལོ་ ༢༠༡༠ ལོའི་གསུམ་བཅུའི་དུས་དྲན་གྱི་གསུང་འཕྲིན། འགྲེམ་།",
            "༄༅། །དེ་རིང་གི་ཉིན་མོ་འདི་ནི་ཕྱི་ལོ་༡༩༥༩ ལོར་",
            "བོད་ཀྱི་རྒྱལ་ས་ལྷ་སར་རྒྱ་དམར་གྱི་བཙན་གནོན་ལ་",
            "བོད་མིས་ཞི་རྒོལ་བྱས་ནས་",
            "མི་ལོ་ལྔ་བཅུ་ང་གཅིག་འཁོར་བ་དང༌། ",
            "ཕྱི་ལོ་༢༠༠༨ ཟླ་༣ པ་ནས་བཟུང",
            "་ཆོལ་གསུམ་བོད་ཀྱི་ས་ཁུལ་ཡོངས་སུ་འཚེ་མེད་ཞི་བའི་གྱེན་ལངས་བྱུང་ནས་",
            "ལོ་གཉིས་འཁོར་བ་བཅས་ཀྱི་དུས་ཚིགས་ལ་",
            "བོད་མི་རིགས་དང་རྒྱལ་བསྟན་ཆབ་སྲིད་ཀྱི་དོན་དུ་",
            "ལུས་སྲོག་དོར་བའི་དཔའ་བོ་དཔའ་མོ་རྣམས་དང༌། ",
            "སྡུག་སྦྱོང་མནར་གཅོད་མྱོང་བཞིན་པ་བཅས་ཚང་མར་རྗེས་དྲན་དང༌། ",
            "མཆོག་གསུམ་རྒྱལ་བ་རྒྱ་མཚོར་གསོལ་འདེབས་ཞུ་རྒྱུ་།",
            "འདས་པའི་ལོ་བཅུ་ཕྲག་དུ་མའི་རིང་",
            "དཀའ་ངལ་འགལ་རྐྱེན་ཇི་ཙམ་ཞིག་བྱུང་ཡང་",
            "བོད་མི་རིགས་ཀྱི་སྙིང་སྟོབས་དང༌། ",
            "ཆོད་སེམས། ",
            "ཡ་རབས་བཟང་པོའི་གཤིས་ལུགས་སོགས་བོད་ཀྱི་",
            "ཐུན་མིན་ངོ་བོ་རྒྱུན་འཛིན་བྱེད་ཐུབ་པ་མ་ཟད། ",
            "གཞོན་སྐྱེས་མི་རབས་གསར་པ་རྣམས་ཀྱིས་ཀྱང་",
            "བོད་མིའི་བདེན་དོན་འཐབ་རྩོད་རྒྱུན་འཛིན་བྱེད་བཞིན་ཡོད་པ་",
            "འདི་ནི་ཆེས་ངོ་མཚར་རྨད་དུ་བྱུང་བའི་གནས་ཚུལ་ཞིག་།",
            ""
        ],
        [
            "བཙན་གནོན་འཇིགས་སྣང་འོག་གནས་པའི་",
            "གཞིས་ལུས་བོད་མི་ཡོངས་ཀྱི་སྙིང་སྟོབས་དང་",
            "ལྷག་བསམ་ལ་དམིགས་བསལ་ཡི་རངས་བསྔགས་བརྗོད་བྱེད་རྒྱུ་།",
            "ད་ལྟའི་དུས་སྐབས་འདིར་གནས་སྟངས་",
            "ལེགས་ཉེས་གང་ཞིག་གི་འོག་ཏུའང་",
            "མི་རིགས་འདྲ་མཉམ་དང༌། ",
            "མི་རིགས་མཐུན་བསྒྲིལ། ",
            "མི་རིགས་སོ་སོའི་ཐུན་མིན་གྱི་",
            "ངོ་བོ་དང་རིག་གཞུང་བཅས་སྲུང་སྐྱོབ་ལ་",
            "སྒོ་གང་ས་ནས་འབད་བརྩོན་བྱ་རྒྱུ་ནི་",
            "བོད་མི་ཡོངས་ཀྱི་ལས་འགན་།",
            "བོད་ཀྱི་ས་ཁུལ་ཁག་གི་བོད་རིགས་",
            "ལས་བྱེད་རྒན་གཞོན་མང་པོས་",
            "ཏང་སྲིད་དམག་གསུམ་གྱི་ལས་གནས་",
            "འདྲ་མིན་ནང་ལས་ཁུར་བླངས་ཏེ་",
            "བོད་རིགས་མང་ཚོགས་ལ་དངོས་ཤུགས་",
            "བརྒྱུད་གསུམ་ནས་ཕན་གྲོགས་གང་ཡོང་བྱས་དང་",
            "བྱེད་བཞིན་ཡོད་པ་ཁོང་ཚོའི་ལྷག་བསམ་དང་",
            "བྱས་རྗེས་ལ་ཡི་རངས་བསྔགས་བརྗོད་།",
            "འབྱུང་འགྱུར་བོད་ལ་མིང་དོན་མཚུངས་པའི་",
            "རང་སྐྱོང་ཞིག་བྱུང་མཚམས་བོད་ཀྱི་",
            "འཛིན་སྐྱོང་དང་འགོ་ཁྲིད་ཀྱི་ལས་འགན་",
            "ད་ལྟ་བོད་དུ་ལས་ཀ་བྱེད་བཞིན་པ་",
            "རྣམས་ཀྱིས་ཁུར་འགན་རྐང་ལེན་བྱེད་།",
            "དེ་མཚམས་ངོས་ནས་ཆབ་སྲིད་ཀྱི་",
            "འགན་དབང་གང་ཡང་བླང་རྒྱུ་མིན་པ་དང༌། ",
            "བཙན་བྱོལ་སྒྲིག་འཛུགས་ཀྱི་སྲི་ཞུ་བ་",
            "རྣམས་ནས་ཀྱང་བོད་ནང་ཐོབ་ཐང་",
            "ལེན་རྒྱུ་མིན་པ་དེ་སྔོན་ནས་ཡང་ཡང་",
            "གསལ་བསྒྲགས་ཟིན་པ་ལྟར། ",
            "དེ་རིང་ཡང་བསྐྱར་ཟློས་བྱེད་རྒྱུ་།",
            ""
        ],
        [
            "ད་ལྟ་བོད་ཀྱི་ས་ཁུལ་ཁག་ཏུ་མཐོ་རིམ་ལས་",
            "གནས་སུ་ཡོད་པ་རྣམས་ཀྱིས་",
            "གཞུང་སྒེར་ཇི་འོས་ཀྱི་ལམ་ནས་",
            "བཙན་བྱོལ་རང་དབང་བོད་མིའི་སྤྱི་ཚོགས་ནང་",
            "ལྟ་སྐོར་དང་རྟོག་ཞིབ་སླད་ཡོང་ཐུབ་ན་",
            "བྱེས་འབྱོར་མང་ཚོགས་ཀྱི་གནས་སྟངས་དང་",
            "མངོན་འདོད་ཤེས་རྟོགས་ཀྱི་དགེ་ཕན་ཡོང་རྒྱུར་",
            "བརྟེན་ངོས་ནས་འབོད་བསྐུལ་བྱ་རྒྱུ་།",
            "བཙན་བྱོལ་དུ་འབྱོར་བའི་བོད་མི་རྣམས་ཀྱིས་",
            "རང་དབང་ཡུལ་ལུང་ཁག་ཏུ་བོད་ཀྱི་",
            "ཆོས་དང་རིག་གཞུང་གིས་མཚོན་པའི་",
            "རང་གི་ཐུན་མིན་ངོ་བོ་འཛིན་སྐྱོང་སྤེལ་གསུམ་དང༌། ",
            "བོད་དོན་བདེན་པའི་གནས་ཚུལ་དྲིལ་བསྒྲགས། ",
            "ལྷག་པར་གཞོན་སྐྱེས་ཡོངས་ལ་སྲོལ་རྒྱུན་དང་",
            "དེང་རབས་གཉིས་ཀའི་ཤེས་ཡོན་སློབ་སྦྱོང་སྤྲད་",
            "དེ་སྲིད་དོན་གྱི་སྐྱབས་བཅོལ་བ་གཞན་དང་",
            "མི་འདྲ་བར་ཆོས་སྲིད་གང་ཐད་ནས་གྲུབ་འབྲས་ལེགས་ཐོན་བྱུང་།",
            "ལྷག་པར་བོད་ཀྱི་ཆོས་རྒྱུད་ཆེན་པོ་བཞི་དང་",
            "གཡུང་དྲུང་བོན་བཅས་པའི་དབུ་ཁྲིད་བླ་ཆེན་ཕལ་མོ་ཆེ་",
            "བཙན་བྱོལ་དུ་ཕེབས་ཐུབ་པ་བྱུང་།",
            "རྒྱ་བལ་སོགས་སུ་བཤད་སྒྲུབ་བསྟན་པའི་",
            "གནས་གཞི་ཆོས་སྡེ་ཁག་གསར་བསྐྲུན་གནང་བའི་ནང",
            "་རབ་བྱུང་ཕོ་མོ་ཁྲི་ཚོ་བརྒལ་བ་རང་དབང་ངང་",
            "བཤད་སྒྲུབ་ཆོས་སྤྱོད་ཀྱི་བྱ་བར་གཞོལ་བཞིན་ཡོད་ཅིང༌། ",
            "བོད་ནས་གྲྭ་རྒྱུན་དང༌། ",
            "སློབ་ཕྲུག་གསར་དུ་འབྱོར་རིགས་རྣམས་ལའང་",
            "སློབ་གཉེར་གྱི་གོ་སྐབས་བདེ་བླག་ཏུ་ཐོབ་ཐུབ་པ་བྱུང་།",
            "འཛམ་གླིང་ཤར་ནུབ་གང་སར་བོད་རྒྱུད་ནང་བསྟན་",
            "དར་ཁྱབ་སྔར་ན་མ་གྲགས་པ་ཞིག་བྱུང་།",
            ""
        ],
        [
            "བོད་དུ་ཉམས་ཆག་སོང་བའི་རྒྱལ་བསྟན་འཛམ་གླིང་འདིའི་ཐོག་",
            "རྒྱུན་འཛིན་བྱེད་ཐུབ་པའི་རེ་བ་གསར་པ་ཞིག་སླེབས་ཡོད་པ་དེ་ནི། ",
            "བོད་མི་རིགས་ཀྱི་གནས་སྟངས་སྡུག་ཤོས་དང་",
            "དཀའ་ངལ་ཆེ་ཤོས་ཀྱི་དུས་སྐབས་འདིའི་བཟང་ཕྱོགས་ཀྱི་གནས་ཚུལ་",
            "གལ་ཆེ་ཞིག་ཡིན་པས་དགའ་སྤོབས་བྱེད་འོས་པ་།",
            "བོད་ནང་དེང་སྐབས་དམར་པོའི་དབང་འཛིན་པས་ཆོས་སྡེ་ཁག་ལ་",
            "རྒྱལ་གཅེས་ཆོས་གཅེས་སོགས་ཆབ་སྲིད་ལས་འགུལ་",
            "སྣ་ཚོགས་པའི་དམ་དྲག་གནོན་བཙིར་གྱིས་གྲྭ་བཙུན་རྣམས་",
            "བཙོན་པ་ལྟ་བུའི་དོ་དམ་འོག་",
            "བཤད་སྒྲུབ་འཆད་ཉན་གྱི་གོ་སྐབས་མེད་པར་",
            "འགྲེམས་སྟོན་ཁང་བཞིན་འཇོག་པ་ནི་",
            "བསྟན་པ་བསྣུབ་པའི་བྱ་ཐབས་གཙོ་བོ་ཞིག་ཏུ་།",
            "ནང་ཆོས་གཞི་རྩར་བྱས་པའི་བོད་ཀྱི་རིག་གཞུང་ནི་",
            "བོད་མི་ཙམ་དུ་མ་ཟད་རྒྱ་ནག་གིས་མཚོན་པའི་འགྲོ་བ་མིའི་རིགས་སྤྱི་ལའང་",
            "ཞབས་འདེགས་སྒྲུབ་ཐུབ་པའི་ནུས་པ་ལྡན་པ་ཞིག་།",
            "དེར་བརྟེན་གཞིས་བྱེས་བོད་མི་ཡོངས་ནས་",
            "དངོས་པོ་འཛུགས་སྐྲུན་གྱི་ཕྱིའི་ཡར་རྒྱས་ཁོ་ན",
            "ར་མགོ་བོ་མི་འཁོར་བར་ནང་",
            "རང་རེའི་སྲོལ་རྒྱུན་དང་དེང་རབས་ཀྱི་ཤེས་ཡོན་གཉིས་ལྡན་ཞིག་",
            "ཡོང་བར་བོད་མི་སྤྱི་དང༌། ",
            "ལྷག་པར་ན་གཞོན་རྣམས་ཀྱིས་སློབ་སྦྱོང་ལ་",
            "འབད་བརྩོན་ལྷོད་མེད་ཀྱིས་ཁྱད་ལས་པ་དང༌། ",
            "རིགས་གཅིག་རྐང་འཛིན་པ་གང་མང་ཐོན་ཐབས་བྱེད་གལ། ",
            "མི་རིགས་སྤྱི་དང༌། ལྷག་པར་བོད་རིགས་ནང་ཁུལ་",
            "དམ་གཙང་ཆིག་བསྒྲིལ་དགོས་པ་གནད་ཀྱི་དོན་པོར་སོང་བས་",
            "དོན་ཆུང་རིགས་ལ་རྩོད་འཁྲུག་མི་བྱེད་པར་",
            "ཕན་ཚུན་བཟོད་བསྲན་བསམ་ཤེས་ཀྱིས་མཛའ་མཐུན་ལ་",
            "རྒྱ་དམ་ཟབ་ཏུ་གནས་གལ་ཆེ་བའི་སྐུལ་མ་ནན་ཏན་བྱ་རྒྱུ་།",
            "རྒྱ་ནག་གཞུང་གིས་ངོས་ལེན་ཡོད་མིན་ལ་",
            "མ་ལྟོས་པར་བོད་ཀྱི་དཀའ་ངལ་ཚབ་ཆེ་ཞིག་ཡོད་པ་ནི། ",
            "བོད་ས་ཡོངས་སུ་དྲག་དཔུང་ཕོན་ཆེ་འགྲེམས་འཇོག་དང༌། ",
            "འགྲིམ་འགྲུལ་ཚད་འཛིན་བྱས་པ་",
            "སོགས་ཀྱིས་དངོས་སུ་མཚོན་པ་འཛམ་གླིང་ཀུན་གསལ་ལྟར། ",
            "དེ་ནི་བོད་རྒྱ་གཉིས་ཀར་མི་དགོས་པས་སྒོ་གང་ས་ནས་",
            "སེལ་ཐབས་བྱེད་དགོས་པ་ཞིག་ཡིན་སྟབས། ",
            "འདས་པའི་ལོ་སུམ་ཅུ་ལྷག་ཙམ་རིང་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་དབུ་ཁྲིད་རྣམས་དང་",
            "འབྲེལ་མོལ་གྱི་ལམ་ནས་བོད་རྒྱའི་དཀའ་རྙོག་སེལ་ཐབས་",
            "ལན་དགུ་ཆད་མཐུད་ཀྱིས་བོད་མིའི་མངོན་འདོད་ཇི་ཡིན་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་རྩ་ཁྲིམས་དང༌། ",
            "མི་རིགས་ས་གནས་རང་སྐྱོང་གི་བཅའ་ཁྲིམས་སྙིང་དོན་",
            "གཞིར་བཟུང་གསལ་བཏོན་བྱས་པར་དོན་འབྲས་གང་ཡང་མ་།",
            ""
        ],
        [
            "ད་ལྟའི་རྒྱ་གཞུང་གི་དབང་འཛིན་པ་",
            "རྣམས་ཀྱི་བྱེད་བབ་ལ་གཞིགས་ན་",
            "མགྱོགས་མྱུར་དོན་འབྲས་སོན་རེ་དཀའ་ཡང༌། ",
            "རང་ཕྱོགས་ནས་འབྲེལ་མོལ་མུ་མཐུད་བྱ་རྒྱུར་འགྱུར་བ་།",
            "དགའ་སྤོབས་བྱེད་འོས་པ་ཞིག་ལ་",
            "གཉིས་སྨན་དབུ་མའི་ལམ་གྱི་སྲིད་བྱུས་དང་",
            "བོད་མིའི་དྲང་བདེན་གྱི་ལངས་ཕྱོགས་ལ་",
            "ཨ་རིའི་སྲིད་འཛིན་གྱིས་མཚོན་པའི་",
            "འཛམ་གླིང་རྒྱལ་ཁབ་མང་པོའི་",
            "ཆོས་སྲིད་ཀྱི་དབུ་ཁྲིད་དང༌། ",
            "སྤྱི་ཚོགས་ཚོགས་པ་ཁག ",
            "མང་ཚོགས། ",
            "ལྷག་པར་རྒྱ་རིགས་ཤེས་ཡོན་ཅན་ཚོའི་",
            "ཁྲོད་ནས་མོས་མཐུན་རྒྱབ་སྐྱོར་",
            "ཤུགས་ཆེ་བྱེད་མཁན་ལོ་རེ་བཞིན་",
            "ཇེ་མང་དུ་འགྲོ་བཞིན་།",
            "དེའི་ཐོག་ནས་བོད་ཀྱི་གནད་དོན་འདི་",
            "བོད་རྒྱ་མི་རིགས་གཉིས་ཀྱི་",
            "འཁོན་རྩོད་ཅིག་མིན་པར། ",
            "རྒྱའི་དམར་པོའི་དབང་འཛིན་པའི་",
            "གཡོན་ཐལ་ལམ་ཕྱོགས་ཀྱི་སྲིད་བྱུས་ལས་",
            "བྱུང་བ་ཞིག་ཡིན་པའི་བདེན་དོན་ར་འཕྲོད་ཡོང་བཞིན་།",
            "ཕྱི་ལོ་༢༠༠༨ ལོར་བོད་ནང་ཞི་རྒོལ་བྱུང་བ་ནས་",
            "བཟུང་རྒྱ་ནག་གི་ཕྱི་ནང་དུ་གནས་པའི་",
            "ཤེས་ཡོན་ཅན་མང་པོ་ཞིག་གིས་",
            "བོད་དོན་སྐོར་དྲང་བདེན་གྱི་རྩོམ་ཡིག་",
            "བརྒྱད་བརྒྱ་བརྒལ་བ་ཞིག་བྲིས་།",
            ""
        ],
        [
            "ངོས་རང་ཕྱི་རྒྱལ་ཡུལ་གྲུ་ཁག་ཏུ་སྐྱོད་སྐབས་རྒྱ་རིགས་སྤྱི་དང༌། ",
            "ལྷག་པར་སློབ་ཕྲུག་དང་ཤེས་ཡོན་ཅན་མང་པོ་ངོ་ཐུག་སྐབས་",
            "ཤ་ཚའི་གདུང་སེམས་དང་",
            "རྒྱབ་སྐྱོར་ཤུགས་ཆེ་ཡོང་གི་འདུག",
            "བོད་རྒྱའི་དཀའ་རྙོག་འདི་མཐར་ཐུག་",
            "མང་ཚོགས་ལ་བརྟེན་ནས་སེལ་དགོས་པ་ཞིག་ཡིན་སྟབས་",
            "ངོས་ནས་རྒྱུན་པར་རྒྱ་རིགས་མང་ཚོགས་ལ་",
            "འབྲེལ་ལམ་གྱིས་ཕན་ཚུན་གོ་རྟོགས་སྤེལ་ཐབས་བྱེད་བཞིན་།",
            "དེ་ལུགས་གཞིས་བྱེས་བོད་མི་ཡོངས་ནས་ཀྱང་",
            "རྒྱ་རིགས་མང་ཚོགས་ལ་མཛའ་བརྩེའི་འབྲེལ་ལམ་དང༌། ",
            "བོད་ཀྱི་དངོས་ཡོད་བདེན་དོན་དང་",
            "ད་ལྟའི་གནས་ཚུལ་ཤེས་རྟོགས་ཡོང་ཐབས་ཀྱི་",
            "འབད་བརྩོན་མུ་མཐུད་བྱེད་གལ། ",
            "བར་ལམ་ནས་བཟུང་ཤིན་ཅང་མི་མང་ལ་",
            "དྲག་གནོན་གྱིས་དཀའ་ངལ་ཆེན་པོ་འཕྲད་པ་དང༌། ",
            "དེ་བཞིན་རྒྱ་རིགས་ཤེས་ཡོན་ཅན་",
            "རང་དབང་རྩོད་ལེན་བྱེད་མཁན་རྣམས་ལ་",
            "དོ་དམ་ཁྲིམས་ཆད་བཅད་པ་བཅས་ལའང་",
            "གདུང་སེམས་མཉམ་སྐྱེད་།"
        ],
        [
            "རྒྱ་ནག་མི་མང་དུང་ཕྱུར་བཅུ་གསུམ་ལའང་",
            "ཕྱི་ནང་གི་དངོས་ཡོད་བདེན་དོན་གནས་ཚུལ་",
            "ཤེས་རྟོགས་དང་སྨྲ་བརྗོད་ཀྱི་རང་དབང་ཤིན་ཏུ་",
            "དགོས་གལ་ཆེ་བས་རྒྱ་ནག་ནང་ཁྲིམས་ཀྱི་དབང་བསྒྱུར་དང༌། ",
            "གནས་ཚུལ་ཕྱི་གསལ་ནང་གསལ་བྱུང་ན་",
            "མི་རྣམས་ཡིད་ཆེས་ཡོང་རྒྱུ། ",
            "དེ་ནི་སྤྱི་ཚོགས་འཆམ་མཐུན་དང༌། ",
            "བརྟན་ལྷིང༌། ",
            "ཡར་རྒྱས་བཅས་ཀྱི་གཞི་རྩ་ཡིན་པས་",
            "འབྲེལ་ཡོད་ཚང་མས་འབད་རྩོལ་མུ་མཐུད་གནང་།",
            "ངོས་ནས་བོད་རྒྱ་ཆེའི་མི་མང་གི་",
            "རང་དབང་གི་མགྲིན་ཚབ་པ་བྱས་ཏེ་",
            "གཞི་རྩའི་ཐོབ་ཐང་རྣམས་རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་",
            "དབུ་ཁྲིད་རྣམས་ལ་ཡང་ཡང་གསལ་བཏོན་བྱས་ཀྱང་",
            "ཚུལ་མཐུན་གྱི་ཡ་ལན་ཞིག་མ་བྱུང་བ་ནི་",
            "བློ་ཕམ་སྐྱེ་གཞི་ཞིག་ཡིན་ཡང༌། ",
            "འཛམ་གླིང་ཡོངས་ཀྱི་ཆབ་སྲིད་ཀྱི་འགྱུར་འགྲོས་དང༌། ",
            "ལྷག་པར་རྒྱ་ནག་མི་དམངས་སྤྱི་མཐུན་རྒྱལ་ཁབ་ནང་",
            "མི་མང་གི་བསམ་བློར་འགྱུར་བ་ཆེན་པོ་འགྲོ་བཞིན་ཡོད་པ་འདི་ལ་གཞིགས་ན",
            "ད་ལྟའི་གཞུང་གི་དབང་འཛིན་པ་རྣམས་ཀྱིས་",
            "མཁྲེགས་བཟུང་ཇི་ཙམ་བྱས་ཀྱང་",
            "བདེན་མཐའ་གསལ་བའི་དུས་ཤིག་ཡོང་ངེས་ལ་",
            "བརྟེན་ཚང་མས་བཟོད་བསྲན་དང་བརྩོན་ཤུགས་རྒྱུན་བསྲིང་བྱེད་གལ་ཆེ། ",
            "བོད་རིགས་ཡོངས་རྫོགས་གཅིག་གྱུར་དགོས་པའི་",
            "མང་ཚོགས་ཀྱི་མངོན་འདོད་ཡང་ཡང་གསལ་བཏོན་བྱས་པ་ལྟར། ",
            "ཉེ་ཆར་རྒྱ་ནག་དབུས་གཞུང་གིས་བོད་ཀྱི་",
            "ལས་དོན་སྐོར་གྱི་བཞུགས་མོལ་ཚོགས་འདུ་ཐེངས་ལྔ་པའི་",
            "ཐོག་སྔར་དང་མི་འདྲ་བར་འབྱུང་འགྱུར་ཡར་རྒྱས་ཀྱི་",
            "ལས་འཆར་བོད་རིགས་ས་ཁུལ་ཁག་གཅིག་མཚུངས་ཡོང་",
            "ཐབས་བྱེད་དགོས་གསལ་བ་བཞིན། ",
            "ཉིན་ཤས་གོང་སྲིད་བློན་ཝུན་ཅཱ་པའོ་ཡིས་",
            "རྒྱ་ནག་རྒྱལ་ཡོངས་མི་དམངས་འཐུས་མིའི་ཚོགས་ཆེན་དུ་",
            "གསལ་སྟོན་གནང་བ་དེ་ནི་བཟང་ཕྱོགས་ཀྱི་",
            "གོམ་སྟབས་ཤིག་ཡིན་པར་ངོས་འཛིན་བྱེད་ཀྱི་།",
            ""
        ],
        [
            "དེ་བཞིན་བོད་ཀྱི་ས་ཁུལ་ཁག་དང༌། ",
            "ལྷག་པར་ཞིང་འབྲོག་ས་ཁུལ་རྣམས་སུ་",
            "ཡར་རྒྱས་འཛུགས་སྐྲུན་བྱས་དང་བྱེད་",
            "བཞིན་ཡོད་པ་ལེགས་པའི་རང་བཞིན་ཡང༌། ",
            "ཕྱི་དངོས་ཡར་རྒྱས་ལ་བསྙད་ནས་",
            "མི་རིགས་ཀྱི་རྩ་ཆེའི་རིག་གཞུང་",
            "སྐད་ཡིག་བཅས་པ་ཉམས་རྒུད་རྩ་བརླག་དང༌། ",
            "འཛམ་གླིང་ཡང་སྟེང་དུ་གྲགས་པའི་",
            "མཐོ་སྒང་བོད་ཀྱི་ཁོར་ཡུག་ཤར་གླིང་",
            "ཡོངས་དང་འབྲེལ་བ་ཡོད་པ་དེ་དག་",
            "གཏོར་བཤིག་བཅས་ཀྱི་ཆ་རྐྱེན་དུ་མི་འགྲོ་བ་",
            "བྱ་རྒྱུར་ཚང་མས་ཡིད་གཟབ་བྱེད་གལ། ",
            "དྲང་བདེན་ལ་དགའ་བའི་",
            "རྒྱལ་ཁབ་ཁག་གི་དབུ་ཁྲིད་དང༌། ",
            "ཤེས་ཡོན་ཅན། ",
            "རྒྱ་ཆེའི་མང་ཚོགས། ",
            "བོད་དོན་རྒྱབ་སྐྱོར་བ་སོགས་མང་པོས་",
            "རྒྱ་གཞུང་གི་གནོན་ཤུགས་བསུན་གཙེར་ལ་",
            "མ་ལྟོས་པར་བོད་དོན་རྒྱབ་སྐྱོར་མུ་མཐུད་གནང་དང་",
            "གནང་བཞིན་ཡོད་པར་དེ་རིང་གི་",
            "གོ་སྐབས་འདི་བརྒྱུད་བཀའ་དྲིན་རྗེས་དྲན་ཞུ་རྒྱུ་དང༌། ",
            "ལྷག་པར་ང་ཚོར་ཤ་ཚའི་རྒྱབ་སྐྱོར་",
            "རྒྱུན་མཐུད་གནང་མཁན་རྒྱ་གར་དབུས་སའི་གཞུང་དང༌། ",
            "དབུ་ཁྲིད་རྣམ་པ། ",
            "མི་མང་བཅས་ལ་བཀའ་དྲིན་རྗེས་དྲན་ཞུ་རྒྱུ་།",
            "མཐའ་དོན་སྐྱེ་འགྲོ་སེམས་ཅན་ཡོངས་ལ་",
            "འཕྲལ་ཡུན་དགེ་བའི་སྨོན་ལམ་།",
            ""
        ],
        [
            "ཤཱཀྱའི་དགེ་སྦྱོང་ཆོས་སྨྲ་བ་",
            "ཏཱ་ལའི་བླ་མས་ཕྱི་ལོ་༢༠༡༠ ཟླ་༣ ཚེས་༡༠ ལ།། །།",
            ""
        ]
    ]
}