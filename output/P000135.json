{
    "version": "P000135",
    "reviewed_text": [
        [
            "༄༅། །ཤེར་ཕྱིན་གྱི་ལུང་ལ་འཇུག་པའི་སྒོ་ཞེས་བྱ་བ་བཞུགས་སོ།། ",
            "མཛད་པ་པོ། ཀུན་མཁྱེན་པདྨ་དཀར་པོ། ",
            "༄། །འོ་སྐོལ་སྟོན་པའི་རྒྱལ་ཚབ་རྗེ་བཙུན་གྱིས། །",
            " ཐོགས་མེད་བསྟན་བཅོས་སྦྱར་བཀོད་དེ་ཡི་ལུང་། །",
            " ཀུན་ཏུ་དྲིལ་སྒྲོག་མཛད་རྣམས་སློབ་དཔོན་ཞེས། །",
            " བསྟོད་ནས་ཞབས་ཀྱི་པདྨོར་ཕྱག་འཚལ་ལོ། །",
            " ལུང་གི་སྣང་བ་མཆོག་གྱུར་སྤེལ་ལ་ཉི། ། ",
            "བྱང་རྗེ་མེས་དབོན་བརྩོན་པའི་ཕྱོགས་འཁྲིད་པ། །",
            " ལོ་པཎ་དཔྱིད་ཀྱི་ཕོ་ཉ་དང་པོ་ནས།། ",
            "བློ་ལྡན་དབྱར་ཀའི་རིམ་འོངས་ཉིན་མོའི་མཐུས། །",
            " བདག་སྙིང་པདྨའི་མཚོ་ཡི་དཔལ། །",
            " འཇམ་དབྱངས་ཞུགས་པའི་དྲི་བཟང་གཏེར། །",
            " ཚིག་དཀར་འདབ་བརྒྱའི་སྦུབས་གནས་པ། །",
            " བསྡུས་དོན་གེ་སར་འཛུམ་གྱིས་འདོན།།",
            ""
        ],
        [
            "འདིར་གང་བཤད་ན་གཞུང་ཤེར་ཕྱིན། ",
            "གང་གིས་འཆད་ན་རྗེ་བཙུན་གྱི་",
            "མདོ་སྡེར་བཀྲལ་བ་མངོན་རྟོགས་རྒྱན། ",
            "སུས་བཤད་།",
            "སློབ་དཔོན་ཧ་རི་བྷ་དྲ་སྨྲ་བའི་ལྗགས་བརྐྱང་པས། ",
            "སུ་ལ་བཤད་།",
            "བསྟན་པའི་སྙིང་པོར་སློབ་པར་བཟོད་པ་རྣམས་།",
            "གང་དུ་བཤད་ན་འགྲེལ་པ་དོན་གསལ་དུ། ",
            "ཇི་ལྟར་བཤད་པ་དེ་ལ་",
            "འཇུག་པ་བདེ་བའི་ཕྱིར་འདི་བསྟན་ནོ།།",
            "དེ་ཡང་སྟོན་པའི་ལུང་ཕལ་མོ་ཆེ་",
            "མཐའ་དྲུག་གིས་བཅིངས་པ་ཡིན་ལ༑",
            "དེ་ཁོ་ནས་ཁྲིད་པ། ",
            "ཡི་གེར་རྟོན་པ་ཞེས་བྱ་བ་དྲང་བའི་",
            "དོན་ནམ་ཐ་སྙད་རྣམ་པར་བཞག་པའོ།།",
            ""
        ],
        [
            "དེའི་ཚེ་ངེས་དོན་བཏང་སྙོམས་སུ་བཞག་དགོས་།",
            "ལས་དང་པོ་པས་དེ་བློར་མི་ཆུན་པའི་ཕྱིར་རོ། །",
            "མི་ཆུན་བཞིན་དུ་བསྟན་ན་དེ་མོས་པ་མི་སྐྱེ། ",
            "དེས་དེ་ཉམས་པར་།",
            "ཉམས་ན་དམ་པའི་ཆོས་ཀྱི་སྣོད་མ་ཡིན་པར་འགྱུར་རོ། །",
            "དེའི་ཚེ་དེ་ཁ་འཐད་པ། ",
            "དེ་ཁ་ཡིན་པར་ཁས་ལེན། ",
            "དེས་ལུང་ནང་མི་མཐུན་པས་ཐེག་པ་སྣ་ཚོགས། ",
            "ལྟ་གྲུབ་ཐ་དད་པའོ།།",
            "རྨོངས་པ་།",
            "ཚིག་ལ་མཁས་པར་གྱུར་།",
            ""
        ],
        [
            "དེ་དེ་ཁར་མི་།",
            "མཐའ་དྲུག་ཕྱེ་ནས་བཤད་པ། ",
            "དོན་ལ་རྟོན་པ་ཞེས་།",
            "ངེས་དོན་ནམ་ཡིན་ལུགས། ",
            "དེའི་ཚེ་གསུང་རབ་ནང་མི་།",
            "ཆོས་ཀྱི་སྒོ་མོ་བརྒྱད་ཁྲི་བཞི་སྟོང་པོ་ཐམས་ཅད་",
            "སྟོང་པ་ཉིད་སྟོན་པ་ལ་སྦྱོར་བ་གཅིག་པ་",
            "ཆུ་ཀླུང་ཐམས་ཅད་རྒྱ་མཚོར་འབབ་པ་བཞིན། ",
            "ཐེག་པ་འོག་མ་ཐམས་ཅད་གོང་མར་འཛེག་པའི་ཐེམ་སྐས་སུ་མཐོང་།",
            "དེའི་ཕྱིར་ཐེག་པ་གཅིག་ཏུ་འགྲུབ་པ་ཡིན་ནོ།།",
            "དེ་ཡང་རྗེ་བཙུན་གྱིས། ",
            "ཇི་ལྟར་མནམས་ན་རབ་བཀུ་ལ།།",
            ""
        ],
        [
            "མྱངས་ན་ཞིམ་པའི་སྨན་བཞིན་དུ། ། ཆོས་ཀྱང་དེ་བཞིན་གཉིས་སུ་གནས། ། དོན་དང་ཡི་གེར་ཤེས་པར་བྱ།། ",
            "ཞེས་གསུངས་པས་སོ།།",
            "རྗོད་བྱེད་ཚིག་གིས་བརྗོད་བྱ་སྟོན་ཚུལ་།",
            "དངོས་སུ་ཟིན་པ་དངོས་བསྟན། ",
            "མི་གསལ་ལ་ཁོངས་སུ་གནས་པ། ",
            "མན་ངག་གིས་སྟོན་དགོས་པ་སྦས་དོན། ",
            "རིམ་པ་བཞིན། ",
            "ཤེར་ཕྱིན་ཉིད་ཀླུ་སྒྲུབ་དང་རྗེ་བཙུན་གྱིས་བཀྲལ་བ་ལྟ་བུ། ",
            "འདིའི་དངོས་བསྟན་ཤེས་རབ་ཡིན་པས་དང་པོས་ལུང་མངོན་པར་བཀྲལ། ",
            "ཕྱི་མས་བསྒོམ་བྱ་ཏིང་ངེ་འཛིན་གཙོ་བོར་བསྟན་པས་མདོ་སྡེར། ",
            "བྱང་ཆུབ་སེམས་དཔའི་བསླབ་པར་བྱ་བ་ཐམས་ཅད་འདིར་འདུ་བས་",
            "འདུལ་བར་ཡང་འོས་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་",
            "འདི་བསྟན་པ་ཐམས་ཅད་ཀྱི་སྙིང་པོ་ཡིན་ནོ།།",
            "འདིར་ཉན་ཐོས་ཀྱི་ཀུན་ཤེས་བཤད་པས་",
            "རང་རྒྱལ་གྱི་ཀུན་ཤེས་གོ་དགོས་པ་ལྟ་བུའམ། ",
            "ཀྱང་དང་ཡང་དང་འང་སོགས་ཀྱི་ཤུགས་ལས་",
            "ཤེས་དགོས་པ་ཤུགས་བསྟན། ",
            "དབང་པོ་རྟུལ་དང་རྣོན་པོ་དག་སོགས་ཀྱིས་",
            "བྱང་སེམས་ཀྱི་དགེ་འདུན་བཤད་པ་ཡིན་ཀྱང་། ",
            "ཕྱི་རབས་པས་ཉན་ཐོས་ཀྱི་དགེ་འདུན་དེའི་མཚོན་བྱེད་དུ་",
            "བཀོད་པ་ལྟ་བུ་ཞར་ལ་བསྟན་པ། ",
            "ཕྱི་མ་བརྗོད་པའི་ཚིག་རང་གིའང་",
            "ཞར་ལ་བསྟན་པ་ཡོད་པས་སོ་སོར་ཕྱེ་ནས་",
            ""
        ],
        [
            "ཁས་བླངས་དགོས་ཀྱི། ",
            "བསྟན་བྱ་ལ་དངོས་ཤུགས་ཀྱིས་ཁྱབ་པར་བྱེད་པ་ནི་",
            "བསྟན་བཅོས་ལ་གྲགས་པའི་ཐ་སྙད་རྡོག་སུབ་བྱེད་པ་ཡིན་ནོ།། ",
            "དེ་བཞིན་རྩོད་པ་།",
            "ལུགས་ནས་བཞག་པའི་བརྡའ་ཆད་མི་འགོང་།",
            "སངས་རྒྱས་དང་དེའི་སྲས་བདག་ཉིད་ཆེན་པོ་རྣམས་ཀྱིས་",
            "བཞག་པའི་ཕྱིར་རོ། །",
            "མ་འགོངས་པའི་འབེལ་བའི་གཏམ་གྱིས་བརྒལ་བ་དང་ལན་ནི་",
            "དོགས་པ་གཅོད་པ་སྟེ་བསྟན་པའི་ག་བརྡར། ",
            "དེང་སང་གི་བསྡུས་པའི་རིག་པ་དབང་བཙན་པར་བྱས་ནས་",
            "དེ་བསྲུང་བའི་ཕྱིར་ལུགས་གསར་དུ་འགོད་པ་ནི་བདུད་ཀྱི་སྒྱུ། ",
            "བསྟན་པ་བཤིག་པའི་ཏོག་རྩེ་ངོ་མའོ།།",
            ""
        ],
        [
            "རྩོམ་ན་ཡང་། ",
            "དགོས་དོན། ",
            "བསྡུས་དོན། ",
            "ཚིག་དོན། ",
            "མཚམས།",
            "བརྒལ་ལན་མཁས་པ་སྔ་མ་དང་མཐུན་པ་སྐབས་སུ་གང་བབ་།",
            "རང་གིས་མ་ཤེས་ན་ཕར་གཞོག །",
            "ཤེས་བཞིན་དུ་ལུང་གི་ཚིག་མི་བསླད། ",
            "ཕྱོགས་སྔའི་ནམ་མ་ལངས་པར་དགག་པའི་ཉི་མ་།",
            "གཞུང་ལུགས་མུན་པར་གྱུར་པས་",
            "བློ་གསལ་གར་འཁྱམས་མེད་པ་ནི་སྡེ་སྣོད་ཀྱི་",
            "ལྷུ་འཇིག་པའི་ལྟས་ངན་ཡིན་པས་བཟློག་པར་བྱའོ།།",
            "དེས་ན་བདག་ལེགས་པར་འདོད་པ་དག་གིས་",
            "དམ་པའི་ཆོས་ལ་ཆོས་བཞིན་དུ་བཤད་དམ། ",
            "མ།",
            "ཆོས་བཞིན་དུ་བྱས་སམ་མ་བྱས་བརྟག་པར་བྱའོ།།",
            ""
        ],
        [
            "ཞེས་གདམས་ནས་སྐབས་ཀྱི་དོན་ལ་",
            "དང་པོར་ཐ་སྙད་རྣམ་པར་།",
            "དེ་ནས་ངེས་དོན་ཡིན་ལུགས་སྟོན་ནོ།།",
            "དེ་ཡང་། ",
            "ཉན་རང་སངས་རྒྱས་ཀྱི་ས་ལ་སློབ་པར་འདོད་པ་ཐམས་ཅད་",
            "ཤེས་རབ་ཀྱི་ཕ་རོལ་ཏུ་ཕྱིན་པ་ལ་སློབ་དགོས་པར་",
            "གསུངས་པའི་ཤེར་ཕྱིན་དེ་ངོས་འཛིན་པ་།",
            "ཉན་ཐོས་ཞི་བ་འཚོལ་རྣམས་སོགས་མཆོད་རྗོད་མཛད་།",
            "ཤེར་ཕྱིན་དེས་སྲས་འཕགས་པ་བཞི་པོ་བསྐྱེད་པས་ཡུམ་།",
            "དེའི་ཕྱིར་མཆོད་ཡུམ། ",
            "དེའི་མཚན་ཉིད་ནི། ",
            "མཁྱེན་པ་གསུམ་གྱི་བདག་ཉིད་ཀྱི་ཤེར་ཕྱིན། ",
            "དབྱེ་བ་ཉན་རང་གི་ཡུམ། ",
            "བྱང་ཆུབ་སེམས་དཔའི་ཡུམ། ",
            "སངས་རྒྱས་ཀྱི་ཡུམ་མོ། །",
            "དེ་དག་རིམ་པ་བཞིན་ཐམས་ཅད་ཤེས་པ་དང་། ",
            "ལམ་ཤེས་པ། ",
            "རྣམ་པ་ཐམས་ཅད་མཁྱེན་པ་ཉིད་།",
            ""
        ],
        [
            "ཡུམ་བར་མ་ལས། ",
            "རབ་འབྱོར་ཐམས་ཅད་ཤེས་པ་ཉིད་ནི་",
            "ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ།།",
            "ལམ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་ཡིན་ནོ།།",
            "རྣམ་པ་ཐམས་ཅད་མཁྱེན་པ་ཉིད་ནི་",
            "དེ་བཞིན་གཤེགས་པ་དགྲ་བཅོམ་པ་",
            "ཡང་དག་པར་རྫོགས་པའི་སངས་རྒྱས་ཀྱི་ཡིན་ནོ།།",
            "ཞེས་གསུངས་པས་སོ།། ",
            "དང་པོ་གནོད་འཇོམས་སུ། ",
            "ཉན་ཐོས་དང་རང་སངས་རྒྱས་རྣམས་ཀྱི་འདུ་",
            "བྱེད་ཐམས་ཅད་ནི་མི་རྟག་པའོ།། ",
            "ཟག་པ་དང་བཅས་པ་ཐམས་ཅད་ནི་སྡུག་བསྔལ་བའོ།།",
            ""
        ],
        [
            "ཆོས་ཐམས་ཅད་ནི་བདག་མེད་པའོ།།",
            "ཞེས་བྱ་བས་ཐམས་ཅད་མི་རྟག་པ་ལ་སོགས་པའི་",
            "རྣམ་པར་འཇུག་པ་བསྒོམས་པའི་རྒྱུ་ལས་བྱུང་བ་",
            "འཇིག་རྟེན་ལས་འདས་པའི་ཡེ་ཤེས་ལ་",
            "ཐམས་ཅད་ཤེས་པ་ཉིད་ཅེས་བྱའོ་ཞེས་འབྱུང་།",
            "འགྲེལ་པས་གཞི་ཀུན་སྐྱེ་བ་མེད་པར་ཡོངས་སུ་ཤེས་པ་ཞེས་།",
            "རྔོག་ལོ་ཆེན་པོས། ",
            "དེ་ལས་གཞི་ཤེས་ཀྱི་ཐུན་མོང་མ་ཡིན་པའི་མཚན་ཉིད་ནི། ",
            "རྟོག་པར་བྱ་བའི་དོན་གྱིས་གཞི་ཙམ་མཐའ་དག་ཤེས་པ༑ ",
            "དེ་ཡང་རྟགས་དང་ཐ་སྙད་ལ་མ་བལྟོས་པར་མངོན་སུམ་དུ་ཤེས་པ། ",
            "དེའང་སྤྱིའི་མཚན་ཉིད་ཀྱི་ཤེས་པ་ཡིན་ནོ།།",
            "དེས་ཀྱང་དངོས་པོ་ཁྱད་པར་ཅན་ལ་དམིགས་པའི་དབང་པོའི་བློ་དང་། ",
            "རྟགས་དང་སྒྲ་ལ་བརྟེན་ནས་",
            "ཕྱིར་གཞི་མཐའ་དག་རྟོགས་པའི་རྣམ་པར་རྟོག་པ་དང་། ",
            "རྣམ་པ་ཐམས་ཅད་མཁྱེན་པའི་ཤེས་པ་རྣམས་བསལ་ལོ། །",
            "ལམ་ཤེས་པ་ལ་ཡང་ཐལ་བར་མི་འགྱུར་ཏེ",
            ""
        ],
        [
            "གཞི་ཙམ་གྱི་སྒྲས་རྣམ་པར་བཅད་པའི་ཕྱིར་རོ་ཞེས་གསུངས་པས་འདིའི་མཚན་ཉིད། ",
            "གཞི་ཙམ་ཀུན་མངོན་སུམ་དུ་སྤྱིའི་མཚན་ཉིད་ཀྱིས་ཤེས་པའི་ཕར་ཕྱིན། ",
            "རྣམ་གྲངས་བདེན་པའི་དེ་ཉིད་ཀྱི་ཚུལ། ",
            "དབྱེ་ན་ཉན་ཐོས་ཀྱི་གཞི་ཤེས། ",
            "རང་རྒྱལ་གྱི་གཞི་ཤེས་སམ། ",
            "ཉན་ཐོས་ཀྱི་འཕགས་ལམ། ",
            "རང་རྒྱལ་གྱི་འཕགས་ལམ་མོ། །",
            "གཞི་ཤེས་འདིས་ཉན་རང་གི་རིགས་ནས་ཆོས་མཆོག་གི་བར་རྒྱུར། ",
            "ཞི་བ་མྱང་འདས་འབྲས་བུར་བསྡུས་པས་",
            "ཐེག་པ་དམན་འབྲིང་མཐའ་དག་བསྡུས་པར་སོང་ལ",
            "མཁྱེན་པ་དེ་རང་གི་ངོ་ཏི་ལམ་བདེན་ཡིན་།",
            "ཚེ་དང་ལྡན་པ་ཀཽཎྜི་ནྱས་བདེན་པ་མཐོང་།",
            "དེའི་ཚེ་སྟོན་པས་དེ་ལ་ཀུན་ཤེས་སམ་།",
            "དེས་འཚལ་ལོ་ཞེས་ལན་གསོལ་བས་",
            "དེ་ནས་དེ་ལ་ཀུན་ཤེས་ཀཽཎྜ་ིནྱ་ཞེས་གྲགས་པས་རྟོགས་སོ།།",
            ""
        ],
        [
            "དེའི་ཕྱིར་མཁྱེན་པ་འདི་རྒྱུད་ལྡན་ལ་འཕགས་པ་རྒྱུན་ཞུགས། ",
            "ཕྱིར་འོང་།",
            "ཕྱིར་མི་འོང་།",
            "དགྲ་བཅོམ་སྟེ་བཞིའམ། ",
            "རེ་རེ་ལ་ཞུགས་འབྲས་གཉིས་གཉིས་ཕྱེ་བས་བརྒྱད་དེ་",
            "འཕགས་པའི་གང་ཟག་ཟུང་བཞི་ཡ་བརྒྱད་ཅེས་བྱ་བ་དང་། ",
            "རང་རྒྱལ་སློབ་པ་དང་མི་སློབ་པ་རྣམས་ཡིན་པས། ",
            "ཉན་རང་རང་རྒྱུད་པ་གཟུང་།",
            "སྤྲུལ་པའི་ཉན་ཐོས་དང་",
            "གྲུབ་མཐའ་ཁས་ལེན་གྱི་ཉན་ཐོས་མ་གཟུང་བས་",
            "མཆོད་བརྗོད་གླེང་གཞི་དང་མི་སྦྱོར་བའི་རྒྱུ་མཚན་ཐོན་ནོ།།",
            "རང་རྒྱལ་སློབ་པ་ཡོད་མེད་ལ་ཁས་ལེན་སྣ་ཚོགས་ཀྱང་། ",
            "ཉན་ཐོས་ཀྱི་ལུང་ལས་སུམ་ཅུ་རྩ་བཞིས་ཐོབ་ཕྱིར་རོ་",
            "ཞེས་སྐད་ཅིག་སུམ་ཅུ་རྩ་གསུམ་དེའི་སློབ་ལམ་དུ་བཤད་པར་རིགས་།",
            "འདིར་ནི་ལམ་ལྔ་གསུམ་བཅོ་ལྔར་འཆད་དགོས་པ་འོས་།",
            ""
        ],
        [
            "གཉིས་པ་ལམ་ཤེས་ནི། ",
            "གནོད་འཇོམས་སུ། ",
            "བྱང་ཆུབ་སེམས་དཔའ་རྣམས་ཀྱི་གྲུབ་པའི་སར་",
            "གཏོགས་པ་ས་བཅུའི་རིམ་པས་ངེས་པར་འབྱུང་བའི་",
            "ཕ་རོལ་ཏུ་ཕྱིན་པའི་སྤྱོད་པ་ལ་སོགས་པ་བྱང་ཆུབ་སེམས་དཔའི་",
            "ལམ་གྱི་བདག་ཉིད་ཀྱི་ཡེ་ཤེས་ལ་",
            "ལམ་གྱི་རྣམ་པ་ཤེས་པ་ཉིད་ཅེས་བྱའོ།།",
            "དང་། ",
            "འགྲེལ་པར་ལམ་ཐམས་ཅད་སྐྱེ་བ་མེད་པར་",
            "ཤེས་པའི་ངོ་བོ་ཉིད་ཅེས་བྱུང་།",
            "ལོ་ཆེན་གྱིས། ",
            "ལམ་ཤེས་པའིམཚན་ཉིད་ཀྱང་",
            "འདི་ཉིད་ཀྱི་རྗེས་སུ་འབྲངས་ཏེ་རྟོགས་པར་བྱའོ།།",
            "འདིར་ལམ་ཙམ་ཞེས་བྱ་བས། ",
            "གཞི་རྟོགས་པ་བཅད་པར་ནི་མི་ཐལ་།",
            "ལམ་ཤེས་པ་ནི་གཞི་ཤེས་པའི་ཁྱད་པར་ཅན་ཡིན་པས་",
            "ཁྱད་པར་ཅན་གྱི་ཁྱད་པར་གཟུང་བས་ཁྱད་པར་མི་གཅོད་པའི་ཕྱིར་རོ། །",
            "དབྱིག་ཐོགས་ཉིད་ཅེས་བྱ་བས་དབྱིག་པ་མི་གཅོད་པ་བཞིན་།",
            "དེར་ཡང་ཟླ་བོ་རྣམས་གཅོད་པ། །",
            " དོན་རྣམས་ལ་ནི་རྟོགས་འགྱུར་ཏེ།།",
            ""
        ],
        [
            "དེ་ལྟར་གྲགས་དང་ནུས་པ་དང་། །",
            " སྒྲ་ནི་རྗོད་འདོད་རྗེས་འབྲང་ཕྱིར། །",
            " ཞེས་བྱ་བའི་ཚུལ་གྱིས་སོ།།",
            "ཞེས་གསུངས་པས་ལམ་ཙམ་མངོན་སུམ་དུ་",
            "རང་བཞིན་མེད་པར་རྟོགས་པའི་ཕར་ཕྱིན་མཚན་ཉིད། ",
            "དབྱེ་བ་ས་བཅུའམ། ",
            "བྱང་སེམས་ཀྱི་མཐོང་།",
            "མིང་། ",
            "བྱང་འཕགས་ཀྱི་ལམ། ",
            "ཐེག་ཆེན་གྱི་སློབ་ལམ་དང་རྣམ་གྲངས། ",
            "བྱང་སེམས་ཀྱི་ཕ་རོལ་ཏུ་ཕྱིན་པའི་ཚུལ། ",
            "འདིས་བྱང་ཆུབ་སེམས་ཀྱི་རིགས་དང་། ",
            "སོ་སྐྱེའི་ལམ་ཐམས་ཅད་རྒྱུར་།",
            "འདི་རྒྱུད་ལྡན་བྱང་སེམས་འཕགས་པ་ཁོ་ནའོ།།",
            "སྤྱིར་བྱང་སེམས་ལ་དབྱེ་བ། ",
            "སོ་སྐྱེ། ",
            "ལྷག་བསམ་དག་པ། ",
            "རྩོལ་བ་དང་བཅས་པ། ",
            "མཚན་མ་མེད་པར་གནས་པ། ",
            "མཚན་མ་མེད་པར་ལྷུན་གྱིས་གྲུབ་པར་གནས་པ། ",
            "སྤྱོད་པ་ལ་ངེས་པར་ཞུགས་པ། ",
            "སྐྱེ་བ་གཅིག་གིས་ཐོགས་པའོ།། ",
            "གསུམ་པ་རྣམ་མཁྱེན་ནི། ",
            "གནོད་འཇོམས་སུ། ",
            "དེ་ལ་སངས་རྒྱས་བཅོམ་ལྡན་འདས་རྣམས་ཀྱིས་",
            "གནས་ཤིན་ཏུ་གྱུར་པ་རྡོ་རྗེ་ལྟ་བུའི་ཏིང་ངེ་འཛིན་གྱིས་",
            "བསྡུས་པའི་འཇིག་རྟེན་ལས་འདས་པ་རྣམ་པར་མི་རྟོག་པའི་",
            "ཡེ་ཤེས་ལ་རྣམ་པ་ཐམས་ཅད་མཁྱེན་པ་ཉིད་ཅེས་བྱའོ།།",
            ""
        ],
        [
            "དང་། ",
            "འགྲེལ་པར་རྣམ་པ་ཐམས་ཅད་",
            "སྐྱེ་བ་མེད་པར་ཐུགས་སུ་ཆུད་པ་ཞེས་དང་། ",
            "ལོ་ཆེན་གྱིས། ",
            "རྣམ་པ་ཐམས་ཅད་མཁྱེན་པའི་མཚན་ཉིད་ཀྱང་། ",
            "ཀུན་རྫོབ་དང་དོན་དམ་པའི་སྤྱི་དང་རང་གི་མཚན་ཉིད་ཀྱི་",
            "རྣམ་པ་མཐའ་དག་ཇི་ལྟ་བ་བཞིན་མངོན་སུམ་ཤེས་པ་ཡིན་ནོ་",
            "ཞེས་གསུངས་པས། ",
            "འདིའི་མཚན་ཉིད་ཁྱད་པར་གསུམ་ལྡན་གྱི་ཕར་ཕྱིན་ནམ་",
            "སྲིད་ཞི་ལ་མི་གནས་པ་མཐར་ཐུག་པའི་མཁྱེན་པ་",
            "ཞེས་བཞག་ཀྱང་ལེགས་པར་འོང་།",
            "ཁྱད་པར་གསུམ་ཡང་། ",
            "གནོད་འཇོམས་ལས། ",
            "དེ་བས་ན་རྣམ་པ་ཐམས་ཅད་ཀྱི་མཆོག་དང་ལྡན་པ། ",
            "རྣམ་པར་མི་རྟོག་པ། ",
            "དམིགས་པ་དང་དམིགས་པར་བྱེད་པའི་དངོས་པོ་མཉམ་པས་",
            "མཉམ་པར་མཇུག་པ་ནི་རྣམ་པ་",
            "ཐམས་ཅད་མཁྱེན་པའི་ཡེ་ཤེས་ཡིན་པར་བསྟན་ཏེ་",
            "ཞེས་གསུངས་པ་དེའོ།།",
            "འདིས་བླ་ན་མེད་པར་བྱང་ཆུབ་པ་བསྟན་ལ༑",
            "དེའི་བྱ་བ་ནི་ཆོས་ཀྱི་འཁོར་ལོ་བསྐོར་བ་ཡིན་།",
            "དང་པོ་སེམས་བསྐྱེད་པའི་དུས་ན་བདག་བླ་ན་མེད་པ་",
            "ཡང་དག་པར་རྫོགས་པའི་སངས་རྒྱས་སུ་གྱུར་།",
            ""
        ],
        [
            "གཞན་དེ་ལ་འགོད་པའི་ཕྱིར་",
            "ཆོས་ཀྱི་འཁོར་ལོ་བསྐོར་བར་བྱའོ་ཞེས་དམ་བཅས་།",
            "དམ་བཅས་པ་ལྟར་གྲུབ་པའི་ཕྱིར་རོ། །",
            "དེ་ལྟར་ཡང་དཔལ་ཆོས་ཀྱི་གྲགས་པས། ",
            "ཞེས་གསུངས་སོ།།",
            "ཆོས་ཀྱི་འཁོར་ལོ་ཡང་ལུང་རྟོགས་གཉིས། ",
            "སྔ་མ་ཆོས་འཁོར་རིམ་པ་གསུམ་།",
            "བདེན་པའི་དེ་ཉིད་ཀྱི་ཚུལ། ",
            "ཕ་རོལ་ཏུ་ཕྱིན་པའི་ཚུལ། ",
            "སྔགས་ཀྱི་ཚུལ་དེ་དག་ལས་ཕྱི་མ་བཏང་སྙོམས་སུ་བཞག་།",
            "བར་མ་ལ་མཚན་ཉིད་མེད་པའི་ཆོས་འཁོར་དང་། ",
            "ལེགས་པར་རྣམ་པར་ཕྱེ་བའི་ཆོས་འཁོར་གཉིས་ཕྱེ་བའི་",
            "འཁོར་ལོ་གསུམ་",
            "མདོ་སྡེ་དགོངས་པ་ངེས་པར་འགྲེལ་པར་གསུངས་།",
            "དབུ་མ་པས་བསོད་ནམས་མིན་པ་ཟློག་པ། ",
            "བདག་ཟློག་པ། ",
            "ལྟ་བ་ཀུན་ཟློག་པ་ཅེས་བཞག་པ་དོན་གཅིག །",
            "དེ་དག་ལ་བཀའ་དང་པོ། ",
            "བར་པ། ",
            "ཕྱི་མ་གསུམ་དུ་བཞག་སྟེ་",
            ""
        ],
        [
            "བཤད་དོ།།",
            "ལུང་གི་ཆོས་འཁོར་དེའི་བརྗོད་པར་བྱ་བའི་དོན་ནི་རྟོགས་པའི་ཆོས་འཁོར། ",
            "མངོན་རྟོགས་བསླབ་པ་གསུམ། ",
            "དེའི་དབང་གིས་རྗོད་བྱེད་ལུང་ཡང་སྡེ་སྣོད་གསུམ་དུ་འགྱུར་རོ། །",
            "ཁ་ཆེ་བ་མཐོང་ལམ་ཁོ་ན་ཆོས་འཁོར་དུ་འདོད་ལ་",
            "དབྱིག་གཉེན་གྱིས་འཕགས་ལམ་མཐའ་དག་",
            "དེར་གསུངས་པ་ནི་ཐེག་དམན་གྱི་ལུགས། ",
            "འདིར་སོ་སྐྱེ་ནས་སངས་རྒྱས་ཀྱི་བར་གྱི་",
            "བསླབ་པ་གསུམ་ཀ་ཆོས་འཁོར་དུ་འཇོག་ལ",
            "སྤངས་པ་ནི། ",
            "དེ་དག་གི་རྣམ་པར་གྲོལ་བ་ཡིན་ཞིང་",
            "དེ་ལས་ཡེ་ཤེས་མཐོང་བའི་ཕུང་པོ་རྙེད་པའི་ཕྱིར་",
            "རྟོགས་པ་ལས་ལོགས་སུ་མི་འབྱེད་དེས། ",
            "སྟོན་པའི་དམ་ཆོས་རྣམས་གཉིས་ཏེ།།",
            ""
        ],
        [
            "ལུང་དང་རྟོགས་པའི་བདག་ཉིད་དོ།། ",
            "ཞེས་གསུངས་སོ།།",
            "མཁྱེན་པ་གསུམ་པ་འདིས། ",
            "ཐེག་ཆེན་གྱི་མི་སློབ་ལམ་དང་འབྲས་བུ་མི་གནས་པའི་",
            "མྱང་འདས་གཉིས་བསྡུས་སོ།།",
            "དེ་ལྟར་གསུམ་ཀ ༑",
            "པཱ་ར་ཕ་རོལ། ",
            "ཨི་ཏ་ཕྱིན་པ་།",
            "ཕ་རོལ་ནི་དེ་བཞིན་ཉིད་།",
            "དེ་ཆོས་ཐམས་ཅད་ཀྱི་མཐར་ཐུག་པར་གནས་པའི་ཕྱིར། ",
            "དེ་ཐོབ་པ་ཕྱིན་པ། ",
            "དེའི་ཕྱིར་ཕ་རོལ་ཏུ་ཕྱིན་པའོ།།",
            ""
        ],
        [
            "དེ་ཡང་གནོད་འཇོམས་སུ་ཆོས་ཐམས་ཅད་ཀྱི་ ",
            "དེ་བཞིན་ཉིད་དང་། ",
            "ཆོས་ཀྱི་དབྱིངས་ཀྱི་དེ་བཞིན་ཉིད་དང་། ",
            "ཡང་དག་པའི་མཐའི་དེ་བཞིན་ཉིད་ཅེས་བྱ་བ་ནི་",
            "ཐམས་ཅད་དེ་བཞིན་ཉིད་གཅིག་མོད་ཀྱི། ",
            "དེའི་གཞི་དང་འཇུག་པ་དང་། ",
            "ཐ་དད་པས་རྣམ་པ་གསུམ་དུ་བཞག་སྟེ",
            "ལམ་གྱི་རྣམ་པ་ཤེས་པའི་ས་པ་ཉིད་དང་། ",
            "རྣམ་པ་ཐམས་ཅད་མཁྱེན་པའི་ས་པ་དང་། ",
            "ཐམས་ཅད་མཁྱེན་པ་ཉིད་ཀྱི་ས་པའོ།།",
            "ཞེས་གསུངས་པའི་རྩ་བའི་དེ་བཞིན་ཉིད་ལ་རང་བཞིན་ཤེར་ཕྱིན། ",
            "དེ་སྟེང་ནས་དབྱེ་རུ་མེད་ཀྱང་། ",
            "གཞི་བསྒོམ་དུས་ཀྱི་དམིགས་པ། ",
            "ལམ་འཇུག་དུས་ཀྱི་དམིགས་།",
            "འབྲས་བུ་རྟོགས་པ་པོའི་བློའི་ཁྱད་ཀྱིས་གསུམ་དུ་གྱུར་།",
            "དེ་ལས་མཆོག་དམན་གྱི་རྣམ་པར་ཡང་གྱུར་ཏོ།།",
            "དེ་དག་རྗོད་པར་བྱེད་པ་ནི་གཞུང་ཤེར་ཕྱིན། ",
            "ཉན་རང་བྱང་འཕགས་མཐའ་དག་གི་རྒྱུད་དང་",
            "འབྲེལ་བའི་ཟག་པ་མེད་པའི་ཤེས་པ་འཁོར་དང་བཅས་པ་",
            "ཐམས་ཅད་ནི་ལམ་ཤེར་ཕྱིན། ",
            "རྣམ་པ་ཐམས་ཅད་མཁྱེན་པ་ནི་འབྲས་བུ་ཤེར་ཕྱིན་ནོ།།",
            ""
        ],
        [
            "ཕྱི་མ་གཉིས་ལས་དངོས་པོ་བརྒྱད་དབྱེ་།",
            "རྣམ་མཁྱེན་གྱི་དངོས་པོ། ",
            "ལམ་ཤེས་ཀྱི། ",
            "གཞི་ཤེས་ཀྱི། ",
            "རྣམ་ཀུན་མངོན་པར་རྫོགས་པའི། ",
            "རྩེ་མོའི། ",
            "མཐར་གྱིས་པའི། ",
            "སྐད་ཅིག་མ་གཅིག་ལ་མངོན་པར་རྫོགས་པར་བྱང་ཆུབ་པའི། ",
            "ཆོས་ཀྱི་སྐུའི་དངོས་པོའོ།།",
            "འདིར་ནི་དངོས་པོ་དང་མངོན་རྟོགས་སྒྲ་རྣམ་གྲངས་པ་།",
            "དེ་ལས་རྣམ་མཁྱེན་གྱི་དངོས་པོ་།",
            "ལོ་ཙཱ་བ་ཆེན་པོས། ",
            "དེ་ལྟར་དང་པོ་རྩོམ་པ་སེམས་བསྐྱེད་པ་དང་། ",
            "ཐ་མ་ངེས་པར་འབྱུང་བའི་སྒྲུབ་པའི་བར་གྱིས་ནི་",
            "རྣམ་པ་ཐམས་ཅད་མཁྱེན་པ་ཐོབ་པར་བྱེད་པའི་",
            "རྒྱུ་ཉེ་བར་བཀོད་པ་ཡིན་ལ",
            "རྒྱུ་དེ་ལས་ཐོབ་པར་བྱ་བ་ནི་རྣམ་པ་",
            "ཐམས་ཅད་མཁྱེན་པ་ཡིན་ནོ་ཞེས་གསུངས་པས། ",
            "དངོས་པོ་དང་པོའི་མཚན་ཉིད། ",
            "རྣམ་མཁྱེན་ཐོབ་བྱེད་ཀྱི་རྒྱུ་ངོ་མའོ།།",
            ""
        ],
        [
            "དབྱེ་བ་ནི་སེམས་བསྐྱེད་པ་དང་། ",
            "གདམས་ངག་དང་། ",
            "ངེས་པར་འབྱེད་པའི་ཡན་ལག །",
            "སྒྲུབ་པའི་རྟེན། ",
            "སྒྲུབ་པའི་དམིགས་པ། ",
            "ཆེད་དུ་བྱ་བ༑ ",
            "གོ་ཆ། ",
            "འཇུག་པ། ",
            "ཚོགས། ",
            "ངེས་པར་འབྱུང་བ་བཅུའོ།། ",
            "དངོས་པོ་གཉིས་པ་ནི། ",
            "ལོ་ཆེན་གྱིས། ",
            "དངོས་པོ་བཅུ་གཅིག་གི་ཡུལ་ཉེ་བར་བཀོད་པ་",
            "ཡུལ་ཅན་དོན་གྱི་འཕེན་ནོ་ཞེས་གསུངས་།",
            "ལམ་ཤེས་པའི་ཡེ་ཤེས་མི་རྟོག་པ་ཡན་ལག་དང་བཅས་པ། ",
            "མཚན་ཉིད། ",
            "དབྱེ་བ་བཅུ་གཅིག་།",
            "ལམ་ཤེས་སྐྱེ་བའི་རྟེན། ",
            "སློབ་མ་ཉན་ཐོས་ཀྱི་ལམ། ",
            "བསེ་རུ་ལྟ་བུའི་ལམ། ",
            "ཚེ་འདི་དང་གཞན་པའི་ཡོན་ཏན་གྱི་",
            "ཕན་ཡོན་ཆེ་བ་མཐོང་ལམ། ",
            "སྒོམ་ལམ་གྱི་བྱེད་པ། ",
            "སྒོམ་ལམ་མོས་པ་ཡིད་བྱེད། ",
            "བསྟོད་སྐུར་བསྔགས་པ་ཡིད་བྱེད། ",
            "བསྔོ་བ་ཡིད་བྱེད། ",
            "རྗེས་སུ་ཡི་རང་ཡིད་བྱེད། ",
            "སྒྲུབ་པ་སྒོམ་ལམ། ",
            "རྣམ་དག་སྒོམ་ལམ་མོ། །",
            " དངོས་པོ་གསུམ་པ་ནི། ",
            "ལོ་ཆེན་གྱིས། ",
            "གཞི་ཤེས་ནི་རང་གི་ངོ་བོས་",
            "གཙོ་བོར་བསྟན་པ་ཞེས་གསུངས་པས། ",
            "གཞི་ཤེས་པའི་ཡེ་ཤེས་རྣམ་པར་མི་རྟོག་པ་",
            "ཡན་ལག་དང་བཅས་པ་མཚན་ཉིད། ",
            "དབྱེ་བ་དགུ་།",
            "སྲིད་ཞི་ལ་མི་གནས་པའི་གཞི་ཤེས། ",
            "ལྡོག་པས་ཉན་རང་གི་གཞི་ཤེས། ",
            "ཐབས་མ་ཡིན་པ་རྒྱལ་བའི་ཡུམ་རིང་བའི། ",
            "ཐབས་ཀྱི་རྒྱལ་བའི་ཡུམ་ལ་ཉེ་བའི་མི་མཐུན་པའི་ཕྱོགས། ",
            "གཉེན་པོའི་ཕྱོགས། ",
            "དེ་སྒོམ་པའི་སྦྱོར་བ། ",
            "སྦྱོར་བ་དེའི་མཉམ་ཉིད། ",
            "ཉན་ཐོས་ལ་སོགས་པ་གསུམ་གྱི་མཐོང་ལམ་མོ། །",
            " དངོས་པོ་བཞི་པ་ནི། ལོ་ཆེན་གྱིས། ",
            "ཤེས་རབ་ཀྱི་ཕ་རོལ་ཏུ་ཕྱིན་པའི་མཚན་ཉིད་",
            "ཐམས་ཅད་མཁྱེན་པ་ཉིད་གསུམ་ལེགས་པར་རྟོགས་ནས་",
            "རང་གི་རྒྱུད་ལ་ཐོབ་པར་བྱེད་པའི་",
            "རྣལ་འབྱོར་ཉམས་སུ་ལེན་པ་ནི་སྦྱོར་བ་ཡིན་ནོ།།",
            ""
        ],
        [
            "དེ་ལ་ཡང་བཞི་ཡོད་པ་ལས་རྟེན་དུ་གྱུར་པའི་སྦྱོར་བ་",
            "དང་པོ་ཉིད་ཐོབ་པ་རྣམ་ཀུན་མངོན་པར་རྫོགས་པར་",
            "རྟོགས་པ་ནི་དང་པོའོ་ཞེས་གསུངས་པས། ",
            "མཁྱེན་གསུམ་ཐོབ་བྱེད་རྣལ་འབྱོར་གྱི་",
            "རྟེན་དུ་གྱུར་པའི་སྦྱོར་བ་མཚན་ཉིད། ",
            "དབྱེ་བ་བཅུ་གཅིག་།",
            "རྣམ་པ་དང་། ",
            "སྦྱོར་བ་དང་བཅས་པ་རྣམས་དང་། ",
            "ཡོན་ཏན་དང་། ",
            "སྐྱོན་དང་། ",
            "འབྲས་བུ་མཚན་ཉིད་དང་བཅས་པ། ",
            "ཐར་པ་ཆ་མཐུན་དང་། ",
            "ངེས་འབྱེད་ཆ་མཐུན་དང་། ",
            "སློབ་པ་ཕྱིར་མི་ལྡོག་པའི་ཚོགས་དང་། ",
            "མི་སློབ་པའི་དགེ་འདུན་",
            "སྲིད་ཞི་མཉམ་ཉིད་དུ་སྒོམ་པ་དང་། ",
            "ཞིང་དག་བླ་ན་མེད་པར་སྒྲུབ་པ་དང་། ",
            "ཐབས་ལ་མཁས་པ་དང་བཅས་པའོ།། ",
            "དངོས་པོ་ལྔ་པ་ནི། ",
            "ལོ་ཆེན་གྱིས། ",
            "རྣམ་པ་ཀུན་མངོན་པར་རྫོགས་པ་",
            "བསྒོམ་པ་ལ་བརྟེན་ནས་ཐོབ་པ། ",
            "རྣམ་པ་ལ་སློབ་པ་ལས་གཞན་གྱི་མཚན་ཉིད་ཅན། ",
            "སྦྱོར་བ་སྔ་མའི་འབྲས་བུར་གྱུར་པ་ཞེས་གསུངས་པས། ",
            "མཁྱེན་གསུམ་ཐོབ་བྱེད་ཀྱི་སྦྱོར་བ་དང་པོའི་",
            "འབྲས་བུར་གྱུར་པའི་སྦྱོར་བ་ནི་མཚན་ཉིད། ",
            "དབྱེ་བ་བརྒྱད་།",
            "རྩེ་མོའི་སྦྱོར་བ་དེའི་དྲོད་ཀྱི་རྟགས། ",
            "རྩེ་མོའི་འཕེལ་བ༑ ",
            "བཟོད་པའི་བརྟན་པ། ",
            "ཆོས་མཆོག་གི་སེམས་གནས་པ། ",
            "རྣམ་རྟོག་བཞིའི་གཉེན་པོ་ཤུགས་ཀྱིས་རྙེད་པ་མཐོང་ལམ། ",
            "སྒོམ་ལམ་རྩེ་སྦྱོར། ",
            "བར་ཆད་མེད་པའི་རྩེ་སྦྱོར། ",
            "ལོག་པར་སྒྲུབ་པའི་བརྒལ་ལན་དང་བཅས་པའོ།། ",
            "དངོས་པོ་དྲུག་པ་ནི། ",
            "ལོ་ཆེན་གྱིས། ",
            "གཞིའི་སྦྱོར་བ་དང་། ",
            "དེ་ལ་བརྟེན་པའི་སྦྱོར་བ་གཉིས་བཤད་།",
            ""
        ],
        [
            "དེ་གཉིས་འདིས་མཐར་ཐུག་པར་བྱེད་པའི་ཐབས་སུ་གདོན་མི་ཟ་བར་",
            "མཐར་གྱིས་བསླབ་པར་བྱ་བ་ཉིད་ཀྱི་ཡུལ་ལ་",
            "མཐར་གྱིས་སློབ་པ་མངོན་པར་རྟོགས་པ་གསུམ་པ་ཞེས་གསུངས་པས། ",
            "མཁྱེན་གསུམ་ཐོབ་བྱེད་རྣལ་འབྱོར་གྱི་སྦྱོར་བ་དང་པོ་གཉིས་",
            "མཐར་ཐུག་པར་བྱེད་པའི་ཐབས་ཀྱི་ཡུལ་ལ་",
            "རིམ་གྱིས་སློབ་པའི་སྦྱོར་བ་མཚན་ཉིད། ",
            "དབྱེ་བ་བཅུ་གསུམ་སྟེ་",
            "ཕར་ཕྱིན་དྲུག་དང་། ",
            "རྗེས་དྲན་དྲུག །",
            "ཆོས་ཐམས་ཅད་དངོས་པོ་མེད་པའི་ངོ་བོ་ཉིད་ལ་སློབ་པའོ།། ",
            "དངོས་པོ་བདུན་པ་ནི། ",
            "ལོ་ཆེན་གྱིས། ",
            "སྦྱོར་བ་སྔ་མ་རྣམས་ཀྱི་ཕུལ་དུ་ཕྱིན་པ་ཐོབ་པའི་གནས་སྐབས་ཞེས་པས། ",
            "རྣམ་མཁྱེན་ཐོབ་བྱེད་རྣལ་འབྱོར་གྱི་སྦྱོར་བ་གསུམ་གྱི་",
            "ཕུལ་དུ་བྱུང་བ་ཐོབ་པའི་སྦྱོར་བ། ",
            "མཚན་ཉིད། དབྱེ་བ་བཞི་།",
            "རྣམ་པར་སྨིན་པ་མ་ཡིན་པའི་",
            "ཟག་པ་མེད་པའི་ཆོས་ཐམས་ཅད་",
            "སྐད་ཅིག་མ་གཅིག་ལ་མངོན་པར་རྫོགས་པར་བྱང་ཆུབ་པ་དང་། ",
            "རྣམ་པར་སྨིན་པའི་ཟག་པ་མེད་པའི་ཆོས་ཐམས་ཅད་",
            "སྐད་ཅིག་མ་གཅིག་ལ་མངོན་པར་རྟོགས་པ་དང་། ",
            "མཚན་ཉིད་མེད་པའི་ཆོས་ཐམས་ཅད་",
            "སྐད་ཅིག་མ་གཅིག་ལ་མངོན་པར་རྟོགས་པ་དང་། ",
            "གཉིས་སུ་མེད་པའི་ཆོས་ཐམས་ཅད་",
            "སྐད་ཅིག་མ་གཅིག་ལ་མངོན་པར་རྟོགས་པའོ།། ",
            "དངོས་པོ་བརྒྱད་པ་ནི། ",
            "ལོ་ཆེན་གྱིས། ",
            "སྤྱིའི་མཚན་ཉིད་ནི། ",
            "དེ་བཞིན་ཉིད་དྲི་མ་མེད་པའི་གནས་སྐབས་ཀྱི་ཆོས་ཀུན་རྫོབ་པ་དང་",
            "དོན་དམ་པ་རང་ལ་སྣང་བ་དང་",
            "མི་སྣང་བ་མཐའ་དག་གོ།།",
            "ཞེས་གསུངས་པས། ",
            "སྦྱོར་བཞི་སྒོམ་པ་མཐར་ཐུག་པའི་འབྲས་བུ་མཚན་ཉིད། ",
            "དབྱེ་བ། ངོ་བོ་ཉིད་སྐུ། ལོངས་སྐུ། སྤྲུལ་སྐུ། མཛད་པ་ཞེས་བཞིར་ཕལ་མོ་ཆེ་།",
            "ཇོ་བོའི་བླ་མ་གསེར་གླིང་པ། ",
            "ངོ་བོ་ཉིད་སྐུ། ཆོས་སྐུ། ལོངས་སྐུ། སྤྲུལ་སྐུ་མཛད་པ་དང་བཅས་པར་འཆད་པས་",
            "ཕྱི་མའི་རྗེས་སུ་འབྲེངས་སོ།།"
        ],
        [
            "དེ་ལྟར་ལུས་དོན་བདུན་ཅུར་དབྱེ་བ། ",
            "ཡན་ལག་རྒྱས་བཤད་ཀྱིས་",
            "དེ་རེ་རེ་ནས་ཞིབ་མོར་བཤད་པའི་རྣམ་མཁྱེན་གྱི་མངོན་པར་རྟོགས་པའི་དབྱེ་བ་དང་པོ། ",
            "སེམས་བསྐྱེད་པ་ནི་གཞན་དོན་ཕྱིར། །",
            " ཡང་དག་རྫོགས་པའི་བྱང་ཆུབ་འདོད།། ",
            "ཅེས་གསུངས་པ་སྟོང་པ་སྙིང་རྗེའི་སྙིང་པོ་ཅན་གྱི་སེམས་བསྐྱེད། ",
            "མཚན་ཉིད་དུ་མཛད་པས། ",
            "འདིར་བསྟན་ཐེག་ཆེན་གྱི་སེམས་བསྐྱེད་ཁོ་ནར་རིགས་སོ།།",
            "དེ་ཡང་དོན་གཉིས་ལ་དམིགས་པ་དང་",
            "ལྡན་པའི་ཡིད་ཀྱི་རྣམ་ཤེས་སུ་བཞག་པ་ནི། ",
            "སེམས་བསྐྱེད་པ་དེ་ལ་",
            "ཡང་དག་པར་བླངས་པས་ཐོབ་པ་དང་། ",
            "ཆོས་ཉིད་ཀྱིས་ཐོབ་པ་གཉིས་ཡོད་པ་",
            "དང་པོའི་དབང་དུ་བྱས་པའི་ཕྱིར། ",
            "འདིས་གཙོ་བོར་ཐེག་ཆེན་ཀུན་རྫོབ་སེམས་བསྐྱེད་བསྟན་ལ་",
            "སྦས་དོན་གྱིས་ཕྱི་མའང་བསྟན་ནོ།།",
            "ཀུན་རྫོབ་སེམས་བསྐྱེད་དེ་ལའང་",
            "འཕགས་པ་ཐོགས་མེད་ཀྱིས་ཁྱད་པར་ཅན་མ་ཡིན་པ་དང་། ",
            "ཁྱད་པར་དུ་འཕགས་པ་གཉིས་སུ་གསུངས་པ་",
            "རིམ་པ་བཞིན་སྨོན་པ་སེམས་བསྐྱེད་དང་",
            "འཇུག་པ་སེམས་བསྐྱེད་ཡིན་།",
            "དང་པོ་ནི་བདག་རྫོགས་པའི་བྱང་ཆུབ་ཐོབ་པར་བྱའོ་",
            "སྙམ་དམ་བཅས་པ་ཡིན་ལ༑",
            ""
        ],
        [
            "དེ་འགྲུབ་པར་བྱེད་པའི་ཐབས་ཀྱིས་མ་ཟིན་པ་སྨོན་རྐྱང་། ",
            "དེའང་ཚོགས་ལམ་ཆུང་ངུ་ཁོ་ནར་རིགས་ཀྱི། ",
            "དེ་ནས་ངེས་པར་འཇུག་པ་ཐོབ་།",
            "དེ་ཕྱིན་ནས་དེ་ཡང་འཇུག་པའི་ཆར་",
            "གཏོགས་པས་སྨོན་འཇུག་ཡ་མི་འབྲལ། ",
            "འཇུག་པ་སེམས་བསྐྱེད་དེ་ཁ་",
            "བྱང་ཆུབ་སེམས་ཀྱི་སྡོམ་པ་ཡིན་ནོ།།",
            "དེས་ན་བླ་ན་མེད་པའི་འབྲས་བུ་ལ་",
            "དམ་བཅའ་བ་སྨོན་པ་སེམས་བསྐྱེད་ཀྱི་མཚན་ཉིད། ",
            "བླ་ན་མེད་པའི་བྱང་ཆུབ་ཀྱི་ཕྱིར་རྒྱུ་ལ་དམ་བཅའ་བ་",
            "འཇུག་པ་སེམས་བསྐྱེད་ཀྱི་མཚན་ཉིད། ",
            "ཕྱི་མ་ལ་ས་ལྟ་བུ་ནས་སྤྲིན་ལྟ་བུའི་བར་ཉེར་གཉིས་སོ།།",
            "རྣམ་པར་དཔྱད་།",
            "ཚིག་ཏུ་འདོད་པ་ཞེས་སྨོས་ལ་",
            "དེ་མཚུངས་ལྡན་ཙམ་ཡིན་པ་དངོས་སུ་མ་ཐོན་པས། ",
            "དོན་དུ་གཉེར་བའི་འདུན་པ་ཙམ་ནི་",
            "སྐྱབས་སུ་འགྲོ་བའི་རང་བཞིན་ཡིན་པས་",
            "དེ་ཙམ་སེམས་བསྐྱེད་པ་མིན་ཞེས་བརྒལ་བ། ",
            "ལོ་ཆེན་གྱིས། ",
            "འདུན་པ་ཙམ་སྐྱབས་སུ་འགྲོ་བ་ཙམ་གྱི་",
            "མཚན་ཉིད་ཡིན་པ་བདེན་ཡང་། ",
            "སེམས་བསྐྱེད་པ་ནི་སྐྱབས་སུ་འགྲོ་བ་ལ་མི་འཁྲུལ་པས་ན་",
            "སེམས་བསྐྱེད་པའི་ཚེ་སྐྱབས་སུ་འགྲོ་བ་ཡང་",
            "གདོན་མི་ཟ་བར་ཉེ་བར་གནས་པ་ཡིན་ནོ།།",
            ""
        ],
        [
            "དེས་ན་",
            "སེམས་བསྐྱེད་པའི་མཚན་ཉིད་ལ་སྐྱབས་འགྲོའི་མཚན་ཉིད་ཉེ་བར་བཏགས་པ་ཡིན་ཏེ་",
            "མི་འཁྲུལ་པ་ཉིད་བསྟན་པའི་ཕྱིར་རོ། །",
            "ཞེས།",
            "སེམས་བསྐྱེད་པ་",
            "དེ་ཐམས་ཅད་བྱང་ཆུབ་སེམས་དཔའི་དབང་དུ་མཛད་།",
            "མདོ་སྡེ་རྒྱན་དུ། ",
            "བྱང་ཆུབ་སེམས་དཔའི་སེམས་བསྐྱེད་པ། །",
            " རྣམ་པར་ངེས་པ་ཤེས་པར་བྱ།། ",
            "ཞེས།",
            "གཞན་ས་མཚམས་འགྲེལ་པ་བཞིན་།",
            "སྒྲ་སྙན་ཆུ་བོ་སྤྲིན་གསུམ་བྱང་ཆུབ་སེམས་དཔའ་སྲིད་པ་ཐ་མ་པའི་ཡིན་པས། ",
            "རྒྱལ་སྲས་རྣམས་ཀྱི་སེམས་བསྐྱེད་པ། །",
            "སྤྲིན་དང་འདྲ་བར་བསྟན་པ་ཡིན།།",
            ""
        ],
        [
            "དང་། ",
            "རྒྱ་ཆེ་རོལ་པ་ལ་སོགས་པའི་མདོར། ",
            "སྲོད་ལ་བདུད་བཏུལ། ",
            "ནམ་གུང་ལ་མཉམ་པར་བཞག་པའི་འཕགས་པའི་གང་ཟག་དེ་",
            "བྱང་ཆུབ་སེམས་དཔའ་སངས་རྒྱས་",
            "ཁ་མར་བཤད་པ་གནད་གཅིག །",
            "ལུང་དེ་ལྟར་དུ་འདིར་ཁས་མི་ལེན་ན་",
            "གཞན་མི་ལེན་པའི་སྐབས་མེད་པའི་ཕྱིར་",
            "དེ་སྐད་གསུང་རྐྱང་དུ་ཟད་པར་འགྱུར་རོ། །",
            "དེས་ན་འདི་ཁར། ",
            "མར་མེའི་སྙིང་པོའི་དཔེ་བཟུང་།",
            "སེམས་བསྐྱེད་པ་དང་པོས་འཚང་མི་རྒྱ། ",
            "ཐ་མས་འཚང་མི་རྒྱ། ",
            "དེ་གཉིས་ལ་མ་བརྟེན་པར་ཡང་འཚང་མི་རྒྱ་",
            "ཞེས་གསུངས་པའི་སེམས་བསྐྱེད་པ་ཐ་མའང་",
            "སྤྲིན་ལྟ་བུའི་སེམས་བསྐྱེད། ",
            "དེས་ན་སེམས་བསྐྱེད་འདི་ནི་",
            "བྱང་ཆུབ་སེམས་དཔའ་ཁོ་ནའི་རྒྱུད་ཀྱིས་བསྡུས་སོ་",
            "ཞེས་རེ་ཞིག་ཁས་བླང་བར་བྱའོ།།",
            "གཏེར་ལྟ་བུ་ནས་མཉམ་བཞག་གི་ངོ་ཏི་ལ་",
            "དོན་དམ་སེམས་བསྐྱེད་སྦྱོར་རྗེས་",
            "ཀུན་རྫོབ་སེམས་བསྐྱེད་དུ་བཞག་གོ།། ",
            "གཉིས་པ་གདམས་ངག་ནི། ",
            "ཐེག་ཆེན་དུ་སེམས་བསྐྱེད་པ་",
            "དོན་དུ་གཉེར་བའི་དོན་ཐོབ་པའི་བྱ་བ་",
            "ཉེ་བར་འདོམས་པ་མཚན་ཉིད་།",
            "དཔེར་ན་དགེ་སློང་གི་གདམས་ངག་",
            "བསླབ་པ་བརྗོད་པ་ལྟ་བུའོ།།",
            ""
        ],
        [
            "དབྱེ་བ། ",
            "སྒྲུབ་པ་ལ་གདམས་པ། ",
            "བདེན་པ་།",
            "དཀོན་མཆོག་ལ། ",
            "མ་ཞེན་པ་།",
            "མི་ངལ་བ་ལ༑",
            "ལམ་ཡོངས་སུ་འཛིན་པ་།",
            "སྤྱན་ལྔ་།",
            "མངོན་ཤེས་དྲུག་།",
            ""
        ],
        [
            "མཐོང་ལམ་ལ། ",
            "སྒོམ་ལམ་ལ་གདམས་པ་སྟེ་བཅུའོ།། ",
            "དཀོན་མཆོག་གསུམ་ལ་གདམས་པའི་དགེ་འདུན། ",
            "ཁྱད་པར་དུ་བཤད་པ་།",
            "དབང་པོ་རྟུལ་དང་རྣོན་པོ་དང་། །",
            "སོགས་ཉི་ཤུར་གསུངས་པ་ནི། ",
            "ལུང་ལས་མང་པོར་གསུངས་པ་གཟུང་བདེ་བ་དང་། ",
            "འདི་ལྟར་བཞག་པའང་ཕྱིར་མི་ལྡོག་པའི་",
            "འཁོར་ལོའི་མདོ་ལས་བྱུང་བ་དང་། ",
            "འདི་ན་སེམས་ཅན་དམན་ལ་མོས་རིགས་ནས།།",
            "བྱང་ཆུབ་སེམས་དཔའ་འདི་དག་ཉན་ཐོས་འགྱུར།།",
            "རང་རྒྱལ་བྱང་ཆུབ་པར་ཡང་རབ་ཏུ་སྟོན།།",
            "ཞེས་པས་སེམས་ཅན་དམན་པ་ལ་",
            "མོས་པ་དྲང་བའི་ཕྱིར་དང་། ",
            "ཆ་ཤས་ཙམ་འདྲ་བས་ཡིན་པས། ",
            "འདིར་བསྟན་གྱི་དགེ་འདུན་",
            "བྱང་སེམས་འཕགས་པ་ཁོ་ན༑",
            ""
        ],
        [
            "དེ་ཡང་། ",
            "འཕགས་པ་རྣམ་གྲོལ་སྡེའི་རྗེས་སུ་འབྲངས་ན་གཞུང་ཚིག་དང་།",
            "ཉན་ཐོས་བཞིན་སྤངས་པ་ལ་ཁྱད་ཞུགས་པ་མ་ཡིན་པས་",
            "སློབ་དཔོན་སོགས་འཆད་པ་པོ་རྣམས་ནང་མ་མཐུན་ཀྱང་འགལ་བ་མེད་།",
            "ས་དང་པོའི་རྗེས་ཐོབ་མཐོང་ལམ་དུ་བསྡུ་བ་དང་། ",
            "སྒོམ་ལམ་དུ་བསྡུ་བ་ལྟ་བུའོ།།",
            "དེ་ལ་འཕགས་པས་ཇི་ལྟར་བགྲངས་།",
            "དབང་པོ་རྟུལ་པོ་དད་པའི་རྗེས་སུ་འབྲང་བ་དང་། ",
            "རྣོན་པོ་ཆོས་ཀྱི་རྗེས་སུ་འབྲང་བ་དང་། ",
            "དད་པས་མོས་པ་དང་། ",
            "མཐོང་བས་ཐོབ་པ་དང་། ",
            "རྒྱུན་ཞུགས་མིའི་རིགས་ནས་རིགས་སྐྱེ་དང་། ",
            "ལྷའི་རིགས་ནས་རིགས་སྐྱེ་དང་། ",
            "ཕྱིར་འོང་ཚེ་གཅིག་པ་བར་ཆད་གཅིག་པ་དང་། ",
            "ཕྱིར་མི་འོང་བར་མ་དོར་ཡོངས་སུ་མྱ་ངན་ལས་འདའ་བ་དང་། ",
            "སྐྱེ་གནས་དང་། ",
            "མངོན་པར་འདུ་བྱེད་པ་དང་བཅས་པས་དང་། ",
            "མངོན་པར་འདུ་བྱེད་མ་ཡིན་པ་དང་། ",
            "འོག་མིན་འགྲོ་འཕར་བ་དང་། ",
            "འོག་མིན་འགྲོ་ཕྱེད་འཕར་དང་། ",
            "འོག་མིན་འགྲོ་ཐམས་ཅད་དུ་འགྲོ་བ་དང་། ",
            "སྲིད་རྩེ་མཐར་ཐུག་འགྲོ་དང་། ",
            "གཟུགས་ཀྱི་ཆགས་བཅོམ་གཟུགས་མེད་ཉེར་འགྲོ་དང་། ",
            "མཐོང་བའི་ཆོས་ལ་ཞི་བ་དང་། ",
            "ལུས་མངོན་བྱེད་དང་། ",
            "མངོན་སུམ་དུ་བྱེད་པ་ཞེས་པའི་ཚིག་གིས་ཐོན་པ་དགྲ་བཅོམ་པ་ཞུགས་པ་དང་། ",
            "བསེ་རུ་ལྟ་བུ་སྟེ་ཉི་ཤུའོ།།",
            "དེ་ལྟར་ཡང་ལོ་ཆེན་གྱིས། ",
            "འདིར་ཉན་ཐོས་དང་རང་སངས་རྒྱས་ཀྱིས་ཐོབ་པར་བྱ་བའི་དད་པའི་རྗེས་སུ་འབྲང་བ་དང་། ",
            "ཆོས་ཀྱི་རྗེས་སུ་འབྲང་བ་ལ་སོགས་པ་མཚན་ཉིད་པ་ནི་བྱང་ཆུབ་སེམས་དཔའི་མ་ཡིན་གྱི། ",
            "འོན་ཀྱང་ཉན་ཐོས་དང་རང་སངས་རྒྱས་ཀྱི་གང་ཟག་དང་ཚུལ་འདྲ་བ་ཙམ་ལ་བརྟེན་ནས་",
            ""
        ],
        [
            "སངས་རྒྱས་པའི་ལུགས་རྣམ་པར་གཞག་པ་ཙམ་དུ་།",
            "དེ་ལྟར་བསྟན་པས་བྱང་ཆུབ་སེམས་དཔའི་",
            "ཡོན་ཏན་ལ་འཇུག་པའི་ཕྱིར་རོ། །",
            "དེ་དང་ཚུལ་འདྲ་བ་ཙམ་གྱིས་ཡོན་ཏན་རང་གིས་",
            "མངོན་དུ་བྱས་པས་ནི་གཞན་དག་ཀྱང་",
            "དེ་ལ་འཇོག་པར་ནུས་ཀྱི་",
            "གཞན་དུ་ནི་མ་ཡིན་ནོ་ཞེས་གསུངས་ལ",
            "དགེ་འདུན་དེ་དག་ཀྱང་",
            "ས་བཅུ་པོ་ལ་གནས་པ་དག་གོ།།",
            "འདིར་རྣམ་པར་དཔྱད་པ་ལོ་ཆེན་གྱིས། ",
            "གདམས་ངག་བཅུ་པོ་འདི་དག་ཀྱང་",
            "གདམས་པར་བྱ་བའི་དོན་སྒྲུབ་པའི་",
            "རང་བཞིན་ཁ་ན་མ་ཐོ་བ་མེད་ཅིང་། ",
            "ཕུན་སུམ་ཚོགས་པ་སྟོན་པས་ན་",
            "གདམས་ངག་གཅིག་ཉིད་ཡིན་ཏེ",
            "དེ་ཡང་མཚན་ཉིད་ཀྱི་སྒོ་ནས་བཅུར་དབྱེ་བར་ཟད་།",
            "མཚན་ཉིད་བཅུ་དང་ལྡན་པའི་གདམས་ངག་",
            "དེ་ཡང་མཚན་ཉིད་བཅུ་དང་ལྡན་པའི་",
            "དངོས་པོ་གཅིག་ཡིན་གྱི་བཅུ་མ་ཡིན་ཀྱང་། ",
            "གནས་སྐབས་ཐ་དད་པ་དུ་མར་འགྱུར་།",
            ""
        ],
        [
            "དང་པོ་ཁོ་ནར། ",
            "ས་རབ་ཏུ་དགའ་བ་ཐོབ་པའི་དོན་དུ་ཚོགས་ལམ་ཆེན་པོར་མཚན་ཉིད་བཅུ་དང་ལྡན་པའི་གདམས་ངག་ཐོབ་པ་དང་། ",
            "དེ་བཞིན་དུ་ས་བཅུ་པ་ལ་འཇུག་པའི་དོན་དུ་མཚན་ཉིད་བཅུ་དང་ལྡན་པའི་",
            "གདམས་ངག་ཐོབ་པ་རྣམས་ཐ་དད་པ་བཞིན་ནོ།།",
            "ཞེས་དང་། ",
            "ཡང་འོ་ན་གདམས་ངག་གི་སྐབས་ཀྱི་སྒྲུབ་པ་དང་གོ་ཆ་ལ་སོགས་པ་དང་",
            "འཆད་པར་འགྱུར་བའི་སྒྲུབ་པ་བཞི་པོ་ལ་ཁྱད་པར་ཅི་ཡོད་ཅེ་།",
            "སྒྲུབ་པ་ཉིད་གཅིག་ཏུ་ཆུག་ཀྱང་",
            "འདིར་ནི་དེ་བརྗོད་བྱ་ཡིན་པས་གདམས་ངག་གི་ཁྱད་པར་དུ་བཤད་པ་ཡིན་།",
            "འཆད་པར་འགྱུར་བའི་སྐབས་སུ་ནི་སྒྲུབ་པའི་མཚན་ཉིད་གཏན་ལ་དབབ་ཕྱིར་བཤད་པས་ན་ཟློས་པའི་ཉེས་པ་མེད་དོ།།",
            "ཡང་ན་གོ་ཆ་ལ་སོགས་པ་ནི་རྣམ་པ་ཐམས་ཅད་མཁྱེན་པ་ཐོབ་པར་འདོད་པས་རབ་ཏུ་སྦྱར་བའི་ཕྱིར་",
            "རྣམ་པ་ཐམས་ཅད་མཁྱེན་པའི་སྒྲུབ་པ་ཡིན་།",
            "འདིར་ནི་སེམས་བསྐྱེད་པ་ལ་སོགས་པ་རྒྱུའི་གནས་སྐབས་ཀྱི་ཡོན་ཏན་མི་ཉམས་པ་དང་",
            "སྔ་ན་མེད་པ་སྐྱེ་བར་འདོད་པས་རབ་ཏུ་སྦྱར་བའི་ཕྱིར་རྒྱུའི་ཡོན་ཏན་གྱི་སྒྲུབ་པ་ཡིན་ནོ།།",
            ""
        ],
        [
            "དེ་བཞིན་དུ་རྣམ་པ་ཐམས་ཅད་མངོན་པར་",
            "རྫོགས་པར་རྟོགས་པ་ལ་སོགས་པ་ནི་",
            "ཀུན་མཁྱེན་གསུམ་གྱི་ཡུལ་ཅན་དུ་",
            "ཉེ་བར་བཀོད་པ་ཡིན་།",
            "དེས་ན་སྔར་བཤད་པ་བཞིན་དུ་སྤྱི་དང་",
            "ཁྱད་པར་གྱི་སྒོ་ནས་ཐ་དད་པས་ཟློས་པ་མེད་དོ།།",
            "ཞེས་གསུངས་པ་སྒྲུབ་པ་གཅིག །",
            "ལན་མང་དུ་བཤད་པ་ལྟ་བུ་",
            "བཟློས་པར་དོགས་པ་བསལ་ལོ། །",
            "མདོར་བསྡུ་ན་ཁྱད་པར་བཅུ་པོ་ཀུན། ",
            "ཁྱད་པར་ཅན་མཉམ་པར་ཤེས་པའི་ཡེ་ཤེས་ཀྱིས་",
            "རང་བཞིན་དུ་སྒྲུབ་པར་གདམས་པར་གཅིག་གོ།། ",
            "གསུམ་པ་བྱང་ཆུབ་སེམས་དཔའི་",
            "ངེས་འབྱེད་ཡན་ལག་།",
            "མཚན་ཉིད་ནི། ",
            "བྱང་ཆུབ་སེམས་དཔའི་ངེས་པར་འབྱེད་པའི་",
            "ཆ་དང་མཐུན་པ་ཁྱད་པར་དུ་བྱེད་པའི་ཆོས་སོ།།",
            ""
        ],
        [
            "དབྱེ་བ་དྲོད་རྩེ་བཟོད་པ་ཆོས་མཆོག་བཞི། ",
            "དེ་རེ་རེའང་ཆུང་འབྲིང་ཆེན་པོར་དབྱེ་བས་བཅུ་གཉིས་སོ།།",
            "འདིར་དཔྱད་པ། ",
            "མདོ་སྡེ་རྒྱན་དུ། ",
            "བསོད་ནམས་ཚོགས་ནི་ཡང་དག་རྫོགས།། ",
            "དེ་ནས་བློ་ལྡན་བསམ་པ་བརྟན།། ",
            "དད་སོགས་དགེ་བའི་ཆོས་རྣམས་ཀྱིས། །",
            " རྒྱུད་ནི་ཡོངས་སུ་བསྒོས་གྱུར་པ། །",
            " བསྐལ་པ་གྲངས་མེད་ངེས་འབྱུང་བས། །",
            " ཡེ་ཤེས་ཚོགས་ནི་བསྒྲུབ་བྱའི་ཕྱིར། །",
            " མངོན་ཤེས་གདམས་ངག་བསྟན་པ་ཡི། །",
            " སྤྱོད་པའི་ས་ལ་རབ་ཏུ་འཇུག། ",
            "ཞེས་གསུངས་པ། ",
            "ཚོགས་ལམ་དད་པའི་སར་ཐོས་བསམ་མཐར་ཕྱིན་འཇིག་རྟེན་པའི་སྒོམ་བྱུང་།",
            "དེར་ཆོས་རྒྱུན་གྱི་ཏིང་ངེ་འཛིན་འགོ་།",
            ""
        ],
        [
            "དེའི་དབང་གིས་སྤྲུལ་པའི་སྐུ་དངོས་སུ་མཇལ། ",
            "གདམས་ངག་ལེགས་པར་།",
            "དེ་བསྒོམས་པ་།",
            "དོན་ཐ་དད་པར་གྱུར་པའི་མངོན་པར་ཞེན་པ་",
            "མེད་པའི་ཕྱིར་ཡེ་ཤེས་ཀྱི་སྣང་བ་ཅུང་ཟད་གསལ་བ། ",
            "དོན་ཐམས་ཅད་ཡིད་ཀྱི་བརྗོད་པ་ཙམ་དུ་",
            "མཐོང་བ་ནི་དྲོད་།",
            "རྣམ་པར་མི་རྟོག་པའི་ཚོགས་",
            "ཡེ་ཤེས་ཀྱི་མེའི་སྔ་ལྟས་།",
            "དེ་ལ་ཆོས་ལ་ངེས་པར་རྟོག་པའི་བཟོད་པའི་",
            "སྣང་བ་ཐོབ་པའི་ཏིང་ངེ་འཛིན་ཞེས་བྱའོ།།",
            "དེ་ཐོབ་པ་ནས་བྱང་ཆུབ་ཆེན་པོ་ལས་ཕྱིར་མི་ལྡོག་།",
            ""
        ],
        [
            "སྔར་མ་ཐོབ་པ་སྒྲུབ་པ་ལ་བརྩོན་པ་ལྷག་པར་ཡང་།",
            "དགེ་བ་སྟོབས་ཆེ་སྡིག་ཏོ་མི་དགེ་བས་ཟིལ་གྱིས་གནོན་མི་ནུས་པའི་ཕྱིར། ",
            "གྲངས་མེད་ཀྱི་མཚམས་དེ་ནས་འཛིན་དེའང་",
            "ལྷག་པར་བརྩོན་པ་དག་གིས་དབང་དུ་བྱས་པ་",
            "དེ་ནས་བསྐལ་ཆེན་གྲངས་མེད་པའི་གནས་གཞན་གཅིག་གིས་ཐོབ་པར་འགྱུར་བ་ཡིན་ནོ།།",
            "དྲོད་དུ་ཐོབ་པའི་ཆོས་ཀྱི་སྣང་བ་དེ་ཉིད་འཕེལ་བར་བྱ་བའི་ཕྱིར་",
            "རྣམ་པ་ལ་བརྩོན་འགྲུས་རྩོམ་པའི་ཡེ་ཤེས་ཀྱི་སྣང་བ་འབྲིང་ཙམ་དུ་གསལ་བར་འགྱུར་པ་རྩེ་མོ་།",
            "དགེ་བའི་རྩ་བ་གཡོ་བའི་རྩེ་མོ་ཡིན་པའི་ཕྱིར་རོ། །",
            "དེ་ལ་སྣང་བ་མཆེད་པའི་ཏིང་ངེ་འཛིན་ཞེས་བྱའོ།།",
            "དེ་ནས་སེམས་ཙམ་ལ་གནས་པས་ཕྱི་རོལ་གྱི་དོན་ལ་མངོན་པར་ཞེན་པ་མེད་པའི་ཕྱིར་",
            "ཤིན་ཏུ་གསལ་བར་ཤེས་པའི་སྣང་བ་སྐྱེས་པ་བཟོད་པ་།",
            ""
        ],
        [
            "ངན་འགྲོ་མེད་པས་ཆོས་ཆེན་པོ་ལ་བཟོད་པའི་ཕྱིར་རོ། །",
            "དེའི་ཚེ་དོན་དུ་སྣང་བ་ཐམས་ཅད་ནི་སེམས་ཁོ་ནར་ཟད་ཀྱི། ",
            "དོན་སེམས་ལས་གཞན་པ་ནི་མ་ཡིན་ནོ་",
            "ཞེས་བྱ་བར་མཐོང་སྟེ",
            "དེས་གཟུང་བའི་རྣམ་པར་གཡེང་བ་ནི་།",
            "འཛིན་པའི་རྣམ་པར་གཡེང་བ་འབའ་ཞིག་ལུས་པས། ",
            "དེ་ཁོ་ན་ཉིད་ཀྱི་དོན་གྱི་ཕྱོགས་གཅིག་ལ་",
            "ཞུགས་པའི་ཏིང་ངེ་འཛིན་ཞེས་ཀྱང་བྱའོ།།",
            "དེ་ནས་གང་གི་ཚེ་དོན་ལ་འཛིན་པར་བྱེད་པའི་",
            "རྣམ་པར་གཡེང་བར་སྣང་བ་མེད་པའི་ཡེ་ཤེས་ཀྱི་",
            "སྣང་བ་རྫོགས་པར་འགྱུར་བ་ཆོས་མཆོག་།",
            "འཇིག་རྟེན་པའི་ཆོས་ཐམས་ཅད་ཀྱི་",
            "མཆོག་ཡིན་པའི་ཕྱིར་རམ། ",
            "འཇིག་རྟེན་པའང་ཡིན་ལ་",
            "ཟག་པ་མེད་པའི་ཆོས་རྣམས་",
            "ཐོབ་པར་བྱེད་པའི་མཆོག་ཀྱང་ཡིན་པས་སོ།།",
            ""
        ],
        [
            "འདིས་གཞན་སྟོང་པའི་ལྟ་བ་།",
            "རྣམ་རྫུན་པའི་གྲུབ་མཐའ་སྙོགས་པ་ཡིན་ནོ།།",
            "དེའི་སྒོམ་པ་རབ་ཀྱི་མཐའ། ",
            "འཇིག་རྟེན་ལས་འདས་པའི་ཡེ་ཤེས་",
            "དེ་མ་ཐག་ཏུ་ཐོབ་པར་འགྱུར་བའི་སྐབས། ",
            "དེ་ལ་བར་ཆད་མེད་པའི་ཏིང་ངེ་འཛིན་ཞེས་བྱའོ།།",
            "གནས་སྐབས་དེ་དག་ཐམས་ཅད་ནི་",
            "ལྷག་པར་མོས་པ་བརྟན་པ་ཡིན་པས་",
            "མོས་པས་སྤྱོད་པའི་ས་ཞེས་།",
            "འདི་ནི་བྱིས་པའི་རྒུད་པ་ཐམས་ཅད་ལས་",
            "ཡང་དག་པར་འདས་ཤིང་ཏིང་ངེ་འཛིན་དང་། ",
            "གཟུངས་དང་རྣམ་པར་ཐར་པ་དང་",
            "མངོན་པར་ཤེས་པ་ལ་སོགས་པའི་ཡོན་ཏན་",
            "གྲངས་མེད་པ་ལྡན་པས་",
            "སོ་སྐྱེའི་ས་ལས་ནི་འདས་ལས་རབ་ཏུ་དགའ་བ་ནི་",
            "མ་ཐོབ་པ་འཁོར་ལོས་བསྒྱུར་བའི་མདོག་དཔེར་བྱས་ནས་",
            "མདོ་སྡེ་དཀོན་མཆོག་སྤྲིན་ལས་གསུངས་སོ།།",
            ""
        ],
        [
            "དེ་ལྟ་བུའི་ལམ་གྱི་དམིགས་པ་རྣམ་པ། ",
            "རྟོག་པ་མཚུངས་།",
            "ཡོངས་སུ་འཛིན་པའི་ཁྱད་པར་ནི་",
            "སྐབས་འདིའི་བསྟན་བྱ་ཡིན་།",
            "དེའི་དམིགས་རྣམ་ནི། ",
            "ཀུན་རྫོབ་དང་དོན་དམ་གཉིས་ལས། ",
            "ཀུན་རྫོབ་ལ་རྒྱུ་དང་། ",
            "འབྲས་བུ་དང་། ",
            "ངོ་བོ་ཉིད་དང་། ",
            "དེས་ཁྱད་པར་བཞི་རྣམ་པར་བྱེད་པ་ཡིན་ལ",
            "དོན་དམ་པ་ལ་ནི་",
            "ཆོས་ཉིད་ཀྱི་རྣམ་པ་ཁོ་ནར་ཟད་དོ།།",
            "དེ་ཡང་ཁ་ཅིག་ཏུ་རྒྱུའི་སྒོ་ནས་",
            "བདེན་པ་བཞིའི་དངོས་པོ་ལ་དམིགས་པ་ཡིན་།",
            "ཞེས་གསུངས་པ་ལ༑",
            ""
        ],
        [
            "ལོ་ཆེན་གྱིས། ",
            "རྒྱུ་ནི་འབྲས་བུ་བསྐྱེད་པའི་ནུས་པ་ཡིན་པས། ",
            "དེ་རྣམ་པར་བྱེད་པ་ནི་བཟོད་པ་འབྲིང་།",
            "སྐྱེ་བ་དང་ངེས་པར་འབྱུང་བ་མེད་པ་འདི་ནི་",
            "རྟོགས་པས་ལུས་དང་ངག་ཡིད་དང་",
            "ཞིང་དང་མཚན་ཡོངས་སུ་དག་པའི་རྒྱུ་ཡིན་ནོ་",
            "ཞེས་འཛིན་པའི་ཕྱིར་རོ། །",
            "ཁ་ཅིག་ཏུ་འབྲས་བུའི་སྒོ་ནས་",
            "ཞེས་བྱ་བ་ནི་ཆོས་མཆོག་ཆུང་ངུ་།",
            "དཔའ་བར་འགྲོ་བ་སོགས་པའི་",
            "ཏིང་ངེ་འཛིན་འདི་ནི་སེམས་ཅན་ལ་",
            "ཕན་པའི་འབྲས་བུ་དང་ལྡན་པ་ཡིན་ནོ།།",
            "ཞེས་རྟོགས་པའི་ཕྱིར་རོ། །",
            "སྔ་མར་ནི་འབྲས་བུ་ཉིད། ",
            "དངོས་སུ་མ་རྟོགས་པར་དེ་བསྐྱེད་པའི་",
            "ནུས་པ་རྣམ་པར་བྱེད་པ་ཡིན་ལ",
            "འདི་ནི་འབྲས་བུ་ཉིད་དམིགས་པ་དེ་ལ་",
            "དངོས་སུ་ཡོད་པར་རྟོགས་ནས་",
            "རྣམ་པར་བྱེད་པ་ཡིན་ནོ།།",
            "ཁ་ཅིག་ཏུ་ནི་ངོ་བོའི་སྒོ་ནས་",
            "ཞེས་བྱ་བ་ནི་བཟོད་པ་ཆུང་ངུ་།",
            ""
        ],
        [
            "དོན་དམ་པར་ངོ་བོ་མེད་པ་འདི་ཉིད་ཀུན་རྫོབ་ཏུ་",
            "ངོ་བོ་ཡོད་པ་ཡིན་ནོ་ཞེས་རྟོགས་པའི་ཕྱིར་རོ། །",
            "ཁ་ཅིག་ཏུ་ནི་ཆོས་ཉིད་ཀྱི་རྣམ་པའི་སྒོ་ནས་",
            "ཞེས་བྱ་བ་ནི་ལྷག་མ་དགུ་པོ་སྟེ་",
            "དོན་དམ་པ་རྣམ་པར་བྱེད་པའི་ཕྱིར་རོ། །",
            "རྣམ་པ་གཞན་གྱིས་ཀྱང་ཞེས་བྱ་བ་ནི། ",
            "མི་རྟག་པ་ཉིད་ལ་སོགས་པ་ངོ་བོ་ཉིད་ཀྱི་",
            "ཁྱད་པར་རྣམ་པར་བྱེད་པའོ་ཞེས་གསུངས་པ་",
            "དམིགས་མ་བསལ་བའི་སྦྱོར་ལམ་དགུས། ",
            "དོན་དམ་པ་དང་། ",
            "ངོ་བོ་ཉིད་ཀྱི་ཁྱད་པར་རྣམ་པར་བྱེད་པ་ཡིན་ནོ།།",
            "དྲོད་ཆུང་ངུར་བདེན་པ་བཞིར་",
            "རྣམ་པར་གཞག་ནས་དམིགས་རྣམ་གསུངས་།",
            "ལྷག་མ་ལ་དེ་ལྟར་མ་བཞག་པར་ཕུང་པོ་",
            "ལ་སོགས་པ་སྤྱི་ཉེ་བར་བཟུང་ནས་།",
            "དེ་ལྟ་བུའི་དམིགས་པ་དང་རྣམ་པ་འདི་དག་ཀྱང་",
            "སྦྱོར་བ་དང་རྗེས་ཐོབ་ཀྱིས་བསྡུས་པ་ཡིན་།",
            "མཉམ་པར་གཞག་པའི་ཚེ་ནི་ཐམས་ཅད་དུ་",
            "ཆོས་ཀྱི་དབྱིངས་ཀྱི་རྣམ་པ་ཅན་ཉིད་དོ།།",
            "དེ་དག་ཏུ་སྤང་བྱ་རྣམ་པར་རྟོག་པ་བཞི་དང་ལྡན་པ་ནི། ",
            "ལོ་ཆེན་གྱིས། ",
            "གཟུང་བ་ནི་བཏགས་པའམ་རྫས་སུ་ཡོད་པའི་",
            "བདག་གིས་སྤྱད་པར་བྱ་བ་སྟེ་བཟའ་བའོ།།",
            ""
        ],
        [
            "འཛིན་པ་ནི་དེ་ལ་སྤྱོད་པར་བྱེད་པ་།",
            "ཟ་བ་པོ། ",
            "དང་པོ་ལ་གཉིས་ཏེ་ཀུན་ནས་ཉོན་མོངས་པ་དང་། ",
            "རྣམ་པར་བྱང་བ་སྟེ་སྤང་བར་བྱ་བ་དང་། ",
            "བླང་བར་བྱ་བས་བདག་གི་བར་གྱུར་པའོ།།",
            "ཕྱི་མ་ལ་གཉིས་།",
            "རྫས་སུ་ཡོད་པ་དང་། ",
            "བཏགས་པར་ཡོད་པའོ།།",
            "དེ་བཞིའང་ངེས་པར་འབྱེད་པའི་ཆ་དང་",
            "མཐུན་པ་བཞིའི་ངོ་བོ་ཉིད་ཡིན་ནོ།།",
            "ཞེས་བརྗོད་པ་ཡིན་།",
            ""
        ],
        [
            "དེ་བཞི་ལས་ལངས་པ་ན་རྗེས་ཐོབ་ཀྱི་སེམས་རྣམས་",
            "འཇིག་རྟེན་པའི་མཉམ་པར་གཞག་པ་བཞིའི་སྟོབས་ཀྱིས། ",
            "དེ་ལྟ་བུའི་ཡིད་ལ་བྱེད་པ་",
            "མངོན་དུ་རྒྱུ་བཞིས་མང་དུ་གནས་པའི་ཕྱིར་རོ། །",
            "དེ་ལ་རྟོག་པ་དང་པོའི་ཡུལ་ནི་",
            "ཀུན་ནས་ཉོན་མོངས་པ་ཡིན་ལ",
            "དེའང་སྤྱིའི་མཚན་ཉིད་དང་ཁྱད་པར་གྱི་",
            "མཚན་ཉིད་རྣམ་པ་དགུའོ།།",
            "ཞེས་དང་དེ་ལྟར་ཡུལ་ཀུན་ནས་",
            "ཉོན་མོངས་པ་དགུ་ཡོད་པས་",
            "ཡུལ་ཅན་གྱི་རྟོག་པ་དགུ་སྟེ་དེ་དག་ལ་",
            "བཟའ་བར་བྱ་བའི་མཚན་ཉིད་དུ་ཞེན་པའོ།།",
            "རྣམ་པར་རྟོག་པ་གཉིས་པའི་ཡུལ་ནི་",
            "རྣམ་པར་བྱང་བ་ཡིན་ལ་",
            "དེའང་དགུ་ཡོད་པས། ",
            "དེའི་ཡུལ་ཅན་གྱི་རྣམ་པར་རྟོག་པའང་དགུའོ།།",
            "དེ་ཡང་གཟུང་བའི་རྟོག་པ་དང་པོ་ནི་",
            "ཀུན་ནས་ཉོན་མོངས་པ་ལས་རྣམ་པར་བྱང་བ་",
            "ཐ་དད་པར་བསྒོམས་པའི་སྟོབས་ཀྱིས་སམ་",
            "ངེས་པར་ཀུན་ནས་ཉོན་མོངས་པའི་མཚན་ཉིད་",
            "ངེས་པར་དཔྱོད་པ་ན་རྣམ་པར་བྱང་བ་ཡང་",
            "དོན་གྱིས་དེར་འདུས་པ་ལ་རྟོགས་པས་ཀུན་ནས་",
            "ཉོན་མོངས་པ་དམིགས་པ་ཞེས་ཀྱང་བརྗོད་ལ",
            ""
        ],
        [
            "དེ་ཉིད་ཀྱིས་ན་དངོས་པོ་ཙམ་ལ་",
            "དམིགས་པ་ཞེས་བྱའོ།།",
            "གཉིས་པས་ནི་",
            "ཀུན་ནས་ཉོན་མོངས་པ་ལས་",
            "རྣམ་པར་བྱང་བ་ཐ་དད་པར་ངེས་པས་",
            "རྣམ་པར་བྱང་བ་ལ་དམིགས་པ་ཞེས་བརྗོད་དོ།།",
            "དེ་དག་གི་རབ་ཏུ་དབྱེ་བ་དགུ་དགུ་བརྗོད་པའང་། །",
            "རྣམ་རྟོག་ཉིད་ཀྱི་གྲངས་དགུར་ཐ་སྙད་མི་བྱེད་ཀྱང་",
            "དེའི་ཡུལ་མཚན་ཉིད་ལ་དགུར་གནས་པས་",
            "བསྟན་བཅོས་བྱེད་པས་",
            "མཚན་ཉིད་ཀྱི་རྗེས་སུ་",
            "འབྲངས་ནས་དགུར་ཕྱེའོ།།",
            "ཡང་ན་རྣམ་རྟོག་ཉིད་ཀྱིས་ཀྱང་",
            "མཚན་ཉིད་དགུ་རྟོགས་པ་ཉིད་ཡིན་།",
            "རྗེས་ཀྱི་སེམས་ལ་ཏིང་ངེ་འཛིན་གྱི་སྟོབས་ཀྱི་ཡུལ་",
            "ངེས་པར་སྤྱོད་པ་ནི་",
            "ཆོས་ཉིད་ཡིན་པའི་ཕྱིར་རོ། །",
            "འོག་མ་དགུ་ཚན་གཉིས་ལའང་དེ་བཞིན་ནོ།།",
            ""
        ],
        [
            "ཞེས་གསུངས་པས། ",
            "འཛིན་རྟོག་དང་པོ་རང་དབང་ཅན་གྱི་བདག་ལ་སོགས་པ་",
            "ཡུལ་དགུ་བཀག་པའི་ཆོས་དང་འབྲེལ་བར་རྟོགས་པའོ།།",
            "གཉིས་པའང་ཡུལ་དགུའི་སྒོ་ནས་དེར་ཕུང་པོ་ཙམ་སོགས་",
            "ཡུལ་དགུ་ལ་བཏགས་པའི་བདག་ཏུ་ཡོད་པའི་མཚན་མར་ཞེན་པའི་ཕྱིར་",
            "རམ་ཕུང་པོ་ལ་སོགས་པ་ཉིད་ལ་བཏགས་པའི་མཚན་མར་བཟུང་ནས་",
            "བདག་ཉིད་བཏགས་པར་རྟོག་པའི་ཕྱིར་རོ། །",
            "དེ་དག་ཏུ་ཡོངས་སུ་འཛིན་པའི་ཁྱད་པར་ནི་གཉིས་།",
            "ཐབས་མཁས་པ་དགེ་བའི་བཤེས་གཉེན། ",
            "དེ་ལས་བཟློག་པའི་ཆོས་དང་གཏན་བྲལ་བའོ།།",
            "ཐབས་ལ་མཁས་པ་ནི། ",
            "རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱེད་པས་",
            "གཟུགས་ལ་སོགས་པ་ལ་མི་རྟག་པ་ལ་སོགས་པ་ནས་",
            "ཞི་བ་དང་དབེན་པར་མི་དམིགས་པའི་ཚུལ་གྱིས་རང་ཉིད་སོ་སོར་རྟོག་པ་དང་། ",
            "དེ་ལྟར་དེ་དག་ཉིད་མི་རྟག་པ་ལ་སོགས་པར་གཞན་ལ་སྟོན་པ་དང་། ",
            "མཆོག་ཏུ་མི་འཛིན་པ་དང་། ",
            "དེ་ལྟར་བཟོད་ཅིང་འདོད་པ་དང་། ",
            "དེ་ལྟ་བུའི་ཡིད་ལ་བྱེད་པ་མི་འདོར་བ་དང་། ",
            "ཐེག་པ་གཞན་དང་མ་འདྲེས་པ་དང་། ",
            "སྟོང་པ་ཉིད་ཀྱི་ཆོས་མི་འཇིག་གི་ཆོས་རྣམས་དང་",
            "སྟོང་པ་ཉིད་རང་བཞིན་གཅིག་པར་ཤེས་པ་རྣམས་ནི་",
            "རིམ་པ་བཞིན་ཕ་རོལ་ཏུ་ཕྱིན་པ་དྲུག་ཡིན་པར་གསུངས་པས་",
            "བརྗོད་ལམི་མཐུན་པའི་ཕྱོགས་དང་བྲལ་བ་ནི་",
            "རྣམ་པ་ཐམས་ཅད་མཁྱེན་པ་ཉིད་དང་",
            "ལྡན་པའི་ཡིད་ལ་བྱེད་པ་དང་",
            "བྲལ་བའི་དམིགས་པར་ལྟ་བ་ལ་སོགས་པའི་རྒྱུ་གསུངས་པས་བསྟན་ནོ།།",
            "དགེ་བའི་བཤེས་གཉེན་ནི་",
            "གཟུགས་ནས་མ་འདྲེས་པའི་བར་རྣམས་མི་དམིགས་པར་སྟོན་ཞིང་",
            "།"
        ],
        [
            "དེའི་དགེ་བ་རྫོགས་པའི་བྱང་ཆུབ་ཏུ་བསྔོར་འཇུག་པ་ཡིན་པ་དང་། ",
            "ཤེས་རབ་ཀྱི་ཕ་རོལ་ཏུ་ཕྱིན་པ་སྙན་ངག་ཡིན་པར་བརྗོད་པ་དང་། ",
            "བདུད་ཀྱི་ལས་དང་ཉན་ཐོས་ལ་སོགས་པའི་མདོ་དང་",
            "བསླུ་བ་ཉེ་བར་སྟོན་པ་རྣམས་ལ་",
            "འདི་དག་བདུད་ཀྱི་ལས་ཡིན་པར་",
            "མི་སྟོན་པ་དེའི་མི་མཐུན་པའི་",
            "ཕྱོགས་ཡིན་པར་གསུངས་པས་བསྟན་ནོ།། ",
            "བཞི་པ་རིགས་ཀྱི་ཁྱད་པར་།",
            "འདིར་བསྟན་ཐེག་ཆེན་གྱི་རིགས་ཁོ་ན་ཡིན་ཀྱང་། ",
            "ཞར་བྱུང་སྤྱི་བཤད་པས་རྩོད་སྤོང་ངེས་སླ་བས། ",
            "འཕགས་ཆོས་བསྐྱེད་པའི་དབྱིངས་ནུས་རིགས་ཀྱི་མཚན་ཉིད། ",
            "དེ་ཡང་རང་བཞིན་དུ་གནས་པ་དང་། ",
            "རྒྱས་འགྱུར་གཉིས་།",
            "ཆོས་ཉིད་ཀྱིས་ཐོབ་པ་དང་རྐྱེན་གྱི་ཁྱད་པར་དུ་བྱས་པའོ།།",
            "དེ་ཡང་བྱང་ས་ལས། ",
            "བྱང་ཆུབ་སེམས་དཔའ་རྣམས་ཀྱི་",
            "སྐྱེ་མཆེད་དྲུག་གི་ཁྱད་པར་གང་ཡིན་པ་།",
            "དེ་གཅིག་ནས་གཅིག་ཏུ་བརྒྱུད་དེ་",
            "འོངས་པ་ཐོག་མ་མེད་པའི་",
            "དུས་ཅན་ཆོས་ཉིད་ཀྱིས་ཐོབ་པ་དེ་ལྟ་བུ་ཞེས་དང་། ",
            "གཉིས་པ་སྔོན་དགེ་བའི་རྩ་བ་གོམས་པར་",
            "བྱས་པ་ལས་ཐོབ་པ་གང་ཡིན་པ་དེ་ཞེས་པས། ",
            "དང་པོ་རྟེན་དང་ཕྱི་མ་བརྟེན་པའི་",
            "ངོ་བོ་ཉིད་རྒྱུའི་དངོས་པོར་ཡོད་ལ་",
            ""
        ],
        [
            "སངས་རྒྱས་ཀྱི་ངོ་བོར་མེད་པའོ།།",
            "ཉན་ཐོས་དག་རིགས་ནི། ",
            "ཐར་པའི་རིགས་མ་ཆགས་པའི་དགེ་བར་འདོད་།",
            "མ་ཆགས་འཕགས་རིགས་ཞེས་འདོན་པས་།",
            "སྤྱིར་རིགས་ངེས་པ་གསུམ། ",
            "མ་ངེས་པ། ",
            "རིགས་མེད་ལྔར་བཤད་།",
            "མ་ངེས་པ་ནི། ",
            "གསུམ་དུ་མ་ངེས་པ་ཙམ་གྱིས་ཡིན་།",
            "རིགས་མེད་པ་ནི་",
            "རེ་ཞིག་བྱང་ཆུབ་ཀྱི་སྐལ་བ་མེད་པའོ།།",
            ""
        ],
        [
            "དེས་ན་ཉན་རང་དུ་ངེས་པའི་",
            "རིགས་ཀྱང་ཆོས་ཉིད་ཀྱིས་ཐོབ་པ་ཡིན་།",
            "རྒྱས་པར་འགྱུར་བ་ནི་བྱང་ཆུབ་སེམས་དཔའ་ཁོ་ན་",
            "དེ་ཡང་སྦྱོར་བའི་ལམ་ནས་མཚམས་འཛིན་།",
            "དེ་ནས་བྱང་ཆུབ་ཆེན་པོ་ཐོབ་པ་ལས་བཟློག་པའི་",
            "སྐབས་མི་སྲིད་པ་དང་། ",
            "ཡོན་ཏན་གོང་མ་སྒྲུབ་པའི་སྟོབས་རྒྱས་པས་སོ།།",
            "རང་བཞིན་གནས་རིགས་ནི། ",
            "གནས་གྱུར་པ་ན་ཆོས་ཀྱི་སྐུར་འགྱུར་རུང་མཚན་ཉིད། ",
            "ཉན་ཐོས་དགྲ་བཅོམ་པ་དག་ཀྱང་",
            "ཆོས་ཀྱི་སྐུ་མཐོང་བར་འདོད་པས་སོ།།",
            "དབྱེ་བ་ཉན་ཐོས་ཀྱི། ",
            "རང་སངས་རྒྱས། ",
            "སངས་རྒྱས་ཀྱི་རིགས། ",
            "མ་ངེས་པའི་རིགས་བཞི། ",
            "ཕྱི་མ་ནི། ",
            "གནས་གྱུར་པ་ན་གཟུགས་སྐུ་གཉིས་སུ་གྱུར་རུང་མཚན་ཉིད། ",
            "དབྱེ་བ་བཅུ་གསུམ་།",
            "རྟོགས་པ་ཡི་ནི་ཆོས་དྲུག་དང་སོགས་ཀྱིས་བསྟན་པས་སོ།།",
            ""
        ],
        [
            "དེས་ན། ",
            "ཆོས་ཀྱི་དབྱིངས་ལ་དབྱེར་མེད་ཕྱིར། །",
            " རིགས་ནི་ཐ་དད་རུང་མ་ཡིན།། ",
            "རྟེན་པའི་ཆོས་ཀྱི་བྱེ་བྲག་གིས། །",
            " དེ་ཡི་དབྱེ་བ་ཡོངས་སུ་བརྗོད།། ",
            "འགལ་བ་སྡེབས་ནས་བརྒལ་བ་དེའི་ལན་རྟེན་",
            "ཆོས་ཉིད་དུ་གནས་པ་ལ་",
            "རང་གི་ངོ་བོས་དབྱེ་བ་མེད་པ་བདེན་ཡང་། ",
            "དེ་ལ་བརྟེན་པ་བསྒྲུབས་པ་ལས་བྱུང་བའི་",
            "རིགས་ཐ་དད་པས་རྟེན་ཐ་དད་དུ་འཇོག་སྟེ",
            "བུམ་པ་རང་བཞིན་འདྲ་བ་རྣམས་བརྟེན་པ་",
            "ཐ་དད་པས་མི་འདྲ་བར་བརྗོད་པ་བཞིན་ནོ།། ",
            "ལྔ་པ་ཐེག་ཆེན་སྒྲུབ་པའི་དམིགས་པ་།",
            ""
        ],
        [
            "མཚན་ཉིད། ",
            "བྱང་སེམས་ཀྱིས་སྔར་མ་རྟོགས་པའི་ཆོས་རྟོགས་པའི་གཞི། ",
            "མི་མཐུན་པ་དང་གཉེན་པོ་གཉིས་ཀྱི་ཐུན་མོང་གི་ཡུལ་ལོ། །",
            "དབྱེ་བ་བཅུ་གཅིག་།",
            "དགེ་བ་ལ་སོགས་པ་གསུམ། ",
            "འཇིག་རྟེན་པ་ལ་སོགས་བཞི། ",
            "འདུས་བྱས་འདུས་མ་བྱས་གཉིས། ",
            "ཐུན་མོང་གི་ཡོན་ཏན་ཅན་དང་། ",
            "ཐུན་མོང་མ་ཡིན་པའི་ཡོན་ཏན་ཅན་གཉིས་སོ།།",
            "དེ་ཙམ་གྱིས་བྱིས་པ་རྣམས་ཀྱིས་རྟོག་པའི་ཕྱིན་ཅི་ལོག་བཞི་དང་། ",
            "ཉན་ཐོས་རྣམས་ཀྱིས་ཆོས་ཀྱི་སྡོམ་བཞིར་རྟོགས་པ་དང་། ",
            "བྱང་ཆུབ་སེམས་དཔའ་རྣམས་ཀྱིས་མཐའ་ལས་",
            "འདས་པ་རྟོགས་པའི་གཉེན་པོའི་ཡུལ་རྫོགས་པའོ།། ",
            "དྲུག་པ་ཆེད་དུ་བྱ་བ་ནི་རྣམ་པ་གསུམ་།",
            "གཞན་གྱི་དོན་སྙིང་རྗེ་དང་། ",
            "རང་གི་དོན་སྤངས་པ་དང་། ",
            "ཡེ་ཤེས་ཆེན་པོའོ།།",
            "ལོ་ཆེན་གྱིས། ",
            "ཆེད་དུ་བྱ་བ་འདི་གསུམ་ནི་",
            "སྒྲུབ་པའི་ཁྱད་པར་དུ་བསྟན་པ་ཡིན་གྱི། ",
            "སྒྲུབ་པའི་ངོ་བོར་བསྟན་པ་ནི་མ་ཡིན་པས་ན་",
            "སྒྲུབ་པ་པོ་བྱང་ཆུབ་སེམས་དཔའི་ཁྱད་པར་དུ་བཀོད་དོ།།",
            ""
        ],
        [
            "ཞེས་གསུངས་པས། ",
            "དེ་གསུམ་འདིར་སྟོན་པ་ནི། ",
            "ཚུལ་ཁྲིམས་བསྲུང་བ་ནི་",
            "ངེས་པར་འབྱུང་བའི་ཆེད་དུ་ཡིན་པས་",
            "ངེས་འབྱུང་གི་ཚུལ་ཁྲིམས་ཞེས་སྦྱར་བ་ལྟ་བུའོ།། ",
            "བདུན་པ་གོ་ཆའི་སྒྲུབ་པ་ལ་མཚན་ཉིད། ",
            "འཇུག་པའི་དོན་གྱི་སྦྱོར་བ་",
            "ཕར་ཕྱིན་དྲུག་ཡན་ལག་ཏུ་བསྒོམ་པར་བྱ་བའོ།།",
            "དབྱེ་བ་ཕ་རོལ་ཏུ་ཕྱིན་པ་དྲུག་",
            "རེ་རེར་དྲུག་དྲུག་ཕྱེ་ནས་སློབ་པའོ།། ",
            "བརྒྱད་པ་འཇུག་པའི་སྒྲུབ་པ་།",
            "མཚན་ཉིད་རྣམ་མཁྱེན་ཐོབ་བྱེད་ཀྱི་བྱ་བའོ།། ",
            "དབྱེ་བ་ནི་འཇུག་པའི་ཡུལ་དགུ་ཡོད་པས་",
            "ཡུལ་ཅན་གྱི་བྱ་བ་འཇུག་སྒྲུབ་དགུ་།",
            ""
        ],
        [
            "བསམ་གཏན་དང་",
            "གཟུགས་མེད་པའི་སྙོམས་པར་འཇུག་པ་དང་། ",
            "ལྡང་བའི་འཇུག་པ་དང་། ",
            "སྦྱིན་སོགས་ཕ་རོལ་ཏུ་ཕྱིན་དྲུག་གི་འཇུག་པ་དང་། ",
            "འཕགས་པའི་ལམ་གྱི་འཇུག་པ་དང་། ",
            "བྱམས་པ་ལ་སོགས་པ་ཚད་མེད་པའི་འཇུག་པ་དང་། ",
            "དམིགས་པ་མེད་པ་དང་ལྡན་པའི་འཇུག་པ་དང་། ",
            "འཁོར་གསུམ་རྣམ་པར་དག་པའི་འཇུག་པ་དང་། ",
            "ཆེད་དུ་བྱ་བའི་འཇུག་པ་དང་། ",
            "མངོན་ཤེས་དྲུག་གི་འཇུག་པ་དང་། ",
            "རྣམ་པ་ཀུན་མཁྱེན་པའི་ཡུལ་ལ་འཇུག་པའོ།།",
            "ལོ་ཆེན་གྱིས། ",
            "འདིར་མི་སློབ་པའི་ལམ་ནི་ལམ་གྱི་དབྱེ་བ་ཙམ་དུ་བཀོད་ཀྱི་",
            "རྣམ་པ་ཐམས་ཅད་མཁྱེན་པར་མ་འདུས་པ་",
            "ཐེག་པ་ཆེན་པོ་མི་སློབ་པའི་ལམ་ནི་མེད་དོ།།",
            "རྣམ་པ་ཐམས་ཅད་མཁྱེན་པ་ལ་འཇུག་པའི་ལམ་ནི་",
            "དེ་ཐོབ་པའི་གནས་སྐབས་ན་",
            "དེ་ཐོབ་པར་བྱེད་པའི་བྱ་བ་ཡིན་གྱི། ",
            "དེ་ཐོབ་ཟིན་ནས་",
            "ནི་སྒྲུབ་པ་རྒྱུན་ཆད་པས་འཇུག་པའི་བྱ་བ་མེད་པ་ཉིད་དོ།།",
            "གཞན་ལ་ནི་མི་ཉམས་པ་དང་ཁྱད་པར་དུ་འགྲོ་བའི་",
            "དོན་དུ་ཞུགས་ནས་ཀྱང་བྱ་བ་ཡོད་པ་ཉིད་དོ།། ",
            "དགུ་པ་ཚོགས་ཀྱི་སྒྲུབ་པ་།",
            ""
        ],
        [
            "མཚན་ཉིད་ཐེག་ཆེན་ལ་",
            "ཞུགས་པ་མཐར་ཐུག་པར་བྱ་བའི་བྱ་བ། ",
            "དབྱེ་བ། ",
            "སྙིང་བརྩེ་བ་ཆེན་པོའི་ཚོགས་དང་། ",
            "སྦྱིན་པའི། ",
            "ཚུལ་ཁྲིམས་ཀྱི། ",
            "བཟོད་པའི། ",
            "བརྩོན་འགྲུས་ཀྱི། ",
            "བསམ་གཏན་གྱི། ",
            "ཤེས་རབ་ཀྱི། ",
            "ཞི་གནས་ཀྱི། ",
            "ལྷག་མཐོང་གི། ",
            "ཟུང་དུ་འབྲེལ་བའི། ",
            "ཐབས་ལ་མཁས་པའི། ",
            "ཡེ་ཤེས་ཀྱི། ",
            "བསོད་ནམས་ཀྱི། ",
            "ལམ་གྱི། ",
            "གཟུངས་ཀྱི། ",
            "ས་བཅུའི་གཉེན་པོའི་ཚོགས་ཏེ་བཅུ་བདུན་ནོ།།",
            "སའི་ཚོགས་བྱེ་བྲག་ཏུ་བཤད་པ་།",
            "ས་དང་པོ་རབ་ཏུ་དགའ་བ་ལ་ཡོངས་སྦྱོང་བཅུ། ",
            "གཉིས་པ་དྲི་མ་མེད་པར་བདུན། ",
            "གསུམ་པ་འོད་བྱེད་པར་ལྔ། ",
            "བཞི་པ་འོད་འཕྲོ་བར་བཅུ། ",
            "ལྔ་པ་སྦྱང་དཀའ་བར་བཅུ། ",
            "དྲུག་པ་མངོན་དུ་གྱུར་པར་བཅུ་གཉིས། ",
            "བདུན་པ་རིང་དུ་སོང་བར་སྤང་བྱ་ཉི་ཤུ་དང་བྲལ་བ་དང་། ",
            "དེའི་གཉེན་པོ་ཉི་ཤུ། ",
            "བརྒྱད་པ་མི་གཡོ་བར་བརྒྱད། ",
            "དགུ་པ་ལེགས་པའི་བློ་གྲོས་ལ་",
            "ཡོངས་སུ་སྦྱོང་བ་བཅུ་གཉིས་བཤད་ལ",
            "ས་བཅུ་པ་ཆོས་ཀྱི་སྤྲིན་ལ་ཡོངས་སྦྱོང་མ་བཤད་།",
            "འབྲས་བུའི་ས་ཉིད་ཀྱི་རྒྱུའི་ས་རྣམས་ལས་",
            "རིགས་མི་འདྲ་བར་གྲུབ་པས་སྦྱོང་བྱེད་",
            "ཐ་དད་པར་བཞག་མི་དགོས་པའི་ཕྱིར་རོ། །",
            " བཅུ་པ་ངེས་པར་འབྱུང་བའི་སྒྲུབ་པ་ལ་མཚན་ཉིད། ",
            "མཐར་ཐུག་པའི་སྒྲུབ་པ། ",
            "དབྱེ་བ། ",
            "ཆེད་དུ་བྱ་བའི་ངེས་པར་འབྱུང་བ་དང་། ",
            "མཉམ་པ་ཉིད་སེམས་ཅན་གྱི་",
            "དོན་གྱི་འབད་པའམ་ལྷུན་གྱིས་གྲུབ་པའི། ",
            "མཐའ་ལས་འདས་པའི། ",
            "ཐོབ་པའི་མཚན་ཉིད་ཀྱི། ",
            "རྣམ་པ་ཀུན་མཁྱེན་པར། ",
            "ལམ་གྱི་ཡུལ་ཅན་གྱི་ངེས་པར་འབྱུང་བ་བརྒྱད། ",
            "གང་ནས་ངེས་པར་འབྱུང་ན་ཁམས་གསུམ་ནས། ",
            "གང་ངེས་པར་འབྱུང་ན་རྣམ་པ་",
            "ཐམས་ཅད་མཁྱེན་པ་ཉིད་ག་ལ་བར་རོ། །",
            "འདིར་དེ་ནས་དེར་ངེས་པར་",
            "འབྱུང་བྱེད་ཙམ་བཀོད་པས་སྒྲུབ་པའོ།།",
            ""
        ],
        [
            "དེས་ན་ལོ་ཆེན་གྱིས། ",
            "གོ་ཆ་ནི་རྒྱུད་པའི་སྦྱོར་བ་སྟེ་ཚོགས་ལམ་ཉིད་དོ།།",
            "འཇུག་པ་ནི་དངོས་ཀྱི་སྦྱོར་བ་སྟེ་སྦྱོར་བའི་ལམ་ཡིན་ནོ།།",
            "ཚོགས་ལ་གཟུངས་ཀྱི་ཚོགས་",
            "ཡན་ལག་བཅོ་ལྔ་ནི་ཆོས་མཆོག་ཆེན་པོའོ།།",
            "སའི་ཚོགས་ལས་རབ་ཏུ་དགའ་བ་ནི་མཐོང་ལམ་མོ། །",
            "གཞན་དགུ་ནི་སྒོམ་ལམ་མོ། །",
            "གཉེན་པོ་ནི་མཐོང་ལམ་དང་སྒོམ་ལམ་མོ། །",
            "ངེས་པར་འབྱུང་བ་ལྷུན་གྱིས་གྲུབ་པ་ནི་ཁྱད་པར་གྱི་ལམ་།",
            "དང་པོ་ཐོབ་པའི་ས་མཚམས་སོ་ཞེས་གསུངས་།",
            "དེ་ལྟར་རྒྱས་པར་བསྟན་པའི་ཆོས་བཅུ་པོ་",
            "དེ་ཡང་དོན་བཞིར་འདུ་།",
            ""
        ],
        [
            "སྒྲུབ་པ་པོའི་གང་ཟག་དང་། ",
            "སྒྲུབ་པའི་དམིགས་པ་དང་། ",
            "སྒྲུབ་པའི་ཆེད་དུ་བྱ་བ་དང་། ",
            "སྒྲུབ་པའི་རང་བཞིན་ནོ།།",
            "གང་ཟག་ནི་ཆོས་བཞིས་ཁྱད་པར་དུ་བྱས་པ་།",
            "བསམ་པ་དང་། ",
            "གདམས་ངག་དང་། ",
            "སྦྱོར་བ་དང་། ",
            "རིགས་ཀྱི་ཁྱད་པར་བཞིས་ཁྱད་པར་དུ་བྱས་པའོ།།",
            "དེ་དག་ཀྱང་རིམ་པ་བཞིན། ",
            "སེམས་བསྐྱེད་པ་དང་། ",
            "གདམས་ངག་དང་། ",
            "ངེས་པར་འབྱེད་པའི་ཡན་ལག་དང་། ",
            "རྟེན་རྣམས་ཡིན་ནོ།།",
            "སྒྲུབ་པའི་རང་བཞིན་ནི་གོ་ཆ་དང་། ",
            "འཇུག་པ་དང་། ",
            "ཚོགས་དང་ངེས་པར་འབྱུང་བ་།",
            "ཐེག་པ་ཆེན་པོ་ལ་འཇུག་པའི་ལྡོག་པ་དང་། ",
            "འཇུག་པའི་བྱ་བ་དང་། ",
            "ཞུགས་ནས་མཐར་ཐུག་པར་བྱེད་པའི་ལྡོག་པ་དང་། ",
            "མཐར་ཐུག་པའི་རང་བཞིན་ནོ།།",
            ""
        ],
        [
            "དངོས་པོ་གཉིས་པ་ལམ་ཤེས་ཀྱི་མངོན་རྟོགས་ཀྱི་",
            "དབྱེ་བ་དང་པོ་ལམ་ཤེས་སྐྱེ་བའི་རྟེན་།",
            "རྟེན་གྱི་ངོ་བོ་ཉིད་གེགས་དང་བྲལ་བ། ",
            "བདག་པོའི་རྐྱེན་སེམས་བསྐྱེད་པ། ",
            "རྒྱུའི་རྐྱེན་རིགས་དང་ལྡན་པ། ",
            "འཁོར་བ་མི་འདོར་བའི་རང་བཞིན་ཅན། ",
            "དེ་གཞན་ལ་ཕན་པ་མི་སྒྲུབ་པའི་ལས་ཅན་ཁྱད་པར་",
            "བཞི་དང་ལྡན་པ་སྟེ་ལྔས་བསྟན་པར་",
            "སློབ་དཔོན་སེང་གེ་བཟང་པོ་བཞེད་པ་སྟེ་",
            "འདིར་འོས་ཏེ",
            "རྒྱུའི་དུས་སུ་རིགས་ངེས་པ་གསུམ། ",
            "ལམ་གྱི་དུས་སུ་ལ་ལ་ནི་",
            "ཉན་ཐོས་ཀྱི་བྱང་ཆུབ་ཏུ་སེམས་བསྐྱེད་དོ།།",
            "ལ་ལ་ནི་རང་སངས་རྒྱས་སུ་སེམས་བསྐྱེད་དོ།།",
            "ལ་ལ་ནི་རྣམ་པ་ཐམས་ཅད་མཁྱེན་པ་ཉིད་ཀྱི་",
            "ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ།།",
            "ཞེས་འབྱུང་།",
            ""
        ],
        [
            "དེ་ལ་བགྲོད་བྱ་ལམ་གྱི་ཤེར་ཕྱིན་གསུམ། ",
            "འབྲས་བུ་བྱང་ཆུབ་རྣམ་པ་གསུམ་དུ་",
            "ངེས་པར་བཞག་པས་སོ།།",
            "ཐེག་པ་གཅིག་ཏུ་བསྟན་པའི་ལུང་མ་ངེས་པའི་",
            "རིགས་ཅན་དག་གི་དབང་དུ་མཛད་པ་ཡིན་ཏེ་",
            "དེ་ཡང་། ",
            "ཁ་ཅིག་དག་ནི་དྲང་ཕྱིར་དང་། །",
            " གཞན་ཡང་ཀུན་ཏུ་གཟུང་བའི་ཕྱིར། །",
            " རྫོགས་པའི་སངས་རྒྱས་རྣམས་ཀྱིས་ནི། །",
            " མ་ངེས་རྣམས་ལ་ཐེག་གཅིག་བསྟན།།",
            "ཞེས་གསུངས་པས་སོ།། ",
            "གཉིས་པ་སློབ་མ་ཉན་ཐོས་ཀྱི་ལམ་ནི། ",
            "ལམ་གྱི་ངོ་བོ་དང་། ",
            "དེ་བསྐྱེད་པའི་སྦྱོར་བས་།",
            "དང་པོས་ནི་དེའི་འཕགས་ལམ་།",
            ""
        ],
        [
            "གཉིས་པས་སྦྱོར་ལམ་དང་། ",
            "དེའི་སྔོན་གྱི་ཚོགས་ལམ་གཟུང་ངོ་།།",
            "དེ་ལ་དང་པོ་ནི་ངོ་བོ་མི་དམིགས་པའི་",
            "ཁྱད་པར་ཅན་གྱི་རྣམ་པ་བཅུ་དྲུག་མཐོང་བའོ།།",
            "རྣམ་པ་ཡང་སྐྱེ་བ་དང་འཇིག་པས་ནི་མི་རྟག་པའོ་",
            "ཞེས་ནས་མངོན་པར་འདུ་བྱེད་པ་མེད་པའི་བར་རྩ་དྲུག །",
            "ཉན་ཐོས་རང་གཞུང་གིས་རྣམ་པ་བཅུ་དྲུག་བསྟན་པ་དང་",
            "མིང་མི་འདྲ་ཡང་དོན་གཅིག །",
            "གཉིས་པ་དེ་བསྐྱེད་པའི་སྦྱོར་བ་ནི། ",
            "ཉན་ཐོས་ཀྱིས་ངེས་འབྱེད་ཡན་ལག་བཞི། ",
            "དེའི་སྔོན་དུ་འགྲོ་བས་ཚོགས་ལམ་ཡང་ཤུགས་ཀྱིས་བསྟན་ནོ།།",
            "དཔྱད་ན་",
            "སྤྱིར་ལམ་ལྔའི་མཚན་ཉིད་རིམ་པ་བཞིན་ཐར་པའི་ཆ་དང་",
            "མཐུན་པའི་མངོན་རྟོགས་ཚོགས་ལམ་གྱི་མཚན་ཉིད། ",
            "ངེས་པར་འབྱེད་པའི་ཆ་དང་མཐུན་པའི་མངོན་རྟོགས་སྦྱོར་ལམ་གྱི། ",
            "བདེན་པ་གསར་དུ་མཐོང་བའི་མངོན་རྟོགས་མཐོང་ལམ་གྱི། ",
            "རྗེས་ལ་མངོན་རྟོགས་སྒོམ་ལམ་གྱི། ",
            "མཐར་ཐུག་པའི་ལམ་མི་སློབ་ལམ་གྱིའོ། །",
            "དེ་ལས་ཐར་པའི་ཆ་དང་མཐུན་པའི་ཉན་ཐོས་ཀྱི་མངོན་རྟོགས། ",
            "ཉན་ཐོས་ཀྱི་ཚོགས་ལམ་དུ་བཞག་པ་བཞིན་གྱི་",
            "ལམ་ལྔ་གསུམ་བཅོ་ལྔ་ཀུན་ཤེས་པར་བྱའོ།།",
            "དཔེར་ན་ལམ་གྱི་རྒྱུད་ཤེས་པ་དང་། ",
            "ལམ་དེ་རང་ལ་ཞུགས་ནས་འགྲོ་བའི་ཁྱད་བཞིན། ",
            "བྱང་ཆུབ་སེམས་དཔའ་ནི། ",
            "ཉན་ཐོས་ཀྱི་།",
            ""
        ],
        [
            "གཞན་དེ་ལ་འགོད་པའི་ཕྱིར་ཤེས་པར་བྱ་བ་ཡིན་ལ་",
            "རང་ཉིད་དེ་ལས་ངེས་པར་འབྱུང་བའི་ཕྱིར་མི་བསྒོམ་པས། ",
            "སྔ་མ་རང་རྒྱུད་པས། ",
            "དེ་དག་གི་ལམ་གཞུང་མ་དང་། ",
            "ཕྱི་མ་ཤེས་པར་བྱ་བའི་ལམ་མོ། །",
            "དེས་ཤེས་བྱའི་ལམ་དང་། ",
            "མངོན་དུ་བྱ་བའི་ལམ་བརྡའ་ཆད་ཀྱི་སོ་སོར་ངེས་པར་བསྟན་ནོ།།",
            "འདིའི་སྦྱོར་བ་ལོ་ཆེན་གྱིས། ",
            "དེ་བསྐྱེད་པའི་སྦྱོར་བ་ནི་ས་བརྒྱད་པ་ལ་སོགས་པར་",
            "ཉན་ཐོས་ཀྱི་ངེས་པར་འབྱེད་པའི་ཆ་དང་མཐུན་པར་",
            "འཇིག་རྟེན་པའི་ཤེས་པས་ཡིད་ལ་བྱེད་པས་དྲོད་ལ་སོགས་པ་དང་",
            "འདྲ་བས་དྲོད་ལ་སོགས་པ་ཡིན་པར་བརྗོད་དོ་ཞེས་གསུངས་པས། ",
            "བྱང་སེམས་ཀྱི་འཇིག་རྟེན་པའི་སེམས་ལ་",
            "དྲོད་ལ་སོགས་པར་བཏགས་པར་ཟད་དོ།།",
            "ཉན་ཐོས་དེ་དག་ཚུལ་ཁྲིམས་ལ་བརྟེན་ནས་",
            "ཉན་ཐོས་ཀྱི་སྡེ་སྣོད་ལ་ཐོས་བསམ་བྱས་ཏེ་",
            "ལུང་རིགས་ཀྱིས་བདེན་བཞིའི་རྣམ་པ་བཅུ་དྲུག་ཤེས་པར་བྱས་།",
            "དྲན་པ་ཉེར་བཞག་བཞི་།",
            "སྦྱོར་ལམ་བཞིར་ཡང་དག་སྤོང་བཞི། ",
            "རྫུ་འཕྲུལ་རྐང་བཞི། ",
            "དབང་པོ་ལྔ་སྟོབས་ལྔ་རིམ་པ་བཞིན། ",
            "དྲོད་རྩེ་བཟོད་པ་ཆུང་ངུ་གསུམ་དུ་ཁམས་གསུམ་གྱི་",
            "བདེན་པ་བཞི་རྣམ་པ་མི་རྟག་སོགས་བཅུ་དྲུག་མཚུངས་པར་།",
            ""
        ],
        [
            "འབྲིང་ནས་དང་པོར་ལམ་གྱི་",
            "བཞི་དོར་ནས་བཅུ་གཉིས་།",
            "དེ་ནས་འགོག་པའི་བཞི་།",
            "དེ་ནས་ཀུན་འབྱུང་གི་བཞི་།",
            "དེ་ནས་དུཿཁའི་གཅིག་།",
            "གཉིས་དོར་ནས་གཉིས་།",
            "དེ་ལ་སྲེད་པ་ཤས་ཆེ་ན་",
            ""
        ],
        [
            "ལེ་ལོ་དང་ང་རྒྱལ་གྱི་གཉེན་པོར་མི་རྟག་དུཿཁ་གཉིས། ",
            "ལྟ་བ་ཤས་ཆེ་ན་",
            "བདག་དང་བདག་གིར་ལྟ་བ། གཉེན་པོ་བདག་མེད་དང་། ",
            "སྟོང་པ་བསྒོམ་མོ། །",
            "དེ་ནས་བཟོད་ཆེན་དང་། ",
            "ཆོས་མཆོག་འདོད་ཁམས་ཀྱི་སྡུག་བསྔལ་ཕུང་པོ་ལྔ་ལ་",
            "དམིགས་པ་སྐད་ཅིག་མ་རེ་རེའོ།།",
            "མཐོང་ལམ་ནི་ཆོས་མཆོག་གི་རྗེས་སུ་འདོད་ཁམས་ཀྱི་",
            "སྡུག་བསྔལ་གྱི་ཆོས་ཉིད་",
            "རྟོགས་པ་བར་ཆད་མེད་ལམ་གྱིས་བསྡུས་པའི་",
            "ཆོས་བཟོད་དེ་ཉིད་རྣམ་གྲོལ་ལམ་གྱི་བསྡུས་པ་ཆོས་ཤེས། ",
            "དེའི་རྗེས་སུ་ཁམས་གོང་གི་སྡུག་བསྔལ་རྟོགས་པའི་",
            "བར་ཆད་མེད་ལམ་རྗེས་བཟོད་དེའི་",
            "རྣམ་གྲོལ་ལམ་ནི་རྗེས་ཤེས་།",
            "དེ་བཞིན་དུ་བདེན་པ་གཞན་གསུམ་ལའང་",
            "སྦྱར་བས་སེམས་ཀྱི་སྐད་ཅིག་བཅུ་དྲུག །",
            "དེ་ཡང་བཟོད་པ་རེ་ཤེས་པ་རེ་སྤེལ་བས། ",
            "བཟོད་དང་ཤེས་པ་གོ་རིམ་བཞིན། །",
            " བར་ཆད་མེད་དང་རྣམ་གྲོལ་ལམ། །",
            " ཞེས་མཛོད་ལས་།",
            "དེའི་སྐད་ཅིག་བཅོ་ལྔ་ཚུན་མཐོང་ལམ་ཡིན་ལ་",
            "ཐམས་ཅད་ཀྱང་ཆོས་མཆོག་དང་ས་གཅིག་གོ།།",
            "སྒོམ་ལམ་ནི་འདོད་ཁམས་དང་། ",
            "བསམ་གཏན་བཞི་དང་། ",
            "གཟུགས་མེད་དེ་",
            ""
        ],
        [
            "ས་དགུ་པོ་རེ་རེ་ལ་སྒོམ་སྤང་གི་ཉོན་མོངས་པ་",
            "དགུ་དགུ་སྟེ་གྱ་གཅིག་གི་གཉེན་པོར་འགྱུར་བའོ།།",
            "ཅིག་ཅར་བ་ལ་ནི་ཁམས་གསུམ་གྱི་",
            "ཉོན་མོངས་བསྒྲིལ་ནས་སྤོང་བས་དགུར་སྐྱེའོ།།",
            "མཐོང་སྒོམ་གཉིས་ནི་བྱང་ཆུབ་ཡན་ལག་བདུན་དང་། ",
            "འཕགས་ལམ་ཡན་ལག་བརྒྱད་ཡིན་ནོ།།",
            "མི་སློབ་ལམ་ནི་སྲིད་རྩེའི་",
            "ཉོན་མོངས་དགུ་ཟད་པ་ཐོབ་ཅིང་ཤེས་པ་ཡིན་ནོ།།",
            "དེ་ལྟ་བུའི་ཟག་པ་མེད་པའི་ལམ་ལ་དགེ་སྦྱོང་གི་ཚུལ་ཞེས་།",
            "དེ་ཡང་མཐོང་སྒོམ་ཟག་པ་མེད་པ་ལ་བརྟེན་པ་འབྲས་བུ་བཞི། ",
            "འབྲས་བུའི་ངོ་བོ་ནི་ལམ་བདེན། ",
            "རྣམ་གྲོལ་ལམ། ",
            "དེས་ཐོབ་པའི་འགོག་བདེན་སྤངས་པ་གཉིས། ",
            "དེས་འབྲས་བུ་འདུས་བྱས་འདུས་མ་བྱས། ",
            "དེ་ཡང་མཐོང་སྤང་སྤངས་པའི་རྣམ་གྲོལ་ལམ་བརྒྱད་དང་། ",
            "སྒོམ་སྤང་ལས་གྲོལ་བའི་སྒོམ་ལམ་གྱ་གཅིག་སྟེ་བརྒྱད་ཅུ་རྩ་དགུ། ",
            "དེ་དག་དང་གྲངས་མཐུན་པའི་སྤངས་པ་བརྒྱད་ཅུ་རྩ་དགུའོ།།",
            ""
        ],
        [
            "གསུམ་པ་བསེ་རུ་ལྟ་བུའི་ལམ་།",
            "ངོ་བོ་དང་སྦྱོར་བ་གཉིས། ",
            "དང་པོ་ལ་འབྲས་བུའི་ཁྱད་པར། ",
            "རང་བཞིན་གྱི། ",
            "རྟེན་གྱི་ཁྱད་པར་གསུམ། ",
            "དང་༼འབྲས་བུའི་ཁྱད་།༽པོ། ",
            "རང་བྱུང་བདག་ཉིད་རྟོགས་པའི་ཕྱིར། །",
            " གཞན་གྱིས་བསྟན་ཡང་མི་དགོས་ལ། ",
            "ཞེས་པ་འདིས་བདག་ཉིད་ལ་གཞན་གྱིས་",
            "བསྟན་མི་དགོས་པར་བྱང་ཆུབ་ཐོབ་པ་དང་། ",
            "ཡང་གི་སྒྲས་རང་གིས་མ་བརྗོད་པར་གཞན་གྱིས་རྟོགས་པར་བྱེད་པ་།",
            "དང་པོ་ནི་མཉམ་བཞག་གི་ཡེ་ཤེས། ",
            "ཕྱི་མ་རྗེས་ཐོབ་ཀྱི་ཡེ་ཤེས་ཏེ་དེ་གཉིས་ལ་ཟབ་པར་བརྗོད་དོ།།",
            "རང་རྒྱལ་རང་གི་རྒྱུད་ཉིད་ལ་འབྲས་བུ་དེ་བསྐྱེད་པ་ཡིན་།",
            "བྱང་ཆུབ་སེམས་དཔའ་ནི་ཐབས་ཤེས་པས་གཞན་ལ་བསྟན་པས་",
            "གཞན་གྱི་རྒྱུད་ལ་འབྲས་བུ་དེ་ཐོབ་པར་བྱེད་པའོ།།",
            ""
        ],
        [
            "རང་བཞིན་གྱི་ཁྱད་ནི། ",
            "དེ་ནི་ཉན་ཐོས་ལས་རྟོགས་པ་ལྷག་།",
            "སངས་རྒྱས་ལས་དམན་པ་སྟེ་གང་གི་ཞེ་།",
            "གཟུང་དོན་རྟོག་པ་སྤོང་ཕྱིར་དང་། །",
            "འཛིན་པ་མི་སྤོང་ཕྱིར་ཞེས་པས་སོ།། ",
            "རྟེན་གྱི་ཁྱད་པར་ནི། ",
            "ལམ་ཐོབ་པར་བྱ་བའི་དོན་དུ་སྒོམ་པ་པོ་རང་རྒྱལ་གྱིས་རིགས་ཅན། ",
            "རྗེས་སུ་བྱེད་པའི་ལམ་གྱི་རྟེན་བྱང་སེམས་སོ།། ",
            "གཉིས་པ་སྦྱོར་བ་ངེས་འབྱེད་ཆ་མཐུན་བཞི་པོ་",
            "དམིགས་པ་ལ་སོགས་པ་དྲུག་གི་ཁྱད་པར་དུ་འཕགས་པ་ཉིད་",
            "རང་སངས་རྒྱས་ཀྱི་ལམ་བསྐྱེད་པའི་ཐབས་ཀྱི་",
            "ཁྱད་པར་གྱིས་ཟིན་པ་དང་པོའི་སྦྱོར་བ་ཡིན་ལ",
            "ཕྱི་མ་ནི་ས་བརྒྱད་པར་དེའི་ངེས་འབྱེད་ཀྱི་རྗེས་སུ་བྱེད་པས་།",
            ""
        ],
        [
            "རང་རྒྱལ་དེ་ཡང་དབང་པོ་རྣོ་འབྲིང་རྟུལ་བས་བསེ་རུ་ལྟ་བུ་དང་། ",
            "སྤྱོད་པ་དང་ཚོགས་སུ་དབྱེ་བ་ཤཱནྟི་པའི་",
            "ཐེག་གསུམ་རྣམ་འབྱེད་ལས་གསལ་བར་བྱུང་།",
            "བསེ་རུ་བསྐལ་པ་བརྒྱ་ཡི་རྒྱུས། །",
            "ཞེས་པ་བསྐལ་པ་བརྒྱའི་བར་དུ་ངེས་འབྱུང་གི་ཚུལ་ཁྲིམས་བསྲུང་། ",
            "ཉན་ཐོས་ཀྱི་སྡེ་སྣོད་ལ་ཐོས་བསམ་།",
            "ཐར་པ་ཆ་མཐུན་།",
            "ད་དུང་སྐྱེ་བ་ལེན་པར་ཤེས་ནས་",
            "དེར་རང་བྱུང་ཐོབ་པར་བྱ་བའི་ཕྱིར། ",
            "མཁས་པར་བྱ་བའི་དངོས་པོ་དྲུག་ལ་མཁས་པར་སྦྱངས་ཏེ་",
            "འཆི་ཁར་སངས་རྒྱས་དང་། ",
            "ཉན་ཐོས་མེད་པའི་ཞིང་སྟོང་དུ་སྐྱེ་བར་གྱུར་།",
            ""
        ],
        [
            "དེར་ཡང་གཞན་ལ་མ་བལྟོས་པར་རང་གིས་",
            "ཐོབ་པའི་ཤེས་རབ་ཀྱིས་ལམ་བགྲོད་པར་གྱུར་།",
            "བྱང་ཆུབ་ཐོབ་པ་ན་གདུལ་བྱ་ལ་",
            "ལུས་ཀྱིས་སྙིང་བརྩེ་བར་བྱེད་ཅིང་ངག་གིས་སྙིང་བརྩེ་བ་",
            "བྱེད་པར་མ་གྱུར་ཅིག་ཅེས་བྱ་བའི་སྨོན་ལམ། ",
            "ཚོགས་གསོག་པ་དང་། ",
            "བསྐལ་པ་བརྒྱའི་གསུམ་གཉིས་ཙམ་དུ་",
            "ཚོགས་བསགས་པས་བཟོད་པ་འབྲིང་མན་ཆད་སྐྱེས་ནས་",
            "མཁས་པར་བྱེད་ཅིང་སྨོན་ལམ་འདེབས་པ་དང་། ",
            "བསྐལ་པ་བརྒྱའི་གསུམ་ཆ་ཙམ་དུ་བསགས་ནས་",
            "བཟོད་ཆེན་གྱི་བར་ཐོབ་ནས་",
            "མཁས་པ་དང་། ",
            "སྨོན་ལམ་སྦྱངས་ཏེ་",
            ""
        ],
        [
            "ལམ་ལྷག་མ་བགྲོད་དགོས་སོ།།",
            "ལམ་བགྲོད་པའི་ཁྱད་པར་ནི་དེ་ནས་ཤི་འཕོས་ཏེ་",
            "ཞིང་སྟོང་གླིང་གསུམ་གྱི་སྐྱེས་པ་དམངས་རིགས་མིན་པ་ཞིག་ཏུ་སྐྱེས་ནས་",
            "ཁྱིམ་ནས་ཁྱིམ་མེད་པར་རང་བྱུང་གིས་བསྙེན་པར་།",
            "མི་སྡུག་པའི་ཡིད་ལ་བྱེད་པས་མ་རིག་པ་ནས་",
            "རྒ་ཤིའི་བར་ལུགས་འབྱུང་ལུགས་ཟློག་རྟོགས་པའི་",
            "དོན་བསམ་གཏན་བཞི་པའི་དངོས་གཞི་ལ་བརྟེན་ནས་",
            "བསྒོམས་པས་སྦྱོར་ལམ་ལྷག་མ་མཐོང་སྒོམ་",
            "མི་སློབ་ལམ་རྣམས་སྟན་གཅིག་ལ་མངོན་དུ་བྱེད་དོ།།",
            "མཐོང་སྤང་གི་སྒྲིབ་པ་དང་། ",
            "ཤེས་སྒྲིབ་གཟུང་རྟོག་སྤོང་།",
            ""
        ],
        [
            "སྒོམ་སྤང་ཁམས་གསུམ་གྱི་ཤེས་སྒྲིབ་གཟུང་རྟོག་དང་། ",
            "ཁམས་གོང་གི་ཉོན་སྒྲིབ་དགུར་དྲིལ་ཏེ་སྤོང་ངོ་།།",
            "འདོད་ཁམས་ཀྱི་ཉོན་མོངས་ནི་འཇིག་རྟེན་པའི་ལམ་གྱིས་",
            "སྤངས་ཏེ་བསམ་གཏན་བཞི་པ་ཐོབ་པ་མ་ཉམས་པས་སོ།།",
            "འདིར་བསྐལ་པ་བརྒྱ་ཅེས་བཞག་པ་ཡང་བསྐལ་ཆེན་གྲངས་མེད་",
            "གཅིག་ལ་དེ་སྐད་བཏགས་པར་སློབ་དཔོན་རྣམས་འཆད་དོ།། ",
            "བཞི་པ་བྱང་ཆུབ་སེམས་དཔའི་མཐོང་ལམ་།",
            "ངོ་བོ་དང་ཡོན་ཏན་གྱི་ཁྱད་པར་།",
            "དང་པོ། ",
            "བདེན་དང་བདེན་ལ་བཟོད་པ་དང་། །",
            "ཞེས་སོགས་ཀྱི་བསྟན་།",
            ""
        ],
        [
            "སྦྱོར་ལམ་ཆོས་མཆོག་མཐའ་མའི་རྗེས་ཐོགས་དེ་ཁར་",
            "སྡུག་བསྔལ་གྱི་བདེན་པ་དང་ལྷན་ཅིག་སོ་སོ་རང་ཉིད་",
            "སྡུག་བསྔལ་གྱི་བདེན་པ་ལ་མངོན་སུམ་དུ་ཉམས་སུ་མྱོང་བའི་",
            "ཤེས་པ་ཟག་པ་མེད་པ་གང་གིས་སྡུག་བསྔལ་མཐོང་བས་",
            "སྤང་བར་བྱ་བའི་ཉོན་མོངས་པ་སྤོང་བ་དེ་ནི་",
            "སྡུག་བསྔལ་ལ་ཆོས་ཤེས་པའི་བཟོད་པ་ཞེས་བྱ་བ་དང་། ",
            "ཤེས་པ་གང་གིས་བཟོད་པའི་རྗེས་ཐོགས་ལ་རྣམ་པར་གྲོལ་བ་",
            "མངོན་དུ་བྱེད་པ་ནི་སྡུག་བསྔལ་ལ་ཆོས་ཤེས་པ་དང་། ",
            "དེའི་རྗེས་ཐོགས་ལ་སྡུག་བསྔལ་ལ་ཆོས་ཤེས་པའི་བཟོད་པ་དང་། ",
            "སྡུག་བསྔལ་ལ་ཆོས་ཤེས་པ་འདི་ནི་",
            "འཕགས་པའི་ཆོས་རྣམས་ཀྱི་རྗེས་སུ་འགྲོ་བ་ཡིན་ནོ།།",
            "ཞེས་སོ་སོ་རང་གི་མངོན་སུམ་དུ་ཉམས་སུ་མྱོང་བའི་",
            "ཤེས་པ་ཟག་པ་མེད་པ་གང་ཡིན་པའི་སྐད་ཅིག་མ་རྣམ་པ་བཞི། ",
            "ཀུན་འབྱུང་ལ་ཆོས་ཤེས་པའི་བཟོད་པ། ",
            "དེའི་ཆོས་ཤེས། ",
            "དེའི་རྗེས་སུ་ཤེས་པའི་བཟོད་པ། ",
            "དེའི་རྗེས་སུ་ཤེས་པ་བཞི། ",
            "འགོག་པ་ལ་ཆོས་ཤེས་པའི་བཟོད་པ། ",
            "དེའི་ཆོས་ཤེས། ",
            "དེའི་རྗེས་སུ་ཤེས་པའི་བཟོད་པ། ",
            "དེའི་རྗེས་སུ་ཤེས་པའི་ཤེས་པ་བཞི། ",
            "ལམ་ལ་ཆོས་ཤེས་པའི་བཟོད་པ། ",
            "ལམ་ལ་ཆོས་ཤེས་པ། ",
            "ལམ་ལ་རྗེས་སུ་ཤེས་པའི་བཟོད་པ། ",
            "ལམ་ལ་རྗེས་སུ་ཤེས་པ་སྟེ་སེམས་ཀྱི་སྐད་ཅིག་མ་",
            "བཅུ་དྲུག་གིས་མཐོང་ལམ་ཐོབ་པ་ཡིན་ནོ།།",
            "འདིར་སྐད་ཅིག་མ་ཞེས་པའང་འགྲེལ་ཆེན་ལས། ",
            "སེམས་ཀྱི་སྐད་ཅིག་ཀྱང་ཤེས་བྱ་ལ་ཤེས་པ་",
            "སྐྱེ་བ་ཡོངས་སུ་རྫོགས་པ་ཡིན་པར་གཟུང་ངོ་།།",
            "ཞེས་བྱ་རྫོགས་ལ་བཞག་གོ།།",
            "གཉིས་པ་ཡོན་ཏན་དེ་བཞིན་ཉིད་དང་",
            "སངས་རྒྱས་དག་སོགས་ཀྱིས་བསྟན་པ་དག་གོ།། ",
            "ལྔ་པ་སྒོམ་ལམ་གྱི་བྱེད་པ་ནི། ",
            "མཐོང་ལམ་ཐོབ་པ་དེ་ལ་གོམས་པར་བྱེད་པས་སྒོམ་ལམ། ",
            "དེ་ཡང་རྟོགས་པ་ན་",
            "འཕར་རྒྱུ་ཡོད་པ་རྗེས་ལ་མངོན་རྟོགས་ཞེས་ཀྱང་བྱའོ།།",
            ""
        ],
        [
            "དེའི་བྱེད་པ་ནི་དྲུག་།",
            "ཞི་བའི་བྱེད་པ་དང་། ",
            "འདུད་པར། ",
            "ཉོན་མོངས་ལས་རྒྱལ་བར། ",
            "གནོད་པས་མི་བརྫི་བར། ",
            "བྱང་ཆུབ་པར་མཆོད་པའི་ཞིང་དུ་བྱེད་པའོ།།",
            "དེ་ལ་དང་པོ་ནི་ཟག་པ་དང་བཅས་པའི་བྱེད་པ་ཡིན་།",
            "མངོན་དུ་རྒྱུ་ཉེ་བར་གནས་པའི་ཕྱིར་རོ། །",
            "གཉིས་པ་ནི་སྒྲུབ་པའི་བྱེད་པ་ཡིན་།",
            "མངོན་པར་འདུ་བྱེད་པ་མེད་པའི་ཕན་ཡོན་ཡིན་པའི་ཕྱིར་རོ། །",
            "གསུམ་པ་ནི་ཤིན་ཏུ་རྣམ་པར་དག་པའི་བྱེད་པ་ཡིན་།",
            "རྣམ་པར་རྟོག་པ་སྤངས་པ་ཉིད་ཡིན་པའི་ཕྱིར་རོ། །",
            "ལྷག་མ་གསུམ་ནི་གསུམ་པོ་ཐུན་མོང་གི་ཕན་ཡོན་དུ་བལྟའོ།།",
            ""
        ],
        [
            "དྲུག་པ་སྒོམ་ལམ་མོས་པ་ཡིད་བྱེད་ནི། ",
            "ཟག་པ་མེད་པའི་སྒོམ་པའི་ལམ་གྱི་ཉེར་བསྡོགས་།",
            "ཟག་མེད་རྣམས་སྒོམ་པ་ལ་འཇུག་པའི་ཚེ་དེ་དག་གི་",
            "ཡོན་ཏན་ཚད་མའི་སྟོབས་ཀྱིས་ངེས་པར་འཛིན་པའི་",
            "སེམས་བྱུང་མཚུངས་ལྡན་དང་བཅས་པ་ཡིན།།",
            "དེས་མཚན་ཉིད་ཟག་མེད་སྒོམ་ལམ་གྱི་ཉེར་བསྡོགས་སོ།།",
            "དེའི་ཕྱིར་འདི་ཟག་མེད་ཀྱི་འབྲས་བུ་དངོས་སུ་མི་སྐྱེ། ",
            "ཟག་མེད་དེ་ལ་མོས་པ་འཇུག་པས་འབྲས་བུ་བསྐྱེད་པའི་",
            "ནུས་པ་ངེས་པར་འཛིན་པས་དེའི་རྟེན་ཡིན་ནོ།།",
            "དབྱེ་བ་ནི། ",
            "ལོ་ཆེན་གྱིས། ",
            "ཤེས་ཕྱིན་རང་གི་ངོ་བོ་ལ་མི་དངང་བ་ལ་སོགས་པས་ཡིད་ཆེས་པ། ",
            "དེ་ལ་བརྟེན་པའི་ཡོན་ཏན་ལ་ཡིད་ཆེས་པ། ",
            "དེ་འདྲ་བ་ཡོན་ཏན་ཅན་དེ་ཐོབ་པར་རུང་བ་ཉིད་དུ་ངེས་པ་།",
            ""
        ],
        [
            "དེ་ཡང་དང་པོ་འཇིག་རྟེན་ལས་འདས་པའི་",
            "ཡེ་ཤེས་མ་ཐོབ་པའི་གནས་སྐབས་ན་ནི་རང་དོན་།",
            "རང་ཉིད་ཀྱི་དོན་ཆེས་ཆེར་འཛིན་པས་སོ།།",
            "མ་དག་ས་བདུན་ན་ནི། ",
            "རང་གཞན་གཉིས་ཀྱི་དོན་ཏེ་རང་དང་གཞན་མཉམ་པར་",
            "རྟོགས་པར་རང་ཉིད་གཙོ་བོར་མི་བྱེད་པས་སོ།།",
            "དག་པ་ས་གསུམ་ལ་ནི། ",
            "གཞན་གྱི་དོན་དེ་བདག་འཛིན་ཉེ་བར་ཞི་བས་",
            "གཞན་འབའ་ཞིག་གི་དོན་ལས་རང་གི་དོན་ཐ་དད་མེད་པའོ།།",
            "ཞེས་གསུངས་པ་དེས་ན་རང་དོན། ",
            "གཉིས་ཀའི་དོན། ",
            "གཞན་ཁོ་ནའི་དོན་དུ་བར་ཆད་མེད་པར་སྦྱོར་བ་གསུམ། ",
            "རེ་རེའང་ཆུང་འབྲིང་ཆེན་པོར་བྱེད་པས་དགུ། ",
            "སླར་ཆུང་ངུའི་ཆུང་ངུ་སོགས་སུ་དབྱེ་བས་དགུ་ཚན་དེ་ཡང་",
            "རྣམ་པ་གསུམ་དུ་འགྱུར་བས་ཉི་ཤུ་རྩ་བདུན་ནོ།། ",
            "བདུན་པ་བསྟོད་བཀུར་བསྔགས་པ་ཡིད་བྱེད་ནི། ",
            "དེ་སྒོམ་པར་བྱེད་པ་ལ་སྤྲོ་བ་སྐྱེད་པ་།",
            ""
        ],
        [
            "ཡང་སྔ་མ་བཞིན་ཉེར་བདུན། ",
            "བརྒྱད་པ་བསྔོ་བ་ཡིད་བྱེད་ནི། ",
            "ལོ་ཆེན་གྱིས་གང་གི་དོན་དུ་གང་ཞིག་བྱེད་པ་པོ་གང་གིས་",
            "བསྔོ་བའི་བསྔོ་བ་ཅི་འདྲ་བ་ལས་འབྲས་བུ་གང་འཛིན་པ་ལ་",
            "བལྟོས་ཏེ་མཚན་ཉིད་བཅུ་གཉིས་སོ་ཞེས་གསུངས་པས། ",
            "གང་གི་དོན་དུ་ན༑",
            "དོན་དུ་གཉེར་བའི་ཁྱད་པར་ཏེ་བྱང་ཆུབ་ཆེན་པོའི་ཆེད་དུའོ། །",
            "གང་ཞིག་བསྔོ་ན་འདས་པ་དུས་གསུམ་གྱི་དགེ་བའི་རྩ་བ་ཡིན་།",
            "དེ་ཡང་བསྔོ་བར་བྱ་བ་དམིགས་པ་དང་། ",
            "མཚན་མའི་རང་བཞིན་དང་བྲལ་བ་ནི་བསྔོ་བར་བྱ་བའི་ཁྱད་པར། ",
            "ཕྱིན་ཅི་ལོག་གི་འཛིན་པ་མེད་པའི་སེམས་དབེན་པར་",
            "རྟོགས་པའི་ཤེས་རབ་དང་ལྡན་པ་ནི། ",
            "གང་གི་བསྔོ་བར་བྱེད་པའི་ཁྱད་པར་ཆེད་དུ་",
            "བྱ་བ་དེ་དོན་དུ་གཉེར་བས་རང་བཞིན་མེད་པའི་",
            "དགེ་བ་དེ་སེམས་དེ་འདྲ་བས་བསྔོ་བར་བྱེད་པ་།",
            "ཆེད་དུ་བྱ་བ་དེ་དང་། ",
            "ཡུལ་དེ་དང་། ",
            "བྱེད་པ་པོ། ",
            "དེའི་ཁྱད་པར་ཅན་བསྔོ་བའི་བྱེད་པ་གང་ཞིག་",
            "བྱེད་པ་པོའི་སེམས་ཀྱི་ཆོས་སུ་གྱུར་པ་བསྔོ་བ་།",
            "དེ་ཉིད་ཀྱི་རང་བཞིན་གྱི་ཁྱད་པར་ནི་རྣམ་པ་ལྔ་།",
            "ཇི་ལྟར་སངས་རྒྱས་དེ་དག་ཡོངས་སུ་མྱ་ངན་ལས་",
            "འདས་པ་བཞིན་དུ་བསྔོ་བའི་ཆེད་དུ་བྱ་བ་དང་། ",
            "ཡུལ་དང་བྱེད་པ་པོ་དང་། ",
            "བྱེད་པ་དེ་ཉིད་ཀྱང་མྱ་ངན་ལས་འདས་པར་",
            "དྲན་པར་བྱ་བ་ཉིད་དུ་རྟོགས་པ་དང་། ",
            "སྦྱིན་པ་ལ་སོགས་པ་ཐབས་དང་བཅས་པ་དང་། ",
            "མཚན་མའི་དུག་གིས་མ་ཟིན་པ་དང་། ",
            "སངས་རྒྱས་ཀྱིས་ཅི་འདྲ་བ་མཁྱེན་པ་དང་། ",
            "ཆོས་ཉིད་ཇི་ལྟར་གནས་པ་བཞིན་དུ་ལྷག་པར་མོས་པ་དང་། ",
            "ཁམས་གསུམ་པའི་འབྲས་བུ་མི་འཛིན་པ་དང་",
            "ཁམས་གསུམ་པར་མ་གཏོགས་པའི་",
            "མཚན་ཉིད་ལྔས་ཁྱད་པར་དུ་འཕགས་པའོ།།",
            ""
        ],
        [
            "བསོད་ནམས་ཇི་ཙམ་འཛིན་པའི་དབང་དུ་བྱས་པ་ནི་ནུས་པ་།",
            "དེའི་ཁྱད་པར་ནི་གསུམ། ",
            "འཇིག་རྟེན་པའི་དགེ་བ་བཅུ་ནས་ལྔའི་བར་ལ་བཀོད་པ་དང་། ",
            "ཉན་ཐོས་ཀྱི་ཕུན་སུམ་ཚོགས་པ་རྒྱུན་དུ་ཞུགས་པ་ནས་",
            "དགྲ་བཅོམ་པའི་བར་ལ་བཀོད་པ་དང་། ",
            "བྱང་ཆུབ་སེམས་དཔའི་སྐྱོན་མེད་པ་ལ་ཞུགས་པ་",
            "སྟོང་གསུམ་གང་བ་ལ་མཆོད་པའི་བསོད་ནམས་པས་",
            "བསོད་ནམས་ཆུང་ངུ་དང་འབྲིང་དང་ཆེན་པོ་ཡོངས་སུ་",
            "འཛིན་པར་བྱེད་ནུས་པའོ།།",
            "དེ་ཡང་། ",
            "ཆུང་ངུའི་ཆུང་ངུ་སོགས་ཉེར་བདུན་དུ་འབྱེད་པ་སྔར་བཞིན་ནོ།། ",
            "དགུ་པ་རྗེས་སུ་ཡི་རང་བ་ཡིད་ལ་བྱེད་པ་ནི། ",
            "ཀུན་རྫོབ་དང་དོན་དམ་པའི་ཡུལ་ཅན་རང་དང་གཞན་གྱི་",
            "དགེ་བ་དུས་གསུམ་པ་ལ་རྗེས་སུ་ཡི་རང་རོ་མྱང་བ་དང་། ",
            "མངོན་པར་དགའ་བ་ཉིད་དུ་བྱེད་པ་།",
            "སྔར་བཞིན་དུ་ཉེར་བདུན་དུ་འབྱེད་དོ།། ",
            "བཅུ་པ་སྒྲུབ་པ་སྒོམ་ལམ་ནི། ",
            "ལོ་ཆེན་གྱིས། ",
            "ཟག་པ་མེད་པའི་སྒོམ་ལམ་ལ་གཉིས་།",
            ""
        ],
        [
            "གཞན་དབང་མངོན་དུ་བྱེད་པས་",
            "སྒྱུ་མ་ལྟ་བུར་རྟོགས་པ་དང་། ",
            "ཡོངས་སུ་གྲུབ་པ་མངོན་དུ་བྱེད་པས་",
            "ནམ་མཁའ་ལྟ་བུར་རྟོགས་པའོ།།",
            "དང་པོ་ནི་ཡོན་ཏན་མངོན་པར་སྒྲུབ་པའི་ལམ་ཡིན་།",
            "གཉིས་པ་ནི་ཉེས་པ་རྣམ་པར་སེལ་བའི་ལམ་ཡིན་ནོ།།",
            "དེ་སྐད་དུ་ཡང་མདོ་སྡེ་རྒྱན་།",
            "ཐུབ་པས་གསུངས་པའི་དམ་ཆོས་ལེགས་བཞག་པ། །",
            " རྩ་བའི་ཆོས་ཀྱི་དབྱིངས་ལ་འདི་བློ་བཞག། ",
            "དྲན་རྒྱུད་རྟོག་པ་ཙམ་ཤེས་བསྟན་པ་རྣམས། །",
            " མྱུར་དུ་ཡོན་ཏན་རྒྱ་མཚོའི་ཕ་རོལ་འགྲོ།།",
            ""
        ],
        [
            "ཞེས་བྱ་བས་དག་པ་འཇིག་རྟེན་པའི་",
            "ཤེས་པའི་བྱེད་པ་གསུངས་པ་དང་། ",
            "བློ་དང་ལྡན་པའི་མི་རྟོག་ཡེ་ཤེས་སྟོབས། །",
            " རྟག་ཏུ་ཀུན་ནས་མཉམ་པར་སོང་བའི་ས། །",
            " དེ་ལ་བརྟེན་པའི་ཉེས་ཚོགས་ཆང་ཚིང་རྣམས། །",
            " དུག་སྨན་ཆེན་པོས་དུག་བཞིན་སེལ་བར་བྱེད།། ",
            "ཆུ་མཚོ་སོགས་བཞིན་འདོད་ཆགས་སོགས། །",
            " གློ་བུར་ཉོན་མོངས་དག་པ་ནི། །",
            " མདོར་ན་མི་རྟོག་ཡེ་ཤེས་ཀྱི། །",
            " འབྲས་བུ་ཡིན་པར་རབ་ཏུ་བརྗོད།། ",
            "རྣམ་པ་ཀུན་གྱི་མཆོག་ལྡན་པ། །",
            " སངས་རྒྱས་སྐུ་ནི་ངེས་ཐོབ་པ། །",
            " དེ་ནི་རྗེས་ལ་ཐོབ་པ་ཡི། ། ",
            "ཡེ་ཤེས་འབྲས་བུ་ཡིན་པར་བརྗོད།།",
            "ཅེས་བྱ་བ་དང་། ",
            "མདོར་ན་ཡེ་ཤེས་གཉིས་པོ་ཡི། །",
            " ལས་སུ་འདི་ནི་ཤེས་བྱ་སྟེ།། ",
            "གྲོལ་བའི་སྐུ་ནི་སྤྱོད་པ་དང་། །",
            " ཆོས་ཀྱི་སྐུ་ནི་རྫོགས་པའོ།།",
            "ཞེས་གསུངས་པས། ",
            "དང་པོའི་མཚན་ཉིད། ",
            "གཞན་དབང་མངོན་དུ་བྱེད་པས་",
            "སྒྱུ་མ་ལྟ་བུར་རྟོགས་པའི་སྒོམ་ལམ། ",
            "སྒོམ་ལམ་རྗེས་ཐོབ་ཡེ་ཤེས། ",
            "དག་པ་འཇིག་རྟེན་པའི་ཤེས་པའི་",
            "བྱེད་པ་རྣམ་གྲངས་དབྱེ་བ། ",
            "ལོ་ཆེན་གྱིས། ",
            "དེ་ལ་སྒྲུབ་པ་ནི་ལྔ་།",
            ""
        ],
        [
            "གང་གིས་སྒྲུབ་པར་བྱེད་པའི་རང་བཞིན་ནི་གཞན་གྱི་",
            "དབང་ལ་ཕྱིན་ཅི་མ་ལོག་པའི་ངོ་བོ་ཉིད་དང་། ",
            "སངས་རྒྱས་ཀྱི་ཆོས་ཐོབ་པར་བྱེད་པའི་",
            "ཐབས་དམ་པ་ཉིད་མཆོག་ཉིད་དང་། ",
            "དངོས་པོ་ཐམས་ཅད་ལ་ཡང་དག་པར་ཡོད་པར་",
            "ཞེན་པའི་མངོན་པར་འདུ་བྱེད་པ་མི་བསྐྱེད་པ་དང་",
            "སེལ་བར་བྱེད་པས་མངོན་པར་འདུ་མི་བྱེད་པ་ཉིད་དོ།།",
            "གང་བསྒྲུབ་པར་བྱ་བ་ལ་བལྟོས་པའི་ནུས་པའི་ཁྱད་པར་ནི། ",
            "བྱང་ཆུབ་སེམས་དཔའི་གནས་སྐབས་ན་ཡོད་པའི་",
            "ཡོན་ཏན་གྱི་ཆོས་རྣམས་མི་དམིགས་པར་ཤེས་པས་",
            "དེ་དག་ལ་གནོད་པ་བྱེད་ནུས་པ་དང་། ",
            "དོན་ཆེན་པོ་སངས་རྒྱས་ཉིད་ཐོབ་པར་བྱེད་ནུས་པའོ།། ",
            "བཅུ་གཅིག་པ་རྣམ་པར་དག་པའི་སྒོམ་ལམ་གྱི་མཚན་ཉིད་ནི། ",
            "ཡོངས་སུ་གྲུབ་པ་མངོན་དུ་བྱེད་པ་",
            "ནམ་མཁའ་ལྟ་བུར་རྟོགས་པའི་སྒོམ་ལམ། ",
            "སྒོམ་ལམ་མཉམ་བཞག་ཡེ་ཤེས་སྒོམ་ལམ་འཇིག་རྟེན་ལས་",
            "འདས་པ་རྣམ་པར་མི་རྟོག་པའི་བྱེད་པ་དོན་གཅིག །",
            "དབྱེ་བ་ལོ་ཆེན་གྱིས། ",
            "ཤིན་ཏུ་རྣམ་པར་དག་པ་ལ་བཞི་།",
            "རྒྱུ་དང་། ",
            "ཡུལ་དང་། ",
            "འབྲས་བུ་དང་། ",
            "ངོ་བོ་ཉིད་ཀྱི་ཁྱད་པར་རོ། །",
            "རྒྱུའི་ཁྱད་པར་ནི་གཉིས་།",
            "རྗེས་སུ་མཐུན་པའི་ཆོས་བརྟེན་པ་ནི། ",
            "སངས་རྒྱས་ལ་བསྙེན་བཀུར་བྱས་པ་དང་། ",
            "སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དང་། ",
            "དོན་དམ་པར་མི་དམིགས་པ་དང་མ་བྲལ་བར་",
            "ཕ་རོལ་ཏུ་ཕྱིན་པ་ལ་བརྩོན་པ་དང་། ",
            "འཕེལ་བ་དང་འགྲིབ་པ་མི་མཐོང་ཡང་། ",
            "ཆོས་གང་ཡང་མི་སྤོང་བར་སངས་རྒྱས་དང་མི་འབྲལ་བ་དང་། ",
            "དེ་ལ་མཆོད་པ་ལ་སོགས་པའི་རྒྱུའི་དགེ་བ་རྣམས་",
            "སེམས་བསྐྱེད་པ་ཙམ་གྱིས་འགྲུབ་པ་དང་། ",
            "ཉོན་མོངས་པ་ཅན་དང་ཐེག་དམན་དང་",
            "མ་འདྲེས་པའི་སེམས་ཀྱིས་སེམས་ཅན་སྨིན་པ་དང་། ",
            "སངས་རྒྱས་ཀྱི་ཞིང་སྦྱོང་ཞིང་",
            "འཁོར་བ་དང་མྱ་ངན་ལས་འདས་པ་",
            "སྤོང་བར་བྱེད་པའི་ཐབས་མི་མཁས་པ་སྒོམ་པ་བྱེད་པའོ།།",
            ""
        ],
        [
            "བར་དུ་གཅོད་པའི་ཆོས་སྤོང་བ་ལ་བཞི་།",
            "དགེ་བ་སྔོན་མ་བསགས་པས་བདུད་ཀྱིས་གནོད་པར་བྱས་པ་དང་། ",
            "རིགས་མེད་པས་ཆོས་ཟབ་མོ་ལ་མི་མོས་པ་དང་། ",
            "བློ་གྲོས་མ་སྦྱངས་པས་ཕུང་པོ་ལ་སོགས་པ་ལ་མངོན་པར་ཞེན་པ་དང་། ",
            "གྲོགས་ངན་པ་སྡིག་པའི་གྲོགས་པོས་ཟིན་པ་དག་སྟེ་དེ་དང་བྲལ་བའོ།།",
            "ཡུལ་ནི། ",
            "དྲི་མ་དང་བཅས་པ་དང་། ",
            "དྲི་མ་མེད་པའི་གནས་སྐབས་གཉིས་ཀ་ལ་ཁྱབ་པར་བྱེད་པའི་ཆོས་ཉིད་།",
            "སྤྱིའི་མཚན་ཉིད་དུ་རྣམ་པར་བཞག་པ་རང་བཞིན་གྱི་རྣམ་པར་དག་པའོ།།",
            "འབྲས་བུ་ནི། ",
            "དྲི་མ་མེད་པའི་རྣམ་པར་དག་པའི་འཕགས་པའི་གནས་སྐབས་ཉིད་ལས་",
            "གཞན་ན་མེད་པ་ཁྱད་པར་གྱི་མཚན་ཉིད་དུ་རྣམ་པར་བཞག་པའོ།།",
            "རང་གི་ངོ་བོ་ཉིད་ནི་གཉིས་།",
            ""
        ],
        [
            "དབྱེ་བ་དང་། ",
            "མཚན་ཉིད་དོ།།",
            "དབྱེ་བ་ནི། ",
            "ས་དགུ་ལ་ནི་ཆེན་པོ་ཡི། །",
            " ཆེན་པོ་ལ་སོགས་ཞེས་བྱ་བའོ།། ",
            "མཚན་ཉིད་ནི། ",
            "དེ་ལ་ཀླན་ཀ་སྤངས་པ་ཡི་སོགས་ཀྱིས་སོ་ཞེས་སོགས་གསུངས་པའོ།།",
            "ལམ་ཤེས་ཀྱི་དངོས་པོ་བཅུ་གཅིག་པོ་དེའང་དོན་ལྔར་གནས་།",
            "ལམ་སྒོམ་པ་པོའི་གང་ཟག་དང་། ",
            "དེས་ཤེས་པར་བྱ་བ་ཉན་ཐོས་ཀྱི་ལམ་དང་། ",
            "རང་སངས་རྒྱས་ཀྱི་ལམ་དང་། ",
            "མངོན་དུ་བྱ་བའི་བྱང་ཆུབ་སེམས་དཔའི་མཐོང་ལམ་དང་། ",
            "སྒོམ་ལམ་མོ། །",
            "ཕྱི་མ་ལ་སྒོམ་ལམ་གྱི་བྱེད་པ་དང་། ",
            "ཟག་པ་དང་བཅས་པའི་སྒོམ་ལམ་དང་། ",
            "ཟག་པ་མེད་པའི་སྒོམ་ལམ་གསུམ། ",
            "ཟག་པ་མེད་པའི་སྒོམ་ལམ་།",
            "སྒྲུབ་པ་སྒོམ་ལམ་དང་། ",
            "རྣམ་དག་སྒོམ་ལམ་ཞེས་ཤེས་པར་བྱའོ།།",
            ""
        ],
        [
            "དངོས་པོ་གསུམ་པ་གཞི་ཤེས་ཀྱི་མངོན་རྟོགས་།",
            "གནོད་འཇོམས་ལས། ",
            "དེའི་འོག་ཏུ་ཐམས་ཅད་ཤེས་པ་ཉིད་རྫོགས་པར་བྱ་འདོད་པས་",
            "ཉན་ཐོས་དང་རང་སངས་རྒྱས་ཀྱི་ཡེ་ཤེས་བསྟན་དེ་",
            "བྱང་ཆུབ་སེམས་དཔའ་ཐམས་ཅད་",
            "ཤེས་པ་ཉིད་མངོན་སུམ་དུ་",
            "མི་མཛད་དུ་ཟིན་ཀྱང་སེམས་ཅན་གྱི་དོན་དུ་",
            "ཐམས་ཅད་ཤེས་པ་ཉིད་ཀྱི་རང་བཞིན་དང་། ",
            "ཐམས་ཅད་ཤེས་པ་ཉིད་ཐོབ་པར་བྱེད་པའི་རྒྱུ་མཁྱེན་ནས་",
            "སེམས་ཅན་རྒྱུན་དུ་ཞུགས་པ་ལ་སོགས་པའི་",
            "འབྲས་བུ་ལ་སོགས་པ་ལ་སོ་སོར་འགོད་།",
            "དེ་བས་ན་ཐམས་ཅད་ཤེས་པ་ཉིད་ཀྱང་། ",
            "དེས་ཡོངས་སུ་རྫོགས་པར་བྱེད་པར་འགྱུར་རོ། །",
            "ཐམས་ཅད་ཤེས་པ་ཉིད་ཀྱི་རྐྱེན་མ་བསྟན་པ་ནི་",
            "བྱང་ཆུབ་སེམས་དཔའ་དེ་ཙམ་གྱིས་རྟོགས་པར་འགྱུར་བས་",
            "དགོས་པ་མེད་པའི་ཕྱིར་རོ། །",
            "ཞེས་པས། ",
            "ཀུན་ཤེས་རང་ཉན་རང་གི་བྱ་བ་དང་། ",
            "བྱང་སེམས་ཀྱི་རྣམས་དེ་དང་",
            "རྗེས་སུ་མཐུན་པ་ཙམ་དུ་བཤད་པས་",
            "མངོན་རྟོགས་འདིར་དེ་གཉིས་ཀྱི་ཁྱད་པར་བསྟན་པའོ།། ",
            "དེ་ལ་དང་པོ་སྲིད་ཞི་ལ་མི་གནས་པའི་གཞི་ཤེས་ནི། ",
            "ཚུ་རོལ་ཕ་རོལ་མཐའ་ལ་མིན།།",
            ""
        ],
        [
            "ཞེས་སོགས་ཀྱིས་སྲིད་པའི་ཉེས་པ་མི་རྟག་པ་ལ་སོགས་པ་རྟོགས་པས་",
            "འཁོར་བར་མི་གནས་པ་ནི་ཉན་རང་ལ་ཡོད་ཀྱང་། ",
            "སྙིང་རྗེ་ཆེན་པོ་མྱ་ངན་ལས་འདས་པ་ལ་མི་གནས་པ་འདི་ལ་།",
            "དེ་དག་ལ་མེད་པས་འདི་ཁྱད་པར་འཕགས་སོ།།",
            "དེ་བས་ལམ་མཐར་མི་གནས་པ་ནི་མཐའ་གཉིས་ཐོབ་པར་མི་བྱེད་པའི་དོན་ནོ།། ",
            "གཉིས་པ་ལྡོག་པས་ཉན་རང་གི་གཞི་ཤེས་ནི། ",
            "དེའི་ལྡོག་པས་ཐོན་ནོ།། ",
            "གསུམ་པ་ཐབས་མ་ཡིན་པས་རྒྱལ་བའི་ཡུམ་ལ་རིང་བའི་གཞི་ཤེས་ནི་ཉན་རང་གི་།",
            "གཞན་དབང་གི་དོན་མི་རྟག་པ་ལ་སོགས་པ་རྟོགས་པ་",
            "ཉན་ཐོས་ལ་ཡོད་ཀྱང་ཡོངས་སུ་གྲུབ་པ་ནམ་མཁའ་ལྟ་བུར་རྟོག་པ་མེད་པ་དེ་ནི་",
            "མཚན་མར་དམིགས་སྒོ་སོགས་ཀྱི་ཡིན་།",
            ""
        ],
        [
            "བྱང་ཆུབ་སེམས་དཔའ་ལ་ཡོད་པས་དེ་ལས་རྟོགས་པ་ཁྱད་པར་དུ་འཕགས་སོ།། ",
            "བཞི་པ་ཐབས་ཀྱི་ཡུམ་ལ་ཉེ་བའི་གཞི་ཤེས་ནི། ",
            "ཐབས་མ་ཡིན་པ་ནི་ཡོངས་སུ་གྲུབ་པ་མངོན་དུ་བྱེད་པའི་མིང་དང་མཚན་མའི་རང་བཞིན་ཀུན་བརྟགས་པ་དང་། ",
            "གཉིས་སུ་སྣང་བ་ལ་བདེན་པར་མངོན་པར་ཞེན་པ་མེད་པའོ།།",
            "ཐབས་མཁས་པ་ནི། ",
            "ཡོངས་སུ་གྲུབ་པ་མངོན་དུ་བྱེད་པའི་ཐབས་མིང་དང་",
            "མཚན་མ་ཇི་ལྟར་བར་དེ་ཁོ་ནར་མེད་པ་ལ་མི་སྐྲག་པ་ལ་སོགས་པས་",
            "བྱང་ཆུབ་སེམས་དཔའ་ཕྱིན་ཅི་ལོག་དང་བྲལ་བའི་ཤེས་རབ་ཀྱི་ཕ་རོལ་ཏུ་ཕྱིན་པར་ཉེ་བ་།",
            "ཉན་ཐོས་ལ་དེ་མེད་པས་རིང་བ་།",
            "ཐབས་མེད་ཤེས་རབ་བྲལ་བས་ཉན་ཐོས་ཉིད་དུ་ལྷུང་།།",
            "ཞེས།",
            ""
        ],
        [
            "ལྔ་པ་མི་མཐུན་པའི་ཕྱོགས་ཀྱི་གཞི་ཤེས་ནི། ",
            "ཤེས་བྱའི་མཚན་མར་འཛིན་པ། ",
            "སྤྱོད་པའི་མཚན་མར་འཛིན་པ། ",
            "འབྲས་བུའི་མཚན་མར་འཛིན་པ་གསུམ། ",
            "དྲུག་པ་དེའི་གཉེན་པོའི་ཕྱོགས་ལ་བཞི་།",
            "ཤེས་བྱ་ལ་ཆགས་པ་འགོག་པ་དང་། ",
            "སྤྱོད་པ་ལ་རློམ་པ་མེད་པ་དང་། ",
            "ཆོས་རྣམས་རང་བཞིན་གཅིག་པར་ཤེས་པ་དང་། ",
            "དེ་ཟབ་པ་བསྟན་པའོ།། ",
            "བདུན་པ་དེའི་སྦྱོར་བའི་ཁྱད་པར་ལ་གཉིས་།",
            "རང་གི་མཚན་ཉིད་དང་སྤྱིའི་མཚན་ཉིད་དོ།།",
            "རང་གི་མཚན་ཉིད་ནི་འདིར་བསྟན་པ་དེ་ཡང་། ",
            "སྦྱོར་བ་ཉིད་ཀྱི་ཆོས་ཀྱི་ཁྱད་པར་མི་འདྲ་བ་རྣམ་པ་བཅུའོ།།",
            "དེ་དག་ཀྱང་ཡུལ་གྱི་སྒོ་ནས་བཞི་།",
            ""
        ],
        [
            "ཀུན་རྫོབ་ཀྱི་དང་། ",
            "ངོ་བོ་ཉིད་དང་། ",
            "ཇི་ལྟ་བའི་ཁྱད་པར་དང་། ",
            "ཇི་སྙེད་པའི་ཁྱད་པར་ཡུལ་དུ་བྱས་པ་སྟེ་",
            "རིམ་པ་བཞིན་གཟུགས་ལ་སོགས་པ་དང་། ",
            "དེའི་མི་རྟག་པ་ལ་དང་། ",
            "དེའི་མ་རྫོགས་པ་དང་རྫོགས་པ་ལ་",
            "སྤྱོད་པའི་འདུ་ཤེས་བཀག་པས་སྦྱོར་བ་གསུམ་མོ། །",
            "ཆགས་པ་མེད་པའི་སྦྱོར་བ་ནི་དོན་དམ་པར་ཆགས་པ་",
            "ཐམས་ཅད་རྣམ་པར་ཞི་བ་ཆགས་པ་དང་། ",
            "མ་ཆགས་པ་ཉིད་དང་བྲལ་བ་སྤྱོད་པ་བཀག་པ་བཞིའོ།།",
            "སྦྱོར་བའི་ངོ་བོ་ཉིད་ཀྱི་སྒོ་ནས་རྣམ་པ་གསུམ་།",
            "ལས་ཀྱི་རང་བཞིན་མ་ཡིན་པ་དང་། ",
            "བྱེད་པ་པོའི་རང་བཞིན་མ་ཡིན་པ་དང་། ",
            "བྱ་བའི་འབྲས་བུ་མ་ཡིན་པའི་མཚན་ཉིད་ཅན་།",
            "མི་འགྱུར་བ་དང་། ",
            "བྱེད་པ་པོ་མ་ཡིན་པ་དང་། ",
            "བྱ་དཀའ་བ་རྣམ་པ་གསུམ་རིམ་པས་སོ།།",
            "ཕྱི་མའང་། ",
            "ཆེད་དུ་བྱ་བ་ཉིད་བྱ་བར་དཀའ་བ༑ ",
            "སྦྱོར་བ་བྱ་བར་དཀའ་བ། ",
            "ལས་བྱ་དཀའ་བའོ།།",
            "བྱ་བ་བྱེད་པའི་སྒོ་ནས་གཉིས་སུ་དབྱེ་།",
            ""
        ],
        [
            "འབྲས་བུ་སྐྱེད་པའི་བྱ་བ་བྱེད་པ་དང་། ",
            "ཕན་ཡོན་ཡོངས་སུ་འཛིན་པའི་བྱ་བ་བྱེད་པའོ།།",
            "རྟོགས་བྱ་དཔེའི་སྒོ་ནས་གཅིག་།",
            "རྨི་ལམ་ལ་སོགས་པ་དཔེ་བདུན་དང་འདྲ་བར་ཆོས་ཐམས་ཅད་རྟོགས་པར་བྱེད་པའོ།། ",
            "བརྒྱད་པ་སྦྱོར་བ་དེའི་མཉམ་ཉིད་ནི། ",
            "སྔར་བཤད་པའི་སྤྱིའི་མཚན་ཉིད་།",
            "སྦྱོར་བའི་ཁྱད་པར་ཐམས་ཅད་ལ་ཐུན་མོང་དུ་ཡོད་པ་མཉམ་པ་བཞིར་རྟོགས་པ་།",
            "དཔེས་མཚོན་པའི་དོན་གྱི་རང་བཞིན་ཕྱིན་ཅི་མ་ལོག་པར་རྟོགས་པ་ཉིད་དོ།།",
            ""
        ],
        [
            "བཞི་ཡང་། ",
            "ཞེན་པ་དང་། ",
            "མཚན་མ་དང་། ",
            "སྤྲོས་པ་དང་། ",
            "རྟོགས་པའི་རློམ་པ་བཞི་པོ་རྣམས་དེ་ཁོ་ནར་མི་དམིགས་པར་རྟོགས་པའོ།། ",
            "དགུ་པ་ཉན་ཐོས་ལ་སོགས་པ་གསུམ་གྱི་མཐོང་ལམ་གྱི་ངོ་བོ་ཉིད་ཀྱི་ཁྱད་པར་",
            "སྐད་ཅིག་གི་རྣམ་པ་བཅུ་དྲུག་གིས་བཤད་པའོ།། ",
            "དེ་ཡང་། ",
            "འདིར་མཐོང་ལམ་ལས་གཞན་སྒོམ་ལམ་མི་སྟོན་པ་ནི་",
            "ཉན་ཐོས་དང་རང་སངས་རྒྱས་ཀྱི་ཕུན་སུམ་ཚོགས་པ་ནི་",
            "བྱང་ཆུབ་སེམས་དཔའི་ཤེས་པ་དང་མཐོང་བས་བལྟས་ནས་",
            "འདའོ་ཞེས་སྟོན་པའི་ཕྱིར་རོ། །",
            "དེ་ལྟ་བུའི་གཞི་ཤེས་དགུ་ཡང་དྲུག་ཏུ་འདུས་ཏེ",
            "སྙིང་རྗེའི་ཁྱད་པར། ",
            "ཤེས་རབ་ཀྱི་ཁྱད་པར། ",
            "གཉེན་པོ་ཉིད་ཀྱི་ཁྱད་པར། ",
            "སྦྱོར་བའི་ཁྱད་པར། ",
            "ལམ་གྱི་ངོ་བོ་ཉིད་ཀྱི་ཁྱད་པར། མཁྱེན་པ་གསུམ་གྱི་དོན་བསྡུ་བའོ།།",
            "རབ་འབྱོར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་ཆོས་གང་ཡང་ཐོབ་པར་བྱེད་པ་མ་ཡིན་སོགས་ཀྱི་",
            "གཞིར་གྱུར་བའི་ཆོས་ཐམས་ཅད་ལ་མི་མཐུན་པ་དང་། ",
            "གཉེན་པོའི་རྣམ་པར་རྟོག་པའི་ཡུལ་བཀག་པས་ནི་གཞི་ཤེས་།",
            ""
        ],
        [
            "ཡང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་",
            "འདོད་པའི་ཁམས་ལས་འདའ་བ་བྱེད་པ་མ་ཡིན་སོགས་ཀྱིས་",
            "འཁོར་བ་དང་མྱ་ངན་ལས་འདས་པའི་",
            "རང་བཞིན་བཀག་པས་ལམ་ཤེས་།",
            "སྤྱིའི་མཁྱེན་པ་གསུམ་དང་། ",
            "དངོས་པོ་བརྒྱད་ཀྱི་དང་པོ་གསུམ་ཁྱད་པར་ཆེ་།",
            "དངོས་པོ་བརྒྱད་ཀྱིས་རྣམ་མཁྱེན། ",
            "ལམ་ཤེས་རང་གི་ཤེས་བྱའི་ལམ་དང་བྱང་སེམས་ཀྱི་མཐོང་།",
            "འདིར་ཁྱད་པར་གྱིས་གཞི་ཤེས་ཀུན་སྤྱིར་བཤད་པའི་",
            "ལམ་ཤེས་པ་ཉིད་ཡིན་།",
            "ལམ་ཤེས་ཀྱི་དངོས་པོར་བསྟན་པའི་",
            "ཉན་རང་རང་རྒྱུད་པའི་ལམ་།",
            "འདིར་ཁྱད་པར་ཅན་མ་ཡིན་པའི་གཞི་ཤེས་",
            "བཤད་པ་དེ་ཐམས་ཅད་གཞི་ཤེས་རང་།",
            ""
        ],
        [
            "ཡང་ཤེསརབ་ཀྱི་ཕ་རོལ་ཏུ་ཕྱིན་པ་འདིར་ནི་",
            "སངས་རྒྱས་ཀྱིས་ཆོས་སྒྲུབ་པར་བྱེད་པ་མ་།",
            "འདོར་བར་བྱེད་པ་མ་།",
            "སོ་སོ་སྐྱེ་བོའི་ཆོས་སྒྲུབ་པར་བྱེད་པ་དང་འདོར་བར་བྱེད་པ་མ་།",
            "ཞེས་བྱ་བ་ལ་སོགས་པ་།",
            "དེ་ཅིའི་ཕྱིར་ཞེ་།",
            "དེ་བཞིན་གཤེགས་པ་རྣམས་བྱུང་ཡང་རུང་། ",
            "མ་བྱུང་ཡང་རུང་སྟེ་ཆོས་རྣམས་ཀྱི་ཆོས་ཉིད་དང་། ",
            "ཆོས་ངེས་པ་འདི་ནི་རྣམ་པར་གནས་པ་ཡིན་།",
            ""
        ],
        [
            "དེ་བཞིན་གཤེགས་པས་མངོན་པར་རྫོགས་པར་",
            "སངས་རྒྱས་ནས་མངོན་པར་རྟོགས་སོ།།",
            "མངོན་པར་རྫོགས་པར་སངས་རྒྱས་ཤིང་",
            "མངོན་པར་རྟོགས་ནས་ཀྱང་གསུངས་པར་།",
            "སྟོན་པར་།",
            "རྣམ་པར་འགྲེལ་བར་།",
            "གསལ་བར་།",
            "ཡང་དག་པར་འཆད་པར་མཛད་དོ།།",
            ""
        ],
        [
            "ཞེས་གསུངས་པས་རྣམ་མཁྱེན་བསྡུས་།",
            "ལམ་ཤེས་པ་དང་",
            "གཞི་ཤེས་པའི་དངོས་པོ་གཉིས་ཀྱང་",
            "སངས་རྒྱས་ཀྱི་ཇི་སྙེད་པའི་མཁྱེན་པའི་ཡུལ་དུ་བཞག་པས་",
            "སངས་རྒྱས་ཀྱི་མཁྱེན་པར་གྱུར་པའི་ལམ་ཤེས་དང་། ",
            "གཞི་ཤེས་ཀྱང་ཡོད་པས། ",
            "དེ་ནི་རྣམ་པ་ཐམས་ཅད་མཁྱེན་པ་རང་ཡིན་ཀྱང་ལམ་ཤེས་པ་དང་། ",
            "གཞི་ཤེས་འདིར་།",
            "དེས་འདི་དང་མཆོད་ཡུལ་གྱི་མཁྱེན་གསུམ་ལམ་ཙམ། ",
            "གཞི་ཙམ་ཞེས་སྦྱར་མ་སྦྱར་",
            "གྱི་ཁྱད་པར་ཤེས་པར་བྱའོ།།",
            "དེ་བས་ན། ",
            "དངོས་པོ་དང་པོ་རྒྱུའི་སྒོ་།",
            "དངོས་པོ་གཉིས་པ་ཡུལ་གྱི་སྒོ་།",
            ""
        ],
        [
            "དངོས་པོ་གསུམ་པ་ངོ་བོའི་སྒོ་ནས་",
            "བཤད་པའི་རྒྱུ་མཚན་ལེགས་པར་ཐོན་ཅིང་། ",
            "དེས་མཁྱེན་པ་གསུམ་ཡུལ་དུ་གཞག་གོ།། ",
            "བཞི་པ་རྣམ་པ་ཀུན་མངོན་པར་རྫོགས་པར་",
            "རྟོགས་པའི་མངོན་རྟོགས་ཀྱི། ",
            "དང་པོ། ",
            "རྣམ་པ་ནི་མ་མཆིས་པའི་ཕ་རོལ་ཏུ་ཕྱིན་པ་ནས་",
            "མི་གཡོ་བའི་རྣམ་པའི་བར་ཉི་ཤུ་རྩ་བདུན་ནི་གཞི་ཤེས་ཀྱི་རྣམ་པ། ",
            "འདོད་ཆགས་དང་བྲལ་བའི་རྣམ་པ་ནས་",
            "སྟོང་ཉིད་བཅུ་དྲུག་གི་མཐའ་མའི་བར་སོ་དྲུག་ལམ་ཤེས་ཀྱི་རྣམ་པ། ",
            "དྲན་པ་ཉེར་གཞག་བཞི་ནས་བཟུང་སྟེ་སངས་རྒྱས་ཀྱི་",
            "རྣམ་པ་སོ་དགུའི་བར་རྣམ་མཁྱེན་གྱི་རྣམ་པ་རྣམས་ནི། ",
            "སློབ་མ་ཉན་ཐོས་བྱང་ཆུབ་སེམས་དཔའ། ",
            "སངས་རྒྱས་རྣམས་ལ་གོ་རིམ་བཞིན་ནོ།། ",
            "གཉིས་པ་སྦྱོར་བར་བཅས་པ་ནི། ",
            "སྦྱོར་བ་པོ་དང་། ",
            "སྦྱོར་བ་གཉིས། ",
            "དང་པོ་ཤེར་ཕྱིན་ཉན་པ་པོའི་སྣོད་བཞི་།",
            "སྔོན་དང་ད་ལྟར་གྱི་སངས་རྒྱས་རྣམས་ལ་བསྙེན་བཀུར་བ། ",
            "དེ་དག་ལ་ལྷག་པར་བྱ་བ་བྱས་པ། ",
            "དེ་ལ་དགེ་བའི་རྩ་བ་བསྐྲུན་པ། ",
            "དགེ་བའི་བཤེས་གཉེན་གྱི་མགོན་དང་བཅས་པའོ།།",
            "སྦྱོར་བ་ནི་ཟབ་པའི་སྦྱོར་བ་།",
            "ས་མཚམས་དང་བཅས་པའི་སྦྱོར་བ་སྟེ་ཉི་ཤུ། ",
            "གསུམ་པ་ཡོན་ཏན་ནི། ",
            "སངས་རྒྱས་ཀྱིས་དགོངས་ཤིང་མཁྱེན་པའི་ཡོན་ཏན་།",
            ""
        ],
        [
            "སེམས་ཅན་གྱི་དོན་སྒྲུབ་པའི་ཡོན་ཏན་གྱི་བར་དུ་བཅུ་བཞིའོ།།",
            "བཞི་པ་སྐྱོན་ནི་ཚེགས་ཆེན་པོས་ཐོབ་པ་ནས་",
            "ཡུལ་ཇི་ལྟ་བ་མ་ཡིན་པར་དགའ་བ་སྐྱེད་པ་ཞེས་པའི་བར་བདུད་ཀྱི་ལས་ཞེ་དྲུག་གོ།།",
            "ལྔ་པ་འབྲས་བུ་མཚན་ཉིད་དང་བཅས་པ་ནི། ",
            "ཤེས་མཚན། ",
            "ཁྱད་མཚན། ",
            "བྱེ་མཚན། ",
            "མཚོན་བྱ་ངོ་བོ་ཉིད་དང་བཞིའོ།།",
            "དང་པོ་རྣམ་པ་ཐམས་ཅད་མཁྱེན་པའི་སྦྱོར་བ་དག་མཚོན་པར་བྱེད་པ་ཤེས་པའི་མཚན་ཉིད་ཅེས་བཞག་པ་དེ་ཡང་། ",
            "ཐམས་ཅད་མཁྱེན་པ་ཉིད་གསུམ་གྱི་དབྱེ་བས། ",
            "དང་པོ་ཐམས་ཅད་ཤེས་པའི་དབང་དུ་བྱས་པ་བཅུ་དྲུག་།",
            "དེ་བཞིན་གཤེགས་པ་འབྱུང་བ་ཤེས་པ་སོགས་བཅུ་དྲུག་གོ།།",
            "ལམ་ཤེས་པ་ཉིད་ཀྱི་སྒོ་ནས་སྟོང་པ་ཉིད་ཤེས་པ་དང་སོགས་བཅུ་དྲུག་གོ།།",
            ""
        ],
        [
            "རྣམ་མཁྱེན་གྱི་སྒོ་།",
            "དེ་བཞིན་ཉིད་ཀྱི་ཆོས་ལ་མངོན་པར་བརྟེན་ནས་གནས་པར་བྱ་བ་དང་སོགས་བཅུ་དྲུག་གོ།། ",
            "གཉིས་པ་ཁྱད་མཚན་ནི། ",
            "དེ་དག་སྤྱིའི་ངོ་བོ་ཉིད་དུ་བརྗོད་ནས་",
            "ཤེས་པའི་རྣམ་པས་ཡོངས་སུ་དཔྱད་པ་རྣམས་ཀྱི་ཁྱད་པར་ཤེས་པར་བྱ་བའི་ཕྱིར། ",
            "དེ་འོག་ཏུ་ཁྱད་པར་གྱི་མཚན་ཉིད་བསྟན་ལ",
            "བདེན་པའི་སྤྱོད་ཡུལ་ཅན་ནི་འཕགས་པའི་བདེན་པ་བཞིའི་ཡུལ་མཇལ་བ་ཡིན་།",
            "ཁྱད་ཞུགས་ཞེས་བྱ་བ་ནི་",
            "ཉན་ཐོས་ལ་སོགས་པའི་ལམ་ཁྱད་པར་དུ་འཕགས་པའོ།།",
            ""
        ],
        [
            "ཁྱད་པར་གྱི་ཆོས་གང་གི་ཞེ་ན་བསམ་གྱིས་མི་ཁྱབ་པ་སོགས་",
            "བཅུ་དྲུག་གི་ཁྱད་པར་གྱིས་སོ།།",
            "གང་ཁྱད་པར་དུ་གྱུར་།",
            "བཟོད་ཤེས་སྐད་ཅིག་མ་བཅུ་དྲུག་གི་དབྱེ་བ་དག་གོ།། ",
            "གསུམ་པ་ཁྱད་པར་གྱི་མཚན་ཉིད་རྣམས་ཀྱི་བྱེད་པ་གང་ཡིན་ཞེ་།",
            "མ་འོངས་པའི་ཕན་པ་དང་སོགས་བཅུ་གཅིག་གོ།། ",
            "བཞི་པ་ངོ་བོ་ཉིད་ཀྱི་མཚན་ཉིད་ནི། ",
            "བྱེད་པ་པོའི་མཚན་ཉིད་ཀྱིས་ཤེས་པར་བྱས་པའི་",
            "ངོ་བོ་ཉིད་སྟོན་པ་།",
            ""
        ],
        [
            "འདོད་ཆགས་ལ་སོགས་པ་ཉོན་མོངས་པ་ལས་",
            "དབེན་པའི་ངོ་བོ་ཉིད་དང་སོགས་ངོ་བོ་ཉིད་བཅུ་དྲུག་གིས་བདག་ཉིད་ཇི་ལྟ་བ་བཞིན་དུ་",
            "ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་དག་མཚོན་བྱ་ལྟ་བུར་མཚོན་པས་ན་ངོ་བོ་ཉིད་དོ།། ",
            "དྲུག་པ་ཐར་པ་ཆ་མཐུན་ནི། ",
            "ཐར་པ་ཆ་མཐུན་གྱི་དགེ་བའི་རྩ་བ་དང་ལྡན་པ་ལ་",
            "ཇི་སྐད་བཤད་པའི་སྦྱོར་བ་ཡོངས་སུ་ཤེས་པ་འབྱུང་བས་དེ་བཤད་པ༑ ",
            "མཚན་མ་མེད་པར་དམིགས་པའི་ཤེས་རབ་ཀྱི་རྣམ་པས་རབ་ཏུ་སྦྱིན་པ་ལ་སོགས་པའི་",
            "སངས་རྒྱས་ཀྱི་ཆོས་རྣམས་རང་གི་རྒྱུད་ལ་སྐྱེ་བས་ཡང་དག་པར་སྒྲུབ་པ་ལ་མཁས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་དང་། ",
            "ཐབས་ཀྱི་མཚན་ཉིད་དེས་ནི་ཐེག་ཆེན་གྱི་ཚོགས་ལམ་ཁྱད་པར་འཕགས་ལ",
            "ཤེས་རབ་དང་ཐབས་མཁས་དེ་མེད་པས་ཉན་རང་དམན་པར་འགྱུར་རོ། །",
            "མཁས་པ་ཡང་། ",
            "དད་བརྩོན་དྲན་ཏིང་ཤེས་རབ་རྣམ་པ་ལྔ་ཉེ་བར་སྒྲུབ་པས་སོ།། ",
            "བདུན་པ་ངེས་འབྱེད་ཆ་མཐུན་ནི། ",
            "ཐར་པའི་ཆ་དང་མཐུན་པའི་སྤྲོ་བ་ཅན་ལ་ངེས་པར་འབྱེད་པའི་ཆ་དང་མཐུན་པ་སྐྱེ་བས། ",
            "སེམས་རྣམ་པ་བཅུས་དྲང་བ་ནས་ངེས་འབྱེད་ཡན་ལག་བཅུ་གཉིས་པའི་བར་བཤད་པ་དག་གོ།། ",
            "བརྒྱད་པ་སློབ་པ་ཕྱིར་མི་ལྡོག་པའི་ཚོགས་ནི། ",
            "ངེས་འབྱེད་ཡན་ལག་ནས་བཟུང་སྟེ་མཐོང་སྒོམ་གྱི་ལམ་ལ་གནས་པའི་བྱང་ཆུབ་སེམས་དཔའ་དེ་ལ་",
            "ངོ་བོ་ཉིད་མེད་པས་གཟུགས་ལ་སོགས་པའི་ཆོས་ལས་བཟློག་པ་སོགས་",
            "ཉི་ཤུས་ངེས་འབྱེད་ཡན་ལག་ལ་གནས་པའི་ཕྱིར་",
            "མི་ལྡོག་པའི་རྟགས་རང་གི་མཚན་ཉིད་ཀྱི་སྟོང་པ་ཉིད་ཀྱི་གཟུགས་སོགས་ཆོས་སུ་འདུ་ཤེས་པ་ལས་ལྡོག་པས་སོ།།",
            "རྣམ་པ་བཅུ་དྲུག་གིས་མཐོང་ལམ་ལ་གནས་པ་ཕྱིར་མི་ལྡོག་པའི་རྟགས། ",
            "དེའི་འོག་ཏུ་སྒོམ་ལམ་ལ་གནས་པ་ཕྱིར་མི་ལྡོག་པའི་རྟགས་བརྗོད་པ༑ ",
            "དེ་ཡང་ཁྱད་པར་མ་གཟུང་བར་ཁྱད་པར་ཅན་གྱི་བློ་མི་སྐྱེའོ་ཞེས་འབྱུང་བས་ཁྱད་པར་བཤད་པ། ",
            "སྒོམ་པའི་ལམ་ནི་ཟབ་པ་ཡིན་ཏེ",
            ""
        ],
        [
            "ཟབ་མོ་ཞེས་བྱ་བའི་གནས་ནི་སྟོང་པ་ཉིད་ལ་སོགས་པ་",
            "ཡིན་ལ་དེ་དང་ལྡན་པའི་ཕྱིར་རོ། །",
            "ཁྱད་པར་དང་ལྡན་པའི་སྒོམ་པའི་ལམ་རང་གང་ཞེ་།",
            "ཡུལ་ངེས་འབྱེད་ཡན་ལག་དང་། ",
            "མཐོང་བའི་ལམ་དང་། ",
            "སྒོམ་པའི་ལམ་ཉིད་ལ་ཐོས་པའི་རང་བཞིན་གྱི་ཤེས་རབ་ཀྱིས་",
            "ཡང་དང་ཡང་དུ་སེམས་པ་དང་། ",
            "བསམ་པའི་རང་བཞིན་གྱིས་འཇལ་བ་དང་། ",
            "སྒོམ་པའི་རང་བཞིན་གྱིས་ངེས་པར་རྟོག་པའམ། ",
            "ཡང་ན་ཏིང་ངེ་འཛིན་གྱི་སྦྱོར་བས་སེམས་པ། ",
            "དངོས་གཞི་འཇལ་བ། ",
            "རྗེས་ཀྱི་ངེས་པར་རྟོག་པའི་སྒོམ་པའི་ལམ་དེ་ནི་",
            "རྒྱུན་ཆགས་པ་ཡིན་པའི་ཕྱིར། ",
            "དེ་ཆུང་ངུ་དང་འབྲིང་དང་ཆེན་པོ་དེ་དག་གི། ",
            "ཆུང་ངུའང་ཆུང་ངུའི་ཆུང་ངུ་། ",
            "ཆུང་ངུའི་འབྲིང་། ",
            "ཆུང་ངུའི་ཆེན་པོ། ",
            "དེ་བཞིན་འབྲིང་ལ་གསུམ། ",
            "ཆེན་པོའི་གསུམ་།",
            "དོན་དམ་པ་སྟོང་པ་ཉིད་ཀྱི་ངོ་བོའི་རྣམ་པས་",
            "འདོད་པའི་ཁམས་ལ་སོགས་པ་ས་དགུ་དག་ཏུ་",
            "ཉོན་མོངས་པ་ཆེན་པོའི་ཆེན་པོ་སོགས་",
            "སྤོང་བའི་གཉེན་པོ་རྣམ་པ་དགུར་བཞེད་དོ།།",
            "འདིར་བྱང་ཆུབ་སེམས་དཔའི་ཉོན་མོངས་པ་ནི་",
            "སྒོམ་སྤང་གི་རྣམ་པར་རྟོག་པས་སོ།།",
            "དཔེར་ན་མུན་པ་ཤིན་ཏུ་ཆེ་བ་སྣང་བ་ཆུང་ངུས་སེལ་བ། ",
            "ཆུང་ངུ་ནི་ཆེན་པོས་སེལ་བའི་དཔེས་སོ།།",
            "མདོར་རྣམ་པར་རྟོག་པ་ཆུང་ངུ་གྲངས་ཡོད་པ། ",
            "འབྲིང་གཞལ་དུ། ",
            "ཆེན་པོ་ཚད་ཡོད་པས་བསྡུས་པ། ",
            "ས་དགུ་ལ་དེ་བཞིན་གཉེན་པོ་སྟོང་པ་ཉིད་ལ་གནས་པ་",
            "ཞེས་སོགས་ཀྱིས་དམ་པའི་དོན་དུ་",
            "སྒོམ་པའི་ལམ་ལ་དབྱེ་བ་མེད་པ་དང་། ",
            "ཀུན་རྫོབ་ཏུ་ནི་ལྡོག་པ་ལ་བལྟོས་ནས་ཕྱེ་བར་བཤད་ལ",
            ""
        ],
        [
            "དེ་ལྟ་བུའི་སྒོམ་ལམ་ལ་གནས་པའི་བྱང་སེམས་ཀྱི་",
            "རང་གི་སྐྱེ་བ་ཟབ་པ་ཟབ་མོའི་ཆོས་ཉིད་རྣམ་པ་བརྒྱད་དོ།། ",
            "དགུ་པ་མི་སློབ་པའི་དགེ་འདུན་སྲིད་པ་དང་",
            "ཞི་བ་མཉམ་ཉིད་དུ་བསྒོམ་པ་ནི། ",
            "འཕགས་པས། ",
            "ད་ནི་མི་སློབ་པའི་དགེ་འདུན་བཤད་པར་བྱ་བའི་ཕྱིར་",
            "འཁོར་བ་དང་མྱ་ངན་ལས་",
            "འདས་པ་མཉམ་པ་ཉིད་དུ་བརྗོད་པར་བྱའོ།།",
            "སྲིད་པ་དང་ཞི་བར་རྣམ་པར་མི་རྟོག་པས་ན་མཉམ་པ་ཉིད་།",
            "དེ་རྟོགས་པ་ལ་སློབ་པར་བྱ་བ་དང་། ",
            "སློབ་པར་བྱེད་པ་མེད་པའི་ཕྱིར་མི་སློབ་པའོ།། ",
            "བཅུ་པ་ཞིང་དག་བླ་ན་མེད་པར་སྒྲུབ་པ་ནི། ",
            "གཉིས་ཀ་མཉམ་པ་ཉིད་དུ་བསྒོམས་པས་",
            "རང་གི་སངས་རྒྱས་ཀྱི་ཞིང་དུ་སངས་རྒྱས་སུ་འགྱུར་།",
            "དེས་ན་དེའི་འོག་ཏུ་སེམས་ཅན་དང་། ",
            "སྣོད་ཀྱི་འཇིག་རྟེན་གྱི་དབྱེ་བས་སངས་རྒྱས་ཀྱི་ཞིང་",
            "རྣམ་པར་དག་པ་གཉིས་སྟོན་པའོ།།",
            ""
        ],
        [
            "བཅུ་གཅིག་པ་ཐབས་ལ་མཁས་པ་ནི། ",
            "བར་ཆད་ཀྱི་ཆོས་ལས་ཡང་དག་པར་འདས་པའི་",
            "ཐབས་མཁས་པ་སོགས་རྣམ་པ་བཅུའོ།།",
            "དེ་ལྟར་རྣམ་རྫོགས་སྦྱོར་བའི་རབ་དབྱེ་བཅུ་གཅིག་ཀྱང་བཞིར་བཞག་།",
            "མཚན་གཞི་དང་། ",
            "མཚན་ཉིད་དང་། ",
            "ཐོབ་པའི་དུས་དང་། ",
            "བསྒོམས་པས་ཐོབ་པ་སྦྱོར་བའི་ནུས་པར་དབྱེ་བའོ།།",
            "མཚན་གཞི་ལ་བཞི་།",
            "ཡུལ་གྱི་ཁྱད་པར། ",
            "སྦྱོར་བའི་རང་བཞིན་གྱི་ཁྱད་པར། ",
            "འབྲས་བུའི་ཁྱད་པར། ",
            "བར་ཆད་ཀྱི་ཁྱད་པར་རོ། །",
            "དེ་ལ་ཡུལ་ནི་ཐམས་ཅད་མཁྱེན་པ་ཉིད་གསུམ་གྱི་རྣམ་པ། ",
            "གཙོ་བོར་ནི་ཆོས་ཀྱི་དབྱིངས་ཀྱི་རང་བཞིན་དུ་གྱུར་པ། ",
            "བདག་མེད་པ་གཉིས་ཀྱི་མཚན་ཉིད་དོ།།",
            "དེའང་དེ་རྟོགས་པར་བྱེད་པ་ཤེས་པའི་རྣམ་པས་བསྟན་།",
            ""
        ],
        [
            "གཉེན་པོ་ཐབས་དག་ལ་ཡོད་པར་འཛིན་པའི་རྣམ་པ་མ་ཚང་བ་མེད་པ་བཀོད་པས་",
            "དེས་རྟོགས་པར་བྱ་བའི་རང་བཞིན་གཉེན་པོའི་ཡུལ་མཐའ་དག་བསྒོམ་པར་བྱ་བར་བསྟན་པའི་ཕྱིར་།",
            "ཤེས་རབ་ཀྱི་ཕ་རོལ་ཏུ་ཕྱིན་པའི་རྣམ་པ་འདི་ནི་",
            "རྣལ་འབྱོར་ཐམས་ཅད་ལས་ཁྱད་པར་དུ་འཕགས་པ་ཡིན་ནོ།།",
            "དེ་ལ་གཞི་ཤེས་ཀྱི་རྣམ་པ་དང་པོ་བཅུ་གཉིས་སྡུག་བསྔལ་ལ་སོགས་བདེན་པ་གསུམ་དང་འབྲེལ་བ། ",
            "ཕྱི་མ་བཅོ་ལྔ་ནི་ལམ་དང་འབྲེལ་བ། ",
            "དེ་ལ་རྣམ་པ་བཞི་ནི་ཉོན་མོངས་པའི་སྒྲིབ་པའི་གཉེན་པོ། ",
            "ལྷག་མ་བཅུ་གཅིག་ནི་ཤེས་བྱའི་སྒྲིབ་པའི་གཉེན་པོ་ཡིན་ནོ།།",
            "དེ་ལ་དང་པོ་བཞི་པོ་ཟག་པ་མེད་པའི་མཐོང་ལམ་ལ་དམིགས་པའི་ཀུན་ཤེས་ཀྱི་རྣམ་པའོ།།",
            "ཕྱི་མའི་ལྔ་ནི་ཟག་པ་དང་བཅས་པའི་སྒོམ་པའི་ལམ་དང་འབྲེལ་བའི་ཀུན་ཤེས་ཀྱི་རྣམ་པ། ",
            "ལྷག་མ་དྲུག་མཐོང་བའི་ལམ་ཟག་པ་མེད་པ་ལ་དམིགས་པའི་ཀུན་ཤེས་ཀྱིས་རྣམ་པའོ།།",
            "དེས་ན་འདིར་མཐོང་བའི་ལམ་ཟག་པ་མེད་པ་ནི། ",
            "ཟག་པ་མེད་པའི་ལམ་ཤེས་སྒྲིབ་པའི་གཉེན་པོར་གྱུར་པ། ",
            "རང་སངས་རྒྱས་དང་བྱང་ཆུབ་སེམས་དཔའ་དང་སངས་རྒྱས་ཀྱི་རྒྱུད་ལ་ཡང་ཡོད་པ་ཀུན་ཉེ་བར་བསྟན་ནོ།།",
            ""
        ],
        [
            "སྒོམ་པའི་ལམ་ཟག་པ་དང་བཅས་པས་ཀྱང་",
            "རང་སངས་རྒྱས་དང་བྱང་ཆུབ་སེམས་དཔའ་དང་",
            "སངས་རྒྱས་ཀྱི་རྒྱུད་ལ་མངའ་བའི་ཤེས་བྱའི་སྒྲིབ་པའི་",
            "གཉེན་པོ་ཀུན་བརྗོད་པ་ཡིན་པར། ",
            "འཕགས་པ་གྲོལ་སྡེ་བཞེད་དོ།།",
            "དེ་ལྟར་གཞི་ཤེས་དང་། ",
            "ལམ་ཤེས་ཀྱི་རྣམ་པ་རྣམས་དམིགས་པ་",
            "བདེན་པ་བཞིའི་སྒོ་ནས་བརྗོད་ནས་",
            "རྣམ་པ་ཐམས་ཅད་མཁྱེན་པའི་རྣམ་པ་བརྒྱ་རྩ་བཅུ་པོ་རྣམས་",
            "དམིགས་པ་མེད་པ་ཡེ་ཤེས་ཀྱི་སྒོ་ནས་གསུངས་པ་ནི་",
            "དྲན་པ་ཉེར་གཞག་ནས་",
            "བཟུང་སྟེ་ཞེས་བྱ་བ་ལ་སོགས་པའོ།།",
            "དེ་རྣམས་ཅི་ཞེ་།",
            "རིམ་པ་བཞིན་དུ་སློབ་མ་བྱང་ཆུབ་སེམས་དཔའ་དང་",
            "སངས་རྒྱས་རྣམས་ཞེས་བརྗོད་དེ།།",
            ""
        ],
        [
            "དེ་རྣམས་ཀྱི་ཡེ་ཤེས་ཡིན་ནོ།།",
            "ཅི་ལྟར་བྱས་པས་ཞེ་།",
            "ཀུན་མཁྱེན་གསུམ་དུ་དབྱེ་བས་ནའོ།།",
            "རྣམ་པ་ཐམས་ཅད་མཁྱེན་པ་ཀུན་མཁྱེན་གསུམ་དུ་ཅི་ལྟར་དབྱེ་ཞེ་ན༑",
            "ལམ་གྱི་བདེན་པའི་རྗེས་སུ་མཐུན་པར་།",
            "ལམ་རྣམ་པ་གསུམ་དང་རྗེས་སུ་མཐུན་པས་ཀུན་མཁྱེན་གསུམ་དུ་ཐ་སྙད་བྱ་ཡི་དངོས་སུ་ནི་མ་ཡིན་།",
            ""
        ],
        [
            "རྣམ་པ་ཐམས་ཅད་མཁྱེན་པ་ཁོ་ན་ཡིན་ནོ།།",
            "དེ་ལ་དངོས་པོ་ལ་ཡོངས་སུ་རྟོག་པ་ལ་སོགས་པ་",
            "ལམ་བདུན་དང་མཐུན་པས་ནི་",
            "རྣམ་པ་ཐམས་ཅད་མཁྱེན་པ་ཉིད་ཉན་ཐོས་ཀྱི་ལམ་དུ་བཞག་གོ།།",
            "གཉེན་པོའི་ལམ་ལ་སོགས་པ་དྲུག་དང་",
            "ཚུལ་མཐུན་པས་ན་ལམ་ཤེས་སུ་བཞག་གོ།།",
            "རྣམ་པ་ཐམས་ཅད་མཁྱེན་པའི་ལམ་ཐུན་མོང་མ་ཡིན་པའི་",
            "རང་བཞིན་ཅན་ཉིད་ཀྱིས་",
            "རྣམ་པ་ཐམས་ཅད་མཁྱེན་པར་གཞག་ཏུ་ཟད་ཀྱི། ",
            "དངོས་སུ་ནི་ཀུན་མཁྱེན་གསུམ་མ་ཡིན་ནོ་",
            "ཞེས་བྱ་བའི་དོན་ཏོ་ཞེས་།",
            "སྦྱོར་བའི་རང་བཞིན་གྱི་ཁྱད་པར་།",
            "སྐྱེ་བའི་རྟེན་དང་། ",
            "སྦྱོར་བའི་དབྱེ་བ་གཉིས། ",
            "ཕྱི་མ་ཡུལ་དང་སྦྱོར་བ་པོའི་གནས་སྐབས་དང་། ",
            "ཤེར་ཕྱིན་གྱི་སྒོམ་པ་ཡོངས་སུ་རྫོགས་པའི་ཐབས་དང་། ",
            "འབྲས་བུ་དང་། ",
            "དུས་ཀྱི་སྒོ་ནས་ཕྱེ་བས་ལྔའོ།།",
            ""
        ],
        [
            "དང་པོ་རྣམ་པ་བརྒྱ་བདུན་ཅུ་རྩ་གསུམ་རྣམ་པར་ཐར་པའི་སྒོ་གསུམ་དུ་བསྡུས་ཏེ་བསྟན་།",
            "གཉིས་པ་གོང་ནས་གོང་དུ་ཐོབ་པའི་དབྱེ་བ་བརྒྱད་ཀྱིས། ",
            "གསུམ་པ་བཞིར་།",
            "འཕེལ་འགྲིབ་མེད་པ། ",
            "ཆོས་དང་ཆོས་མ་ཡིན་པ་ལ་སོགས་པ་མི་མཐོང་བ་དང་། ",
            "གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་པར་མི་མཐོང་བ་དང་། ",
            "གཟུགས་ལ་སོགས་པ་དང་དེའི་མཚན་མ་དེའི་ངོ་བོར་རྣམ་པར་མི་རྟོག་པའོ།།",
            "བཞི་པ་ཡོན་ཏན་ཐོབ་པ་དང་ཉེས་པ་དག་པའི་སྦྱོར་བ་གཉིས་སོ།།",
            "ལྔ་པ་དུས་ཀྱི་སྒོ་ནས་ནི། ",
            "དུས་ཀྱི་མུ་མཚམས་དང་བཅས་པ་།",
            "ཟླ་བ་ནས་ལོའམ་ལོ་གཉིས་ལ་སོགས་པས་མཐར་ཕྱིན་པའི་སྦྱོར་བའོ།།",
            ""
        ],
        [
            "འབྲས་བུའི་ཁྱད་པར་ནི། ",
            "ཡོན་ཏན་རྣམ་པ་བཅུ་གཅིག་ཡིན་།",
            "བར་ཆད་ཀྱི་ཁྱད་པར་ནི། ",
            "བདུད་ལས་བཞི་བཅུ་རྩ་དྲུག་གོ།།",
            "དང་པོ་ཉི་ཤུ་སྦྱོར་བ་ལ་ཞུགས་པ་སྦྱོར་བ་མཐར་ཕྱིན་པའི་གེགས་སོ།།",
            "དེ་ནས་ཡང་ཉེར་གསུམ་ནི་ཕལ་ཆེར་སྦྱོར་བ་ལ་འཇུག་པའི་གེགས་ཡིན་།",
            "སྦྱོར་བ་ལ་ཞུགས་པ་མཐར་ཕྱིན་པའི་གེགས་སུ་ཡང་མི་སྲིད་པ་མ་ཡིན་ནོ།།",
            "ཐ་མ་གསུམ་པོ་ནི་ཡང་ཞུགས་ཟིན་པ་མཐར་ཕྱིན་པར་བྱེད་པའི་གེགས་ཡིན་ནོ།།",
            ""
        ],
        [
            "གཉིས་པ་མཚན་གཞིའི་ངོ་བོ་དེ་ལ་ཡོད་པའི་མཚན་ཉིད་ཀྱི་ཆོས་ལ་བཞི་།",
            "ཤེས་པ་དང་། ",
            "ཁྱད་པར་དང་། ",
            "བྱེད་པའི་དང་། ",
            "ངོ་བོ་ཉིད་ཀྱི་མཚན་ཉིད་དོ།། ",
            "དེ་ལས་དང་པོ་གསུམ་ནི་མཚན་ཉིད་དངོས་ཡིན་།",
            "ངོ་བོ་ཉིད་ནི་མཚན་ཉིད་ཀྱི་བལྟོས་པ་མཚོན་བྱའི་ཆོས་ཡིན་ནོ།།",
            "མཚོན་བྱེད་ཀྱི་ཆོས་ཀྱང་ཤེས་པས་ཡུལ་དུ་བྱས་པའི་རང་བཞིན་ནི་",
            "ཤེས་པའི་མཚན་ཉིད་དོ།།",
            "དེ་གཞན་དང་ཐུན་མོང་མ་ཡིན་པའི་ཆོས་ནི་ཁྱད་པར་གྱི་མཚན་ཉིད་དོ།།",
            ""
        ],
        [
            "ཁྱད་པར་ཅན་གྱི་དོན་སྒྲུབ་པ་ནི་བྱེད་པའི་མཚན་ཉིད་ཡིན་པས་",
            "མཚན་གཞིའི་རང་བཞིན་དུ་གྱུར་བ་ཉིད་དོ།།",
            "དེ་ལ་སྦྱོར་བ་ཉི་ཤུ་པོ་འདི་ལམ་ཤེས་ཀྱིས་རང་བཞིན་དུ་",
            "གྱུར་པ་ཁོ་ན་ཡིན་མོད་ཀྱི་བསྒོམ་པར་བྱ་བའི་ཡུལ་",
            "ཐམས་ཅད་མཁྱེན་པ་ཉིད་གསུམ་གྱི་རྣམ་པ་ལ་དམིགས་པའི་སྒོ་ནས་",
            "ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་ཉི་ཤུ་པོ་",
            "རྣམ་པ་གསུམ་དུ་འགྱུར་རོ། །",
            "དེ་དག་ཀྱང་ལྡོག་པའི་དབྱེ་བ་གསུམ་ཡིན་གྱི། ",
            "ངོ་བོ་ཉིད་ཐ་དད་པའི་ངེས་པ་ནི་མེད་དོ།།",
            "དེ་ལས་ཐམས་ཅད་ཤེས་པ་ཉིད་ཀྱི་སྦྱོར་བའི་མཚན་ཉིད་ཤེས་པར་",
            "བྱ་བའི་རང་བཞིན་དུ་གྱུར་པ་ཤེས་པའི་མཚན་ཉིད་བཅུ་དྲུག་གོ།།",
            "དེ་ལྟར་རྣལ་འབྱོར་པས་བསྒོམས་པའི་མཐུས་རྗེས་ཐོབ་ཀྱི་",
            "གནས་སྐབས་སུ་སྐྱེས་པའི་བློ་གྲོས་ངོ་བོ་ཉིད་ཀྱི་ཤེས་པར་བྱ་བ་ནི་",
            "ཤེས་པའི་མཚན་ཉིད་ཐམས་ཅད་ཤེས་པས་བསྡུས་པ་སྟེ་འོག་མ། ",
            "ལམ་ཤེས་ཀྱི་བཅུ་དྲུག་དང་། ",
            "རྣམ་མཁྱེན་གྱི་བཅུ་དྲུག་ལའང་སྦྱར་བར་བྱའོ།། ",
            "གཉིས་པ་ཁྱད་མཚན་སྐད་ཅིག་བཅུ་དྲུག་པོ་འདི་ནི་",
            "ལམ་གཞན་ལས་ཁྱད་པར་དུ་འཕགས་པས་ན་",
            "ཁྱད་པར་དུ་གྱུར་པའི་མཚན་ཉིད། ",
            "ལོ་ཆེན་གྱིས། ",
            "འདིའང་དེ་འདྲ་བས་བསྐྱེད་པའི་དགེ་བའི་ཆོས་",
            "རྗེས་ཐོབ་ཀྱི་བསྡུས་པ་ལ་མཐོང་ལམ་གྱི་མཚན་ཉིད་",
            "ཅེས་བརྗོད་པར་ཟད་དོ།།",
            "དེ་ལྟར་མཐོང་བའི་ལམ་ཁྱད་པར་དུ་འཕགས་ན་",
            ""
        ],
        [
            "དེའི་སྦྱོར་བ་དང་། ",
            "བརྒྱུད་པའི་སྦྱོར་བ་དང་། ",
            "རྗེས་ཐོབ་དང་མཉམ་བཞག་གི་མཚན་ཉིད། ",
            "འབྲས་བུའང་ཁྱད་པར་དུ་གྲུབ་པས་རྣམ་པ་ཀུན་མངོན་པར་རྟོགས་པའི་གནས་སྐབས་ཐམས་ཅད་",
            "ཁྱད་པར་དུ་གྲུབ་པའི་ཕྱིར་ན་མཐོང་ལམ་རྣམ་པ་ཉིད་ཁྱད་པར་གྱི་མཚན་ཉིད་དུ་བཤད་དོ་ཞེས་།",
            "གསུམ་པ་བྱེད་མཚན་ནི། ",
            "ལོ་ཆེན་གྱིས། ",
            "འདིའང་སྒྲུབ་པ་པོ་སྦྱོར་བ་དང་ལྡན་པས་བྱང་ཆུབ་སེམས་དཔའི་གནས་སྐབས་ཉིད་དམ། ",
            "སངས་རྒྱས་ནས་ཆོས་བསྟན་པས་",
            "གཞན་ལ་ཕན་པ་སྒྲུབ་པ་ཡིན་པས་",
            "དེའི་སྒོ་ནས་དེ་སྒྲུབ་པའི་ནུས་པ་སྦྱོར་བའི་ངོ་བོ་ཉིད་མཚན་ཉིད་དུ་སྟོན་པ་ཡིན་ནོ།།",
            "དེ་ལ་དང་པོ། །",
            "བརྒྱད་ནི་ཐུན་མོང་གི་བྱེད་པའོ།།",
            "ཐ་མ་གསུམ་ནི་ཐུན་མོང་མ་ཡིན་པའོ།།",
            "ཐུན་མོང་བ་ཡང་གཉིས་།",
            "བདེ་གཤེགས་སྒྲུབ་པ་དང་། ",
            "རྟོགས་པ་སྒྲུབ་པའོ་ཞེས་།",
            ""
        ],
        [
            "དང་པོ་ལ་ལྔ། ",
            "ཕྱི་མ་ལ་གསུམ། ",
            "སྔ་མ་ནི་བྱང་ཆུབ་སེམས་དཔའི་གནས་སྐབས་ཀྱི་བྱེད་པ། ",
            "ཕྱི་མ་ནི་སངས་རྒྱས་ཀྱི་བྱེད་པར་གསུངས་སོ།།",
            "མཁྱེན་པ་དེའི་ཐུན་མོང་མ་ཡིན་པའི་བྱེད་པ་གསུམ། ",
            "དེ་གསུམ་ཡང་སངས་རྒྱས་ནས་བྱེད་པར་མདོ་ནས་།",
            "བཞི་པ་ངོ་བོ་ཉིད་ནི། ",
            "གང་ལ་བལྟོས་ནས་དེ་དག་མཚན་ཉིད་དུ་གནས་པ་བལྟོས་པར་གྱུར་པ་མཚོན་པའི་ཆོས་།",
            "འདི་དག་ཀྱང་ཡོན་ཏན་ཐོབ་པར་བྱེད་པའི་ངོ་བོ་ཉིད་ནི་བདུན། ",
            "དེའི་དང་པོ་བཞི་ནི་མི་མཐུན་པ་དང་བྲལ་བའི་ཡོན་ཏན་",
            "དེ་ནས་གསུམ་ནི་གཉེན་པོ་དང་ལྡན་པའི་ཡོན་ཏན་ཐོབ་པར་བྱེད་པ་ཉིད་དུ་མཚོན་པར་བྱ་བའོ།།",
            "དེ་ལ་ཉོན་མོངས་པའི་སྒྲིབ་པས་བསྡུས་པ་མངོན་དུ་རྒྱུ་དང་། ",
            "དེས་བླངས་པའི་འབྲས་བུ་ལས་གསུམ་དང་། ",
            "ཉོན་མོངས་པ་སྔ་མས་བཞག་པའི་བག་ཆགས་ཀྱི་རྒྱུའི་རང་བཞིན་གསུམ་དང་། ",
            "ཤེས་བྱའི་སྒྲིབ་པས་བསྡུས་པ་མི་མཐུན་པ་དང་གཉེན་པོའི་རྣམ་པར་རྟོག་པ་དང་བྲལ་བ་ནི་བྲལ་བ་བཞིའོ།།",
            "དགའ་བ་དང་། ",
            "ངེས་པ་དང་ཆེད་དུ་བྱ་བའི་ངོ་བོ་ནི། ",
            "སེམས་ཅན་ཐམས་ཅད་མྱ་ངན་ལས་འདའ་བའི་གོ་ཆ་ཆོས་ཐམས་ཅད་དང་མ་འབྲེལ་བ་དང་། ",
            "མི་གནས་པའི་མྱང་འདས་ཉིད་དང་། ",
            "སེམས་ཅན་ཐམས་ཅད་ཀྱི་དོན་དུ་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་པ་ཡིན་ཏེ",
            ""
        ],
        [
            "ལྷག་མ་དགུ་ནི་དམིགས་པ་རྟོགས་པར་བྱེད་པའི་ངོ་བོ། ",
            "དེ་ཡང་ཀུན་མཁྱེན་གསུམ་གྱི་ཐུན་མོང་མ་ཡིན་པའི་",
            "སྦྱོར་བའི་ངོ་བོ་ཉིད་གསུམ། ",
            "ཐུན་མོང་བའི་དྲུག་གོ།། ",
            "རྣམ་པ་ཐམས་ཅད་མངོན་པར་རྫོགས་པའི་",
            "རྟོགས་པ་ཐོབ་པའི་དུས་ནི་གཉིས་།",
            "སྦྱོར་བ་ལ་འཇུག་པའི་དུས་དང་། ",
            "སྦྱོར་བ་རྣམས་མ་ཚང་བ་མེད་པར་རྫོགས་པའི་དུས་སོ།། ",
            "དང་པོ་ནི་ཐར་པ་ཆ་མཐུན་གྱི་དགེ་བའི་",
            "རང་བཞིན་ཚོགས་ལམ་ཆུང་ངུ་། ",
            "དེ་ཡང་སྦྱོར་བ་འདི་ལ་",
            "མངོན་པར་ཞུགས་པས་རང་ཉིད་བསྟན་ལ་འཇུག་པའམ། ",
            "གཞན་དག་ཀྱང་བསྟན་པ་ལ་འཇུག་པར་བྱེད་ནུས་པ་ཡིན་ཏེ",
            "རང་གིས་ཐོབ་པའི་སྦྱོར་བ་ལ་",
            "འགོད་པའི་མཐུ་ཁྱད་པར་ཐོབ་པའི་ཕྱིར་རོ། །",
            "སྦྱོར་བ་རྫོགས་པའི་དུས་ནི། ",
            "ངེས་འབྱེད་ཆ་དང་མཐུན་པ་།",
            ""
        ],
        [
            "དེའི་གཉེན་པོ་བསྐྱེད་པ་དང་ཉོན་མོངས་པ་སྤང་བ་ལ་མཐུ་ཐོབ་པ་ཡོངས་སུ་སྨིན་པའི་གནས་སྐབས་ཡིན་པས་སོ།།",
            "བསྒོམས་པས་ཐོབ་པ་སྦྱོར་བའི་ནུས་པ་བསྟན་པ་།",
            "དེ་ཡང་སྒོམ་པ་པོའི་རྟེན་གྱི་དབྱེ་བ་དང་། ",
            "དེ་ལ་ཡོད་པའི་ནུས་པའི་དབྱེ་བ་གཉིས་སོ།།",
            "དང་པོའང་གསུམ། ",
            "ཕྱིར་མི་ལྡོག་པའི་དགེ་འདུན་གསུམ་མོ། །",
            "གཉིས་པའང་གསུམ་།",
            "ཆོས་སྐུ་ཐོབ་པའི་ནུས་པ་ནི། ",
            "སྲིད་པ་དང་ཞི་བ་མཉམ་པར་རྟོགས་པའོ།།",
            "རྫོགས་པར་ལོངས་སྤྱོད་པ་ཐོབ་པའི་ནུས་པ་ནི་ཞིང་རྣམ་པར་དག་པར་བྱེད་པའོ།།",
            ""
        ],
        [
            "སྤྲུལ་སྐུ་ཐོབ་པའི་ནུས་པ་ནི་སེམས་ཅན་སྨིན་པར་བྱེད་པའི་",
            "ཐབས་མཁས་པ་དང་ལྡན་པས་སོ།།",
            "ལྔ་པ་རྩེ་སྦྱོར་གྱི་དངོས་པོ་ལ་བརྒྱད་ཀྱིས། ",
            "དང་པོ་རྩེ་མོ་དེའི་དྲོད་ཀྱི་རྟགས་བཅུ་གཉིས། ",
            "གཉིས་པ་རྩེ་མོ་དེའི་འཕེལ་བ་བཅུ་དྲུག །",
            " གསུམ་པ་བཟོད་པའི་བསྟན་པ་ལ་གཉིས། ",
            "བཞི་པ་ཆོས་མཆོག་གིས་སེམས་ཀུན་ཏུ་གནས་པ་ལ་གཉིས་སོ།།",
            "ལྔ་པ་རྣམ་རྟོག་བཞིའི་",
            "གཉེན་པོ་ཤུགས་ཀྱིས་རྙེད་པའི་མཐོང་ལམ་ལ་ལྔ་།",
            "སྤང་བར་བྱ་བ། ",
            "མཐོང་ལམ་གྱི་འབྲས་བུ་སྐྱེད་པའི་ནུས་པ། ",
            "མཐོང་ལམ་གྱི་འབྲས་བུའི་རང་བཞིན། ",
            "མཐོང་ལམ་གྱི་རང་བཞིན། ",
            "མཐོང་ལམ་གྱི་བྱེད་པའོ།།",
            "དེའི་དང་པོ་འཇུག་པ་གཟུང་རྟོག་དང་ལྡོག་པ་གཟུང་།",
            "རྫས་འཛིན་རྟོག་པ་དང་། ",
            "རྟག་འཛིན་རྟོག་པ་གཉིས་ཏེ་",
            "བཞི་དེ་དག་རེ་རེ་དགུ་དགུར་རྣམ་པར་དབྱེའོ།།",
            ""
        ],
        [
            "གཉིས་པ་བྱང་ཆུབ་ལ་གཞན་སྟོན་སོགས་རྒྱུ་གསུམ། ",
            "གསུམ་པ་དྲི་མ་ཟད་དང་སོགས་ཀྱི་རང་ལུགས་།",
            "ཟག་མེད་སོགས་ཀྱི་དངོས་སྨྲ་བའི་འདོད་པ་དགག་པ་གཉིས། ",
            "བཞི་པ་སྦྱིན་སོགས་རྗེས་ཐོབ་ཀྱི་བྱ་བས་མཚོན་ཚུལ། ",
            "ལྔ་པ་སེང་གེ་རྣམ་འགྱིངས་ཀྱི་ཏིང་ངེ་འཛིན་རྣམ་པར་ཐར་པ་བརྒྱད་",
            "མཐར་གནས་དགུ་ལ་སྙོམས་པར་ཞུགས་ནས་",
            "དེ་ལས་ལངས་པའི་རྗེས་ཐོབ་ལ་རྟེན་འབྲེལ་ལ་རྟོག་པ་འདི་ལས་འཕྲོས་ནས་རྣལ་འབྱོར་པ་བཞི། ",
            "དྲུག་པ་སྒོམ་ལམ་རྩེ་སྦྱོར་།",
            "རྟེན་སྒོམ་ལམ། ",
            "སྤང་བྱ་རྣམ་རྟོག །",
            "བརྟེན་པ་ཡོན་ཏན་གསུམ་ལས། ",
            "དང་པོ་ངོ་བོ། ",
            "འགོག་དང་བཅས་པའི་སྙོམས་འཇུག་དགུར། །",
            "ཞེས་སོ།།",
            "འཕགས་པ་ཉན་ཐོས་པའི་དང་ཆ་འདྲ་བ་ཙམ་ཡིན་གྱི་ཐམས་ཅད་མཐུན་པ་ནི་མ་ཡིན་།",
            "འདིར་ཤེས་རབ་ཀྱི་ཕ་རོལ་ཏུ་ཕྱིན་པ་གཅིག་པུ་ཉིད་ལ་ཅུང་ཟད་ཐ་དད་པ་ཙམ་གྱིས་དགུར་ཕྱེ་བ་ཡིན་ནོ།།",
            ""
        ],
        [
            "གཉིས་པ་སྤང་བྱ་ནི་མི་མཐུན་ཕྱོགས། ",
            "དེ་ཡང་གཟུང་རྟོག་གཉིས། ",
            "འཛིན་རྟོག་གཉིས། ",
            "རེ་རེའང་དགུ་དགུར་ཕྱེ་བས་སྒོམ་སྤང་གིས་བསྡུས་པའོ།།",
            "གསུམ་པ་བརྟེན་པ་སྒོམ་ལམ་ནི། ",
            "སྒོམ་ལམ་གྱི་བྱེད་པའོ།། ",
            "བདུན་པ་བར་ཆད་མེད་པའི་རྩེ་སྦྱོར་།",
            "ཏིང་ངེ་འཛིན་རང་གི་ངོ་བོ་ཉིད། ",
            "མཐུན་པའི་རྐྱེན་ཚང་བར་བསྟན་པ། ",
            "མི་མཐུན་པའི་གེགས་དང་བྲལ་བའི་ཁྱད་པར་རོ། །",
            " བརྒྱད་པ་ལོག་པར་སྒྲུབ་པའི་བརྒལ་ལན་དང་བཅས་པ་ནི། ",
            "ལོག་པར་སྒྲུབ་པ་དང་བཅས་པ་ནི་ཞེས་པས་།",
            "དབྱེ་བ་ནི། ",
            "དམིགས་པ་འཐད་དང་དེ་ཡི་ནི་སོགས་ཀྱིས་བསྟན་ཏོ།། ",
            "དྲུག་པ་མཐར་གྱིས་པའི་སྦྱོར་བའི་དངོས་པོ་ནི་བཅུ་གསུམ་ཡོད་།",
            ""
        ],
        [
            "སློབ་པའི་གོ་རིམ་།",
            "ལོ་ཆེན་གྱིས། ",
            "དེ་ཡང་ཐོག་མར་དངོས་པོ་མེད་པའི་ངོ་བོ་ཉིད་ལ་བསླབ་པར་བྱའོ།།",
            "དེ་ནས་རྗེས་སུ་དྲན་པ་དྲུག་ལས་རྟེན་རྗེས་སུ་དྲན་པ་གསུམ་པོ་",
            "སངས་རྒྱས་དང་ཆོས་དང་དགེ་འདུན་རྗེས་སུ་དྲན་པ་དང་། ",
            "དེའི་འོག་ཏུ་སྤྱོད་པ་རྗེས་སུ་དྲན་པ་གཉིས་པོ་སྡིག་པ་ལས་ལྡོག་པ་ཚུལ་ཁྲིམས་ཀྱི་སྤྱོད་པ་དང་། ",
            "དགེ་བ་ལ་འཇུག་པ་གཏོང་བ་རྗེས་སུ་དྲན་པའོ།།",
            "དེའི་རྗེས་སུ་ཕ་རོལ་ཏུ་ཕྱིན་པ་དྲུག་རིམ་པ་བཞིན་སློབ་པའི་མཐར་གྱིས་པའི་བྱ་བའོ།།",
            "དེ་ལ་ཐབས་དང་སྨོན་ལམ་དང་སྟོབས་དང་ཡེ་ཤེས་བཞི་ཤེས་རབ་ཏུ་འདུ་བའི་ཕྱིར་",
            "ས་བཅུ་ལ་ཕ་རོལ་ཏུ་ཕྱིན་པ་དྲུག་ལ་རིམ་གྱིས་སློབ་པ་ནི་གཙོ་བོར་ཕ་རོལ་ཏུ་ཕྱིན་པ་དྲུག་ལ་མཐར་གྱིས་སློབ་པ་།",
            "སྔར་ཡང་དེ་དྲུག་ལ་མཐར་གྱིས་སློབ་པ་མེད་པ་ནི་མ་ཡིན་ནོ།།",
            ""
        ],
        [
            "ཞེས་།",
            "བདུན་པ་སྐད་ཅིག་མ་གཅིག་ལ་མངོན་པར་རྫོགས་པར་",
            "བྱང་ཆུབ་པའི་སྐད་གཅིག་མ་",
            "བཞིའི་མངོན་རྟོགས་དང་པོ་ནི་ས་བདུན་པ་།",
            "གཉིས་པ་ས་བརྒྱད་པ། ",
            "གསུམ་པ་ས་དགུ་པ། ",
            "བཞི་པ་ས་བཅུའི་གནས་སྐབས་།",
            "འབྲས་བུ་རྣམ་པ་འདི་བཞི་ཡང་། །",
            " ས་བཞི་ལ་ནི་ཡང་དག་བསྟེན།། ",
            "དངོས་པོ་བརྒྱད་པ་ཆོས་ཀྱི་སྐུའི་དངོས་པོ་།",
            "རང་བཞིན་དང་གློ་བུར་བའི་དྲི་མ་གཉིས་དང་བྲལ་བའི་",
            "སྐུ་ངོ་བོ་ཉིད་ཀྱི་སྐུའི་མཚན་ཉིད། ",
            "སངས་རྒྱས་སུ་བྱེད་པའི་ཆོས་ཀྱི་ཚོགས་ཆོས་སྐུའི། ",
            "བསོད་ནམས་བརྒྱས་མངོན་པར་འདུ་བྱས་པའི་",
            "མཚན་དཔེས་སྤྲས་པའི་སྐུ་ལོངས་སྐུའི། ",
            "རྒྱུ་མཐུན་པའི་གཟུགས་སྐུ་སྤྲུལ་པའི་སྐུའི་མཚན་ཉིད། ",
            "སྲིད་པ་ཇི་སྲིད་པ་དེ་སྲིད་དུ་",
            "མཛད་པའི་གཞན་གྱི་དོན་འཕྲིན་ལས་ཀྱི་མཚན་ཉིད། ",
            "སྐུ་བཞི་དབྱེ་བར་བགྲངས་པའི་ཚེ་དེ་",
            "སྤྲུལ་པའི་སྐུའི་དབྱེ་བར་བཞག་གོ།།",
            ""
        ],
        [
            "དེ་དག་ཀྱང་། ",
            "མཚན་ཉིད་དེ་ཡི་སྦྱོར་བ་དང་། །",
            "ཞེས་པའི་ཚིགས་སུ་བཅད་པ་འབྲིང་པོ་ལ་དགའ་བར་དྲུག་ཏུ་བསྒྲིལ་ནས་བསྟན་།",
            "མཁྱེན་པ་གསུམ་མཚན་ཉིད་ཅེས་གཅིག་ཏུ་།",
            "སྦྱོར་བཞི་དང་འབྲས་བུ་སོ་སོ་བས་སོ།། ",
            "ཡུལ་ནི་རྣམ་པ་གསུམ་པོ་རྒྱུ་སོགས་ཀྱི། ",
            "བསྡུས་པ་ལ་དགའ་བ་ལ་གསུམ་དུ་བསྡུས་ནས་བསྟན་།",
            "གཏན་ལ་དབབ་བྱ་མཁྱེན་གསུམ། ",
            "འབེབས་བྱེད་སྦྱོར་བཞི། ",
            "ཕབ་འབྲས་ཆོས་ཀྱི་སྐུ་།",
            "གཞི་དང་ལམ་དང་འབྲས་བུའོ།།",
            ""
        ],
        [
            "དེ་ལྟར་ཐ་སྙད་རྣམ་པར་གཞག་པ་ཤེས་ནས་ངེས་དོན་ཡིན་ལུགས་སུ་བཤད་པ་ལ་བསྒྲིལ་དགོས་།",
            "དེ་ནི་བྱམས་པའི་ཞལ་ལུང་ནས་བསྟན་པ་ཇི་བཞིན་།",
            "དཔེར་བརྗོད་མཆོད་ཡུམ་ཀྱང་རྣམ་མཁྱེན་ཁོ་།",
            "ཤེར་ཕྱིན་ཀྱང་འབྲས་བུ་ཤེར་ཕྱིན། ",
            "སེམས་བསྐྱེད་པ་ཡང་ཐ་མ་གསུམ། ",
            "མཆོག་གི་སྤྲུལ་པའི་སྐུའི་ཡིན་པས་སངས་རྒྱས་ཀྱི་དེས་སེམས་བསྐྱེད་ཁོ་ནར་ཐེག་པ་ཆེན་པོ་ཐམས་ཅད་།",
            "སེམས་ཅན་ཐམས་ཅད་སངས་རྒྱས་ཀྱི་སྙིང་པོ་ཅན། ",
            "ཐེག་པ་གཅིག་ཆོས་ཀྱི་འཁོར་ལོའང་དོན་གཅིག་ལ་གོ་ཚུལ་གྱིས་མང་ངོ་།།",
            "སྒྱུ་མ་ལྟ་བུར་འཆད་པ་དང་། ",
            "ཉན་པ་དང་། ",
            "ལམ་སྒོམ་པ་དང་། ",
            "འབྲས་བུ་མངོན་དུ་བྱ་བ་སྣང་བས། ",
            "དེ་ལྟར་གཏན་ལ་ཕབ་པའི་ཕྱིར་",
            "བཤད་ཚུལ་འདི་ལ་སྦས་དོན་སྒྱུ་མ་ལྟ་བུ་ཞེས་།",
            ""
        ],
        [
            "དེའི་དབང་གིས། ",
            "སྔོན་གྱི་སློབ་དཔོན་རྣམས་ཐོགས་མེད་དང་འཕགས་པ་དང་",
            "སེང་གེ་བཟང་པོ་སོགས་སྒྱུ་མ་ལྟ་བུའི་དབུ་མ་པར་འདྲེན་།",
            "རྒྱ་ཆེན་སྤྱོད་པའི་སློབ་དཔོན། ",
            "རྗེས་ཐོབ་སྒྱུ་མ་ལྟ་བུའི་སྣང་བ་དེ་གཙོ་བོར་མ་མཛད་པར། ",
            "མཉམ་བཞག་རྣམ་པར་མི་རྟོག་པའི་ཤེས་རབ་ཉིད་གཙོ་བོར་མཛད་ནས་",
            "དོན་དམ་གཏན་ལ་འབེབས་པ་རབ་ཏུ་མི་གནས་པའི་དབུ་མ་དེའི་ཕྱིར། ",
            "སློབ་དཔོན་ཀླུ་སྒྲུབ་རྗེས་འབྲང་དང་བཅས་པ་",
            "ཟབ་མོ་ལྟ་བ་སྟོན་པའི་སློབ་དཔོན་དུ་འདྲེན་པ། ",
            "དོན་ལྟ་སྤྱོད་ཟུང་འཇུག་ཏུ་ཉམས་སུ་ལེན་དགོས་སོ།། ",
            "དེ་ལྟར་ལུང་ལ་འཇུག་པའི་སྒོ་ཞེས་བྱ་བ་འདི་ཡང་",
            "བཙུན་པ་པདྨ་དཀར་པོས་",
            "ཆོས་དོན་དུ་གཉེར་བ་ལ་སྦྱིན་པར་བསྟབས་སོ།།།།",
            "མངྒལ།།",
            ""
        ]
    ]
}