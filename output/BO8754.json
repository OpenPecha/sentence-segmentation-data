{
    "version": "BO8754",
    "reviewed_text": [
        [
            "མིག་ལ་ངོ་རྟགས་ཆོད་པའི་ནུས་པ་།",
            "རོ་ཧ་ན་(Rohana)འབབ་ཚུགས་བར་དུ་མེ་འཁོར་གྱི་ཁང་མིག་ཅིག་གི་ནང་ང་རང་ཁེར་རྐྱང་ལས་གཞན་འགྲུལ་པ་སུ་ཡང་མེད་།",
            "འོན་ཀྱང་། ",
            "འབབ་ཚུགས་འདི་ནས་བུ་མོ་ཞིག་འཛུལ་ནས་འོང་།",
            "མོ་འབབ་ཚུགས་སུ་ཚུར་སྐྱེལ་མཁན་ཁྱོ་ཤུག་གཉིས་པོ་དེ་གཉིས་པོ་ཕལ་ཆེར་མོའི་ཕ་མ་ཡིན་པ་།",
            "སྐབས་དེར་ཁོང་གཉིས་པོ་བུ་མོ་ལ་བལྟས་ནས་སེམས་སྡུག་ཆེན་པོ་ཞིག་བྱས་པ་ལྟ་བུར་ཚོར་བྱུང་།",
            "དེ་ཡང་སྐྱེས་མ་འདིས་མོའི་ཅ་ལག་གང་དུ་འཇོག་དགོས་མིན་དང་། ",
            "མེ་འཁོར་གྱི་སྒེའུ་ཁུང་དུ་ལུས་པོ་བསྙེས་ནས་མི་སྡོད་ཚུལ། ",
            "ངོ་འདྲིས་མེད་པའི་མི་དང་སྐད་ཆ་སྣང་མེད་ཤོད་མི་ཆོག་པ་བཅས་ཁ་ཏ་བྱས་ནས་",
            ""
        ],
        [
            "ཁ་བྲལ་མ་ཐག་ད་དུང་ཡང་འགྲུལ་བཞུད་མུ་མཐུད་པ་།",
            "ང་ནི་མིག་ལོང་བ་ཡིན་སྟབས་འོད་དང་མུན་པ་གཉིས་ལ་",
            "ཅུང་ཟད་ཅིག་ཚོར་བ་མྱོང་བ་མ་གཏོགས་",
            "བཟང་ངན་གང་ཡང་མཐོང་མི་ཐུབ་པས་བུ་མོའི་གཟུགས་བྱད་མཛེས་མིན་ཇི་ལྟར་ཡོད་མེད་ལྟ་བའི་གོ་སྐབས་མ་བྱུང་།",
            "འོན་ཀྱང་མོའི་རྐང་རྟིང་གི་སྒྲ་ལ་བརྟེན་ནས་མོའི་རྐང་པར་མཐིལ་ལྷམ་གྱོན་ཡོད་པ་ཧ་གོ་སོང་།",
            "གཅིག་བྱས་ན་",
            "དུས་ཡུན་གང་མཚམས་རྗེས་སུ་མོའི་གཟུགས་བྱད་གང་འདྲ་ཡིན་མིན་རྟོགས་ཐུབ་རྒྱུ་རེད་སྙམ་པ་ཞིག་དང་། ",
            "དེ་མིན་ཧ་གོ་བའི་དུས་སྐབས་ནམ་ཡང་འབྱུང་མི་སྲིད་སྙམ་པའི་བློ་རྩེ་གཉིས་ཀྱི་ནང་དུ་ལྷུང་།",
            "གང་ལྟར་ཡང་མོའི་སྐད་གདངས་དང་། ",
            "མཐིལ་ལྷམ་གྱི་སྒྲ་གཉིས་པོས་ང་ཡི་ཡིད་རང་དབང་མེད་པར་ཕྲོགས་པས། ",
            "“གང་དུ་།",
            ""
        ],
        [
            "དྷེརའི་ཁྲོམ་(Dehra Town)བར་དུ་",
            "འགྲུལ་བཞུད་བྱེད་ཀྱི་ཡིན་།” ",
            "ཞེས་དྲིས་པ་།",
            "ཕལ་ཆེར་ང་རང་དེ་དུས་ཁང་མིག་ནག་ཁུང་ནང་",
            "བསྡད་ཡོད་པའི་སྣང་བ་ཞིག་ཀྱང་།",
            "གང་ཡིན་ཟེར་ན་ངའི་སྐད་དེས་མོ་ཧན་ཐོར་སོང་།",
            "མོས་སྐད་འདར་བའི་ངང་ནས་",
            "“ཁང་མིག་འདིར་མི་ཡོད་པ་ཤེས་མ་སོང་",
            "”ཞེས་ལབ་སོང་བས། ",
            "ངས་དེ་ལྟར་།",
            "མིག་གི་དབང་པོ་མ་ཉམས་པ་ལེགས་པར་",
            "མཐོང་ཐུབ་མཁན་ཚོས་ཀྱང་སྐབས་རེར་ཁོང་གི་མདུན་དུ་",
            "ཡོད་མཁན་ཡང་མཐོང་ཐུབ་ཀྱི་མི་འདུག",
            "རྒྱུ་མཚན་ནི་རྒྱ་ཆེན་པོ་དང་ཡོད་ཚད་ཐམས་ཅད་ལ་",
            "ལྟ་ཐབས་བྱེད་པའི་རྐྱེན་གྱིས་མ་ཡིན་ནམ་།",
            ""
        ],
        [
            "འོན་ཀྱང་ང་དང་ང་ལྟ་བུའི་དམུས་ལོང་བ་རྣམས་ནི་དབང་ཤེས་ལྷག་མ་དག་ལ་བརྟེན་ནས་",
            "གཙོ་བོ་དང་གལ་ཆེན་པོ་རྟོགས་ཐབས་ལ་འབད་བརྩོན་བྱེད་པ་ཡིན་བསམས་པའི་ངང་ནས་“ངས་ཀྱང་ཁྱོད་མ་མཐོང་།",
            "མེ་འཁོར་མིག་ནང་འཛུལ་བ་ཧ་གོ་སོང་”ཞེས་བརྗོད་པ་།",
            "ང་མིག་ལོང་བ་ཡིན་པར་མོས་ཧ་མི་གོ་བར་གསང་ཨེ་ཐུབ་བསམས་ནས་སེམས་ཁྲལ་ཞིག་ཀྱང་ལང་བྱུང་།",
            "ཡིན་ནའང་ང་རྐུབ་སྟེགས་ནས་མ་ལངས་པར་དེ་གར་བསྡད་ན་དཀའ་ལས་མེད་པར་གསང་ཐུབ་སྙམ་པའི་སྤོབས་པ་ཞིག་ཀྱང་།",
            "མོས་“ང་ས་ཧ་རན་པུ་(Saharanpur)བར་དུ་འགྲོ་ཡ་།",
            ""
        ],
        [
            "ཕ་གིར་ངའི་ཨ་ནེ་དང་འཕྲད་རྒྱུ་རེད་”ཅེས་ལན་བཏབ་བྱུང་།",
            "ངས་མོ་ལ་“དེ་ལྟ་ན་ངེད་གཉིས་བར་ལ་འགྲོགས་འདྲིས་མ་བཟོས་ན་།",
            "ཨ་ནེ་དེ་ཚོ་རང་བཞིན་གྱིས་བཙན་པོ་ཡིན་”ཞེས་བརྗོད་པ་།",
            "མོས་ང་ལ་“ཁྱོད་གང་དུ་འགྲོ་”ཞེས་དྲིས་བྱུང་།",
            "ངས་“དྷེ་རའི་ཁྲོམ་བརྒྱུད་ནས་མུ་སུ་རིར་(Mussoorie)འགྲོ་རྒྱུ་།",
            "” ཞེས་ལན་བཏབ་པར་",
            "མོས་“ཨེ་མ་ཁྱོད་རང་མི་བསོད་ནམས་ཅན་ཞིག་རེད་འདུག",
            ""
        ],
        [
            "ང་ཡང་མུ་སུ་རིར་འགྲོ་མཁན་ཞིག་ཡིན་ན་ཅི་མ་རུང་སྙམ་པའི་ཡིད་སྨོན་བྱེད་ཀྱི་།",
            "རི་དང་སྤོ་མཐོ་ལ་དགའ་བོ་།",
            "ཁྱད་པར་དུ་ཕྱི་ཟླ་བཅུ་པའི་ནང་།",
            "” ཞེས་དེ་མ་ཐག་ལན་བཏབ་པས། ",
            "ངས་ཀྱང་“ལོས་ཡིན་དུས་ཚོད་དེ་ཡག་ཤོས་།",
            "རི་དང་སྤོ་མཐོ་ཐམས་ཅད་ཀྱང་ཇུན་མེ་ཏོག་(dahlia Flower)གིས་གཡོགས་པ་དང་། ",
            "ཉིན་གུང་ཉི་མའི་དྲོད་རན་པོ། ",
            "དགོང་མོར་ཁྱོད་རང་གི་མདུན་དུ་མེ་ཆེན་པོ་སྤར་ནས་རྒུན་འབྲུམ་ཨ་རག་འཐུང་ཆོག",
            "ཡུལ་སྐོར་སྤྲོ་འཆམ་པ་དེ་ཚོ་ཡང་མང་ཆེ་བ་རང་ཡུལ་ལ་ཕྱིར་ལོག་ཚར་།",
            ""
        ],
        [
            "འཁོར་ལམ་ཡང་སྟོང་སང་ངེར་གྱུར་པའི་དུས་ཤིག་།",
            "ཡིན་ན་ཡང་མུ་སུ་རིར་ལྟ་སྐོར་འོང་བའི་",
            "དུས་ཚོད་ཡག་ཤོས་དེ་ཕྱི་ཟླ་བཅུ་པ་རང་།",
            "” ཞེས་བརྗོད་པས་མོ་ཁུ་སིམ་མེར་ཆགས་སོང་།",
            "གཅིག་བྱས་ན་",
            "ངའི་སྐད་ཆ་དེས་མོ་སེམས་འགུལ་ཐེབས་པ་ཡིན་ནམ། ",
            "དེ་མིན་ན་མོས་ང་མི་རྟོག་འཆར་ཅན་ཞིག་ཡིན་འདུག་",
            "དྲན་པ་ཡིན་ནམ་སྙམ་པའི་ཐེ་ཚོམ་ངང་ནས་",
            "“སྒེའུ་ཁུང་ཕྱི་ལོགས་ཀྱི་མཐོང་སྣང་གང་འདྲ་འདུག་",
            "”ཅེས་དྲིས་པ་།",
            "འོན་ཀྱང་། ",
            "ངའི་དྲི་བ་འདི་ལ་མོས་དོ་སྣང་སྤྲད་མ་བྱུང་བས་",
            "མོས་ང་མིག་ལོང་བ་ཡིན་པ་ཧ་གོ་བ་ཡིན་ནམ་",
            "ཞེས་ཐེ་ཚོམ་གྱི་གནས་སུ་གྱུར་།",
            ""
        ],
        [
            "ཡིན་ནའང་། ",
            "མོས་ང་ལ་“སྒེའུ་ཁུང་ནས་ཕྱི་ལོགས་ལ་མི་ལྟ་བ་ཅི་།",
            "ཁྱོད་རང་གིས་ལྟོས་དང་།” ",
            "ཟེར་བས་སོམ་ཉིད་དང་བྲལ་སོང་།",
            "ངས་དལ་གྱིས་རྐུབ་སྟེགས་བརྒྱུད་ནས་སྒེའུ་ཁུང་ལ་ལག་པ་རེག་པས་སྒེའུ་ཁུང་ཕྱེ་ཡོད་པར་ཧ་གོ་སོང་།",
            "དེ་ནས་གདོང་པ་སྒེའུ་ཁུང་ལ་ཁ་གཏད་ཅིང་ཡུལ་ལྗོངས་ཀྱི་བཀོད་པ་མ་མཐོང་ཡང་འགྲེལ་བཤད་བྱེད་ཁུལ་བྱས་པ་།",
            "དེ་དུས་ངའི་རྣ་བའི་ལམ་དུ་མེ་འཁོར་གྱི་རྡིག་སྒྲ་དང་། ",
            "འཁོར་ལོའི་ལྡིར་སྒྲ་བྲེལ་འཚུབ་ཀྱིས་རྒྱུགས་ཤིང་། ",
            "གློག་ཕྲིན་ཀ་བར་འོད་མདངས་ཤིག་ཤིག་འཁྱུག་པའི་རྣམ་པ་ཡིད་ལ་ཤར་བས་ངས་“ཁྱོད་ཀྱིས་དོ་སྣང་བྱུང་སོང་ངམ། ",
            "ང་ཚོ་མེ་འཁོར་ནང་ཡོད་མཁན་ཚོ་གཡོ་མེད་དུ་གནས་པ་ལྟར་",
            "སྣང་ཞིང་",
            "ཕྱི་ལོགས་ཀྱི་ཤིང་དེ་ཚོ་གཡོ་འགུལ་བྱེད་པ་ལྟར་སྣང་གི་འདུག” ",
            "སྨྲས་པར་གློ་བུར་དུ་མོས་“འདི་རང་བཞིན་གྱིས་།",
            ""
        ],
        [
            "དུད་འགྲོའི་རིགས་ཀྱང་མཐོང་གི་འདུག་གམ་།",
            "“མི་འདུག་”ཅེས་ངས་སྤོབས་པ་ཆེན་པོའི་སྒོ་ནས་ལན་སྤྲད་པ་།",
            "གནའ་སྔ་མོ་ནས་དྷེ་རའི་འགྲམ་དུ་ཡོད་པའི་ནགས་ཚལ་ནང་དུད་འགྲོ་སེམས་ཅན་གྱི་རིགས་།",
            "དེ་ནས་ང་སྒེའུ་ཁུང་ནས་ཁ་བསྒྱུར་ཏེ་མོའི་ཕྱོགས་སུ་ཁ་གཏད་ནས་བསྡད་པ་།",
            "ངེད་གཉིས་ཡུད་ཙམ་ཞིག་ཁུ་སིམ་མེར་བསྡད་པའི་རྗེས་སུ་སྤོབས་པ་ཞིག་སྐྱེས་ནས་",
            "ངས་མོ་ལ་“ཁྱོད་ཀྱི་བཞིན་རས་འདི་ཡིད་ལ་འཐད་པ་ཞིག་འདུག་”ཅེས་ཆེ་བསྟོད་བྱས་པ་།",
            ""
        ],
        [
            "མ་གཞི་བུ་མོའི་རིགས་ཁ་ཤས་ཀྱིས་",
            "བསྟོད་ར་ལ་འགོག་རྒོལ་བྱེད་ཀྱི་འདུག་འོན་ཀྱང་། ",
            "ངའི་སྐད་ཆ་འདི་མོའི་ཡིད་ལ་བབས་པའི་རྐྱེན་གྱིས་",
            "མོ་གད་མོ་ཤོར་བཞིན་",
            "“ཨེ། ཁྱོད་ཀྱིས་ངའི་བྱད་བཞིན་ཡིད་དུ་འོང་བ་ཞིག་འདུག་ཟེར་བ་",
            "འདི་ཏག་ཏག་རིགས་ཤིང་འཐད་པ་རེད་འདུག",
            "ད་ལྟའི་བར་དུ་མི་ཐུག་ཚད་ཀྱིས་",
            "ངའི་གདོང་པ་ལ་བལྟས་ནས་",
            "“སྙིང་རྗེ་པོ་”ཟེར་བ་མ་གཏོགས་",
            "གཞན་དུ་ཤོད་མཁན་མེད་པས་",
            "ང་ཐང་ཆད་ནས་",
            "བསྡད།",
            "”ཟེར།",
            "ངས་“ཨ་ཙི་བློ་ལ་འབབ་པའི་གདོང་པ་ཡང་",
            "སྙིང་རྗེ་པོ་རང་རེད་།”ཅེས་བཤད་པས། ",
            "མོས་“ཁྱོད་རང་ཡང་སྐྱེས་པ་མཆོར་པོ་ཞིག་རེད་འདུག་སྟེ",
            ""
        ],
        [
            "ཡིན་ན་ཡང་གཞི་ལྗིད་པོ་བྱས་ནས་བསྡད་པ་འདི་ཅི་ཡིན་ནམ་",
            "”ཞེས་པས། ",
            "མོའི་ཆེད་དུ་གད་མོ་དགོད་དགོས་བསམས་སོང་།",
            "འོན་ཀྱང་འདིས་དཀའ་རྙོག་བཟོས་ན་མ་གཏོགས་",
            "ཕན་ཐོགས་ཡོད་ས་མ་རེད་སྙམ་།",
            "ངས་མོ་ལ་",
            "“འབབ་ཚུགས་ཇེ་ཉེ་ཇེ་ཉེར་སླེབ་ཀྱི་འདུག་",
            "”ཟེར་བའི་ལན་དུ་",
            "མོས་“དཀོན་མཆོག་ཐུགས་རྗེ་།",
            "འགྲུལ་བཞུད་འདི་ཐུང་ཐུང་རེད་འདུག་",
            "ང་ནི་མེ་འཁོར་ནང་ཆུ་ཚོད་གཅིག་དང་",
            "གཉིས་ལས་ལྷག་སྡོད་མི་ཐུབ་མཁན་ཞིག་ཡིན་།",
            "ཡིན་ནའང་། ",
            "ང་ནི་མོའི་སྐད་ཆ་ཉན་ཡ་ཆེད་དུ་",
            "དུས་ཡུན་རིང་ཚད་ཇི་ཙམ་ཡང་",
            "བསྡད་རྒྱུའི་གྲ་སྒྲིག་བྱས་ནས་།",
            "མོའི་སྐད་ནི་སྙན་ཞིང་འཇེབས་པས་",
            "ངའི་རྣ་བའི་བུ་རམ་ལྟ་བུར་།",
            ""
        ],
        [
            "མོ་མེ་འཁོར་ནས་ཐོན་འགྲོ་བ་དང་ངེད་གཉིས་མཉམ་དུ་བསྐྱལ་བའི་དུས་ཚོད་ཐུང་ཐུང་འདི་མོའི་སེམས་ལས་བརྗེད་པར་གོར་མ་།",
            "འོན་ཀྱང་། ",
            "ཡུད་ཙམ་ཕྲད་པའི་དུས་འདི་ངའི་སེམས་ལས་བརྗེད་པར་ག་ལ་།",
            "ངའི་འགྲོ་ཡུལ་དུ་མ་སླེབས་བར་གྱི་འགྲུལ་བཞུད་ལྷག་ལུས་ཐམས་ཅད་མོའི་སྐྱེ་གཟུགས་པདྨོ་འདི་ང་ཡི་སྙིང་ཁའི་རྒྱ་མཚོ་རུ་བཞད་པར་ངེས་ཞེས་སེམས་བཞིན་པར། ",
            "མེ་འཁོར་དེ་སིར་སྒྲ་དང་བཅས་འཁོར་ལོའི་འགྱུར་ཁུགས་འགྱུར་བས། ",
            "མོ་ཡར་ལངས་ནས་",
            "ཅ་ལག་བསྡུ་རུབ་བྱས་སོང་།",
            "དེ་དུས་ང་ནི། ",
            "མོའི་སྐྲ་བསྡམས་ནས་ཆུན་པོར་བཟོས་ཡོད་དམ། ",
            "སྐྲའི་ལན་བུ་ནུ་མའི་ཐད་དུ་འཕྱང་བ། ",
            "ཡང་ན་ཐུང་ཐུང་བཞག་ཡོད་དམ་ཞེས་རྣམ་རྟོག་འདྲ་མིན་ཤར་བྱུང་།",
            "འོན་ཀྱང་མེ་འཁོར་དེ་དལ་གྱིས་བྱས་ནས་",
            "འབབ་ཚུགས་ནང་དུ་འདྲེན་པས། ",
            "འཁུར་འགྲེན་པ་དང་ཚོང་པ་རྣམས་ཀྱི་སྐད་ཅོར་དང་ཟང་ཟིང་འར་འུར་མང་པོའི་དཀྱིལ་ནས་སྐྱེས་མ་ཞིག་གི་སྐད་ཐོས་སོང་།",
            ""
        ],
        [
            "སྐྱེས་མ་དེ་ཕལ་ཆེར་མོའི་ཨ་ནེ་ཡིན་པ་།",
            "མོའི་སྐྲ་ཡི་དྲི་བསུང་ངའི་སྣ་ལམ་དུ་ཤུགས་ཆེན་པོ་བྲོ་བས་མོ་ངའི་འཁྲིས་སུ་ལངས་ནས་བསྡད་ཡོད་པར་ཧ་གོ་།",
            "མོའི་སྐྲ་ལ་འཇུ་བར་འདོད་ཀྱང་། ",
            "མོ་མྱུར་མོར་ཕྱིན་སོང་།",
            "མོ་འདི་ནས་ཕྱིན་ཀྱང་དྲི་ཞིམ་འདི་མོ་སྡོད་ས་དེ་གར་འཁོར་ནས་ལྷག་འདུག",
            "མོ་སྒོ་འགྲམ་སླེབ་དུས་རྙོག་ཟིང་ཕྲན་ཙམ་བྱུང་བ་ལྟར་སྣང་།",
            "དེ་ཡང་མེ་འཁོར་གྱི་ཁང་མིག་ནང་དུ་འཛུལ་མུས་ཡིན་པའི་སྐྱེས་པ་ཡིས་རྡིག་སྒྲ་དང་བཅས་མི་ཞིག་ལ་བཟོད་གསོལ་ཞུ་བ་ཐོས་སོང་།",
            ""
        ],
        [
            "དེ་ནས་མོ་སོང་བ་དང་ཉེན་སྲུང་པས་སྒོ་བརྒྱབ་པས་ངའི་རེ་བའི་རྦ་རླབས་འདི་དེ་གར་།",
            "སླར་ཡང་རང་གི་རྐུབ་སྟེགས་སུ་ཚུར་ཡོངས་ནས་བསྡད་པ་།",
            "སྒོ་སྲུང་གིས་སི་སྒྲ་འབུད་པ་དང་ང་ཚོའི་འགྲུལ་བཞུད་འདི་ད་དུང་ཡང་མུ་མཐུད་པ་།",
            "ད་ལྟའི་འགྲུལ་བཞུད་ཟླ་གྲོགས་གསར་པ་འདི་ད་གིན་སྒོ་ཁར་བཟོད་གསོལ་ཞུ་མཁན་གྱི་སྐྱེས་པ་དེ་།",
            "མེ་འཁོར་གྱི་མགྱོགས་ཚད་རིམ་གྱིས་མྱུར་དུ་བཏང་བས། ",
            "མེ་འཁོར་གྱི་ཁང་མིག་ཀྱང་འགུལ་ཞིང་འཁུན་སྒྲ་འབྱིན་པ་དང་། ",
            "འཁོར་ལོ་དེ་དག་ཀྱང་གླུ་ལེན་པ་ལྟར་གྱུར་པས། ",
            "ང་ཡང་སྒེའུ་ཁུང་མདུན་དུ་བསྡད་ནས་ང་ལ་མུན་ནག་ཡིན་པའི་ཉི་མའི་འོད་མདངས་ལ་བལྟས་ནས",
            "ད་ལྟར་སྒེའུ་ཁུང་གི་ཕྱི་ལོགས་སུ་བྱ་གཞག་མང་པོ་ཞིག་བྱུང་མུས་།",
            ""
        ],
        [
            "མགུ་བ་སྐྱེད་པའི་རྩེད་མོའི་རིགས་ཀྱང་",
            "ཡིན་སྲིད་སྙམ་པའི་འཆར་སྣང་བྱུང་།",
            "ལོང་བ་ཡིན་ཡང་སྐབས་རེར་རང་གར་ཚོད་དཔག་གི་",
            "རིགས་པས་རྟོགས་པའི་འབད་རྩོལ་ཡང་བྱེད་ཀྱི་།",
            "དོན་ངོ་མ་ནི། ",
            "འགྲུལ་བཞུད་རོགས་པ་གསར་པ་ཁོ་ལ་བརྟེན་ནས་",
            "ངའི་རྒྱུད་ལ་ཡོད་པའི་སྒྱུ་མའི་འཆར་སྣང་དང་",
            "ཉིན་མོའི་རྨི་ལམ་འདི་སངས་སོང་།",
            "དེ་ཡང་ངས་ཁོ་ལ་",
            "“ད་གིན་ཁང་མིག་འདི་ནས་ཐོན་འགྲོ་མཁན་",
            "བུ་མོའི་སྐྲ་རིང་ཐུང་གང་འདྲ་འདུག”དྲིས་",
            "པས་ཁོ་མགོ་འཐོམ་པའི་ངང་ནས་འདི་ལྟར་།",
            "“སྐྲ་ལ་དོ་སྣང་མ་བྱུང་ང་ནི་",
            "མོའི་མིག་ཟུང་ལ་དོ་སྣང་བྱུང་།",
            ""
        ],
        [
            "མོའི་མིག་ཟུང་ནི་པདྨ་བཞད་ཁའི་འཛུམ་དང་འདྲ་བས་རབ་ཏུ་མཛེས་།",
            "འོན་ཀྱང་དགོས་པ་མི་འདུག",
            "མོ་རང་མིག་ལོང་བ་ཡིན་པར་ཁྱོད་ཀྱིས་མ་མཐོང་།”",
            ""
        ]
    ]
}