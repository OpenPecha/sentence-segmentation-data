{
    "version": "BO8616",
    "reviewed_text": [
        [
            "སྤྱི་ནོར་ྋགོང་ས་ྋསྐྱབས་མགོན་༸རྒྱལ་དབང་སྐུ་ཕྲེང་བཅུ་བཞི་པ་ཆེན་པོ་མཆོག་",
            "དགུང་གྲངས་བརྒྱད་ཅུ་གྱ་ལྔར་ཕེབས་པའི་",
            "སྐུའི་འཁྲུངས་སྐར་དུས་ཆེན་གྱི་མཛད་སྒོའི་ཐོག་",
            "བཀའ་ཤག་གི་གསུང་བཤད། ",
            "༄༅། །ལྷར་བཅས་སྲིད་ཞིའི་གཙུག་རྒྱན། ",
            "ཁམས་གསུམ་ཆོས་ཀྱི་རྒྱལ་པོ། ",
            "འཇིག་རྟེན་ཞི་བདེའི་དེད་དཔོན། ",
            "༸རྒྱལ་བསྟན་ཡོངས་རྫོགས་ཀྱི་མངའ་བདག ",
            "བོད་གངས་ཅན་ལྗོངས་ཀྱི་ལྷ་སྐལ་",
            "འཕགས་མཆོག་འཇིག་རྟེན་དབང་ཕྱུག་མིའི་རྣམ་པར་རོལ་བ། ",
            "བོད་མི་ཡོངས་ཀྱི་མགོན་སྐྱབས་དང་། ",
            "བླ་ན་མེད་པའི་དབུ་འཁྲིད་",
            "སྤྱི་ནོར་༸གོང་ས་༸སྐྱབས་མགོན་༸རྒྱལ་དབང་ཐམས་ཅད་མཁྱེན་པ་སྐུ་ཕྲེང་བཅུ་བཞི་པ་ཆེན་པོ་མཆོག ",
            "དགོས་པ་དང་དོན་གྱི་སླད་དུ་མཚན་དངོས་ནས་སྨོས་ན",
            "རྗེ་བཙུན་འཇམ་དཔལ་ངག་དབང་བློ་བཟང་ཡེ་ཤེས་བསྟན་འཛིན་རྒྱ་མཚོ་སྲིད་གསུམ་དབང་སྒྱུར་མཚུངས་པ་མེད་པའི་སྡེ་དཔལ་བཟང་པོ་མཆོག་",
            "ཕྱི་ལུགས་དགུང་གྲངས་བརྒྱད་ཅུ་གྱ་ལྔ་བཞེས་པའི་",
            "སྐུའི་འཁྲུངས་སྐར་དུས་ཆེན་གྱི་ཉིན་མོ་ཁྱད་པར་ཅན་འདིར་",
            "མགོན་པོ་མཆོག་ལ་སྒོ་གསུམ་གུས་པའི་ལྷ་ཕྱག་གྲངས་མེད་དང་བཅས་",
            "དགའ་དད་སྤྲོ་གསུམ་གྱིས་འཚམས་འདྲིའི་བཀྲ་ཤིས་བདེ་ལེགས་ཞུ་རྒྱུ་།",
            "རྒྱལ་ཀུན་སྙིང་རྗེའི་རང་གཟུགས་འཕགས་མཆོག་སྤྱན་རས་གཟིགས་ཀྱི་རྣམ་སྤྲུལ་",
            "༸རྒྱལ་དབང་སྐུ་ཕྲེང་རིམ་བྱོན་རྣམས་ཀྱིས་སྐྱེ་འགྲོ་སྤྱི་དང་། ",
            "ཁྱད་པར་ཚེ་རབས་ནས་ཚེ་རབས་བར་ལས་དང་སྨོན་ལམ་གྱི་འབྲེལ་བ་ཟབ་པའི་",
            "གང་གི་གདུལ་ཞིང་དུ་བདག་གིར་བཞེས་པའི་བོད་མི་རྣམས་ལ་",
            "ཐུགས་བརྩེ་བ་ཆེན་པོས་མཚན་དཔེས་བརྒྱན་པའི་གཟུགས་སྐུའི་དཀྱིལ་འཁོར་རྣམ་པར་བཞད་པ་བར་མ་ཆད་པར་བྱོན་པ་དང། ",
            "ཡང་སྒོས་༸རྒྱལ་དབང་སྐུ་ཕྲེང་བཅུ་བཞི་པ་ཆེན་པོ་མཆོག་",
            "བོད་རྒྱལ་ལོ་ ༢༠༦༢ ཤིང་ཕག་ཟླ་ ༥ ཚེས་ ༥ ཕྱི་ལོ་ ༡༩༣༥ ཟླ་ ༧ ཚེས་ ༦ ཉིན་ངོ་མཚར་བའི་ལྟས་དུ་མ་དང་བཅས་",
            "མདོ་སྨད་སྟག་འཚེར་དུ་ཡབ་ཆོས་སྐྱོང་ཚེ་རིང་དང༌། ཡུམ་བདེ་སྐྱིད་ཚེ་རིང༌གཉིས་ཀྱི་སྲས་སུ་སྐུ་འཁྲུངས་ཤིང༌། ",
            "༸རྒྱལ་དབང་སྐུ་གོང་མའི་ཡང་སྲིད་འཁྲུལ་བྲལ་དུ་ངོས་འཛིན་ཞུས་ཏེ་",
            "རིང་པོར་མ་ཐོགས་པར་བོད་ཀྱི་རྒྱལ་ས་ལྷ་སར་གདན་འདྲེན་ཞུས་པ་དང། ",
            "ཕྱི་ལོ་ ༡༩༤༠ ལྕགས་འབྲུག་ཟླ་ ༡ ཚེས་ ༡༤ ཉིན་མི་འཇིགས་གདོང་ལྔས་བཏེགས་པའི་གསེར་ཁྲིར་མངའ་གསོལ་།",
            "དགུང་ལོ་དྲུག་ནས་བསླབ་པ་སློབ་གཉེར་སྤྱི་དང་། ",
            "དགུང་ལོ་བཅུ་གཉིས་ནས་གཞུང་ཆེན་ཁག་ལ་གསན་བསམ་དབུ་འཛུགས་མཛད་ཅིང་། ",
            "དགུང་ལོ་ཉེར་བཞིར་ཕེབས་སྐབས་གདན་ས་ཆེན་པོ་ཁག་གི་སློབ་གཉེར་བ་རྣམས་ཀྱི་དབུས་སུ་ཆོས་ཀྱི་རྒྱུགས་ཐོག་མ་དང་། ",
            "ལོ་གཅིག་གི་རྗེས་ལ་ལྷ་ལྡན་སྨོན་ལམ་ཆེན་མོར་མཁས་པ་སྐར་ཚོགས་ལྟ་བུ་འཛོམས་པའི་དབུས་སུ་",
            "དགེ་བཤེས་ལྷ་རམས་པའི་དམ་བཅའ་འཇོག་གནང་།",
            "དེ་བཞིན་སྐུ་ན་གཞོན་དུས་ནས་འཛམ་གླིང་གི་གནས་ཚུལ་སྤྱི་དང༌། ",
            "བྱེ་བྲག་དེང་རབས་ཀྱི་ཚན་རྩལ་རིག་གནས་སོགས་ལ་ཐུགས་སྣང་ཆེན་པོ་།",
            ""
        ],
        [
            "༸མགོན་པོ་མཆོག་སྐུ་ན་གཞོན་དུས་",
            "བོད་ས་ཡོངས་རྫོགས་ཛ་དྲག་གི་གནས་སུ་",
            "གྱུར་སྐབས་གངས་ལྗོངས་ལྷ་མི་ཡོངས་ཀྱིས་",
            "ཇི་ལྟར་གསོལ་བ་བཏབ་པ་བཞིན་",
            "དགུང་ལོ་བཅུ་དྲུག་ཐོག་བོད་ཀྱི་",
            "ཆོས་སྲིད་གཉིས་ཀྱི་ཐུགས་འགན་ལྕི་མོ་བཞེས་ཏེ",
            "བོད་ནང་གི་གནས་སྟངས་གང་ཅིའི་",
            "ཐད་ལ་ཡར་རྒྱས་གཏོང་ཐབས་སུ་ལེགས་",
            "བཅོས་ལས་ཁུངས་བཙུགས་ཏེ་གཞི་རྩའི་",
            "བསྒྱུར་བཅོས་ཁག་གནང་འགོ་བཙུགས་།",
            "དེ་དང་ཆབས་ཅིག་རྒྱ་དམར་གྱི་",
            "བཙན་དབང་འོག་ནས་ཐར་ཐབས་སུ་",
            "མཉམ་འབྲེལ་རྒྱལ་ཚོགས་སོགས་ལ་ཞུ་སྐུལ་དང་། ",
            "རྒྱ་ནག་གཞུང་དང་ལྷན་དུ་ཞི་འགྲིག་ཡོང་ཐབས་སུ་",
            "ཁྱོན་ལོ་དགུ་ཙམ་ཐབས་ཤེས་ཡོད་རྒུ་མཛད་ཀྱང་། ",
            "རྒྱ་དམར་གཞུང་གིས་བོད་མིའི་",
            "ཐོག་བཙན་དབང་དང་དྲག་གནོན་",
            "ཇེ་ཆེར་བཏང་བ་མ་ཟད། ",
            "༸གོང་ས་མཆོག་གི་སྐུ་ཕྱྭ་ལ་ཡང་",
            "གནོད་པའི་ངན་བྱུས་བཤམས་པ་བཅས་ལ་།",
            "མཐར་ཕྱི་ལོ་ ༡༩༥༩ ལོར་སྐུ་འཁོར་དང་",
            "ལྷན་དུ་རང་ཡུལ་དང་ཞལ་གྱེས་།",
            "བོད་བསྟན་སྲིད་མི་རིགས་དང་བཅས་པའི་",
            "དོན་དུ་རྒྱ་གར་ནང་བཙན་བྱོལ་ལ་ཕེབས་གནང་།",
            ""
        ],
        [
            "བཙན་བྱོལ་དུ་ཕེབས་རྗེས་བོད་མིའི་ངོ་བོ་དང་། ",
            "ཆོས་དང་རིག་གཞུང་། ",
            "སྐད་ཡིག་བཅས་འཛིན་སྐྱོང་སྤེལ་གསུམ་སླད་དུ་",
            "སློབ་གྲྭ་ཟུར་འཛུགས་དང་། ",
            "གཞིས་ཆགས་དང་ཆོས་སྡེ་གསར་འཛུགས་མཛད་པ་མ་ཟད། ",
            "བོད་མི་ཡོངས་ཀྱི་",
            "ངོ་ཚབ་མཚོན་པའི་ཆོལ་གསུམ་ཆོས་བརྒྱུད་དང་བཅས་པའི་",
            "སྤྱི་འཐུས་བསྐོ་འདེམས་བྱེད་པའི་སྲོལ་དང་། ",
            "ཕྱི་ལོ་ ༢༠༠༡ ལོར་༸གོང་ས་༸སྐྱབས་མགོན་ཆེན་པོ་མཆོག་གིས་",
            "བོད་མིའི་ཆབ་སྲིད་ཀྱི་",
            "དབུ་འཁྲིད་ཀྱི་སྐུ་དབང་ནས་ཕྱེད་བགྲེས་ཡོལ་དང་། ",
            "༢༠༡༡ ལོར་བགྲེས་ཡོལ་ཆ་ཚང་བཞེས་ཏེ",
            "བོད་མིའི་ཆབ་སྲིད་ཀྱི་འགོ་འཁྲིད་བཀའ་བློན་ཁྲི་པ་",
            "ད་ཆ་སྲིད་སྐྱོང་མཚན་ཐོག་ནས་",
            "འགོ་འཁྲིད་བཞིན་པ་མང་ཚོགས་ནས་",
            "ཐད་ཀར་འོས་འདེམས་བྱེད་རྒྱུའི་",
            "ཁྲིམས་ལུགས་གཏན་འབེབས་མཛད་པ་སོགས་",
            "འཛམ་གླིང་ས་ཕྱོགས་གང་ས་ནས་",
            "བསྔགས་འོས་སུ་གྱུར་པའི་དུས་བསྟུན་མཛད་འཕྲིན་བསྐྱངས་།",
            "༸མགོན་པོ་མཆོག་གིས་བོད་ཀྱི་བདེན་དོན་སླད་དུ་",
            "དུས་གསུམ་གསལ་གཟིགས་ཀྱིས་",
            "མཛད་འཕྲིན་བསྐྱངས་པར་འཛམ་གླིང་ནང་གཟུར་གནས་སྐྱེ་བོ་དུ་མ་མ་ཟད། ",
            "རྒྱ་ནག་གི་མཁས་པ་མང་པོ་ནས་ཀྱང་",
            "རྒྱབ་སྐྱོར་ཚད་མཐོ་པོ་ཐོབ་པའི་ཐོག ",
            "བོད་རྒྱའི་དཀའ་རྙོག་སེལ་ཐབས་སུ་ ༡༩༧༠ འགོ་སྟོད་ནས་",
            "དགོངས་ཡངས་དཀྱེལ་ཆེའི་སྒོ་ནས་",
            "བོད་རྒྱ་མི་རིགས་གཉིས་སྨན་དབུ་མའི་ལམ་གྱི་སྲིད་བྱུས་བཟུང་གནང་མཛད་དེ",
            "བོད་རིགས་ཡོངས་ལ་",
            "མིང་དོན་མཚུངས་པའི་རང་སྐྱོང་ཡོང་ཐབས་ཆེད་",
            "༸མགོན་པོ་མཆོག་གི་སྐུ་ཚབ་བརྒྱུད་རྒྱ་ནག་གཞུང་དང་",
            "གྲོས་མོལ་རིམ་པ་གནང་ཡོད་པ་མ་ཟད། ",
            "མིང་དོན་མཚུངས་པའི་",
            "རང་སྐྱོང་ཡོང་ཐབས་ཀྱི་བསམ་འཆར་ཡིག་ཆ་དང་",
            "འགྲེལ་བརྗོད་བཅས་པ་ཕུལ་ཐུབ་པ་བྱུང་ཡོད་ལ",
            "༸གོང་ས་མཆོག་གི་སྐུ་ཚབ་བརྒྱུད་རྒྱ་ནག་གཞུང་དང་",
            "ལྷན་དུ་གྲོས་མོལ་གནང་རྒྱུར་དུས་རྟག་ཏུ་སྒོ་ཕྱེ་།",
            "དེ་བཞིན་དུས་རྒྱུན་དུ་འཛམ་གླིང་ནང་",
            "མིས་བཟོས་པའི་རྩོད་རྙོག་དང་",
            "གནད་དོན་ཆེ་ཆུང་གང་དང་",
            "གང་ཡིན་ཡང་འགྲོ་བ་མི་ཁོ་ནས་སེལ་ཐབས་བྱེད་དགོས་པ་དང་། ",
            "དེ་ཡང་འཚེ་མེད་ཞི་བ་དང་",
            "གྲོས་མོལ་ཁོ་ནའི་ལམ་ནས་",
            "སེལ་དགོས་པའི་རླབས་ཆེན་མཛད་བྱུས་དང་",
            "ལམ་སྟོན་མཛད་པར་འཛམ་གླིང་གང་སར་གནས་པའི་",
            "གཟུར་གནས་ཤེས་ལྡན་ཀུན་གྱིས་",
            "བསྔགས་བརྗོད་དང་རྗེས་སུ་ཡི་རང་ཞུ་བཞིན་།",
            ""
        ],
        [
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་",
            "འཛམ་གླིང་ཞི་བདེ་དང་",
            "སྐྱེ་འགྲོ་ཀུན་ལ་བདེ་སྐྱིད་བསྐྲུན་རྒྱུ་ཐུགས་བསྐྱེད་དམ་བཅའ་དང་པོར་བཟུང་།",
            "འགྲོ་བ་མིའི་བྱམས་བརྩེ་དང་",
            "གཞན་ཕན་སོགས་བཟང་པོའི་སྤྱོད་པ་ཁག་",
            "གོང་སྤེལ་གཏོང་རྒྱུར་མཛད་འགན་བཞེས་ཤིང་། ",
            "བཟང་སྤྱོད་དེ་དག་དེང་རབས་ཀྱི་གཞི་རིམ་དང་",
            "མཐོ་རིམ་སློབ་གྲྭ་ཁག་གི་བསླབ་གཞིའི་",
            "ནང་འཇོག་དགོས་པའི་བཀའ་སློབ་ལམ་སྟོན་",
            "ཇི་ཕེབས་བཞིན་བསླབ་གཞི་ཆེད་བསྒྲིགས་ཀྱིས་",
            "གཏན་འབེབས་གནང་ཡོད་པར་ཕྱོགས་ཀུན་ནས་",
            "བསྔགས་བརྗོད་དང་",
            "རྒྱབ་སྐྱོར་ཚད་མཐོ་པོ་འཐོབ་བཞིན་།",
            "དེ་བཞིན་ཆོས་ལུགས་ལ་མ་བརྟེན་པའི་",
            "བཟང་སྤྱོད་ཀྱི་བསླབ་གཞི་",
            "དེ་དག་ཡུལ་ལུང་སོ་སོའི་གནས་བབ་དང་བསྟུན་ནས་",
            "རྒྱ་གར་གཙོས་པའི་རྒྱལ་ཁབ་ ",
            "༢༠ ཙམ་གྱི་སློབ་གྲྭ་མང་པོའི་",
            "ནང་དངོས་སུ་ལག་བསྟར་བྱེད་འགོ་བཙུགས་ཡོད་པས། ",
            "འབྱུང་འགྱུར་ལོ་རབས་ནང་",
            "༸མགོན་པོ་མཆོག་གི་ཐུགས་རེ་བཞིན་མི་རབས་གསར་པ་རྣམས་",
            "མི་བཟང་པོ་དང་",
            "འཛམ་གླིང་ཞི་བདེ་ལྡན་པ་ཆགས་རྒྱུ་གདོན་མི་།",
            "ལྷག་པར་དུ་འདས་པའི་ལོ་ངོ་",
            "༣༠ ལྷག་རིང་༸གོང་ས་༸སྐྱབས་མགོན་ཆེན་པོ་མཆོག་གིས་",
            "ཚན་རིག་པ་གྲགས་ཅན་མང་པོའི་ལྷན་དུ་",
            "ནང་པའི་ལྟ་གྲུབ་དང་",
            "སེམས་ཁམས་རིག་པ་གཙོ་བཟུང་ཐོག་བཀའ་བསྡུར་དང་",
            "བགྲོ་གླེང་རིམ་པ་གནང་འབྲས་སུ། ",
            "ནང་པའི་ཆོས་དང་། ",
            "ཁྱད་པར་དུ་ནང་པའི་ཚན་རིག་དང་། ",
            "ལྟ་གྲུབ་རྣམ་གཞག་བཅས་ཀྱིས་",
            "ཚན་རིག་པ་མང་པོར་ངེས་ཤེས་རྙེད་ཐུབ་པ་བྱུང་ཡོད་པ་མ་ཟད། ",
            "ནང་དོན་རིག་པའི་ངོས་ནས་",
            "ཚན་རིག་ལ་ཕན་གྲོགས་བྱེད་རྒྱུའི་ནུས་པ་ཡོད་པ་མཐོང་ནས་",
            "དེང་སང་ཚན་རིག་པ་མང་པོས་",
            "ནང་པའི་ལྟ་གྲུབ་ལ་",
            "དམིགས་བསལ་དོ་སྣང་དང་",
            "བགྲོ་གླེང་བྱེད་རྒྱུའི་འདུན་པ་འཕེལ་བཞིན་པ་",
            "དེ་དག་༸མགོན་པོ་མཆོག་གིས་དགོངས་ཡངས་དཀྱེལ་ཆེའི་ཐོག་ནས་",
            "ཚན་རིག་པ་དང་",
            "ལྷན་དུ་གྲོགས་འདྲིས་གནང་བའི་གྲུབ་འབྲས་འབའ་ཞིག་ཡིན་ལ",
            ""
        ],
        [
            "དེང་སང་ཚན་རིག་པ་མང་པོས་༸གོང་ས་མཆོག་ནི་ཚན་རིག་པ་ཞིག་ལ་ངོས་འཛིན་ཞུ་བཞིན་།",
            "དེ་བཞིན་འཛམ་གླིང་འདིའི་ནང་འགྲོ་བ་མི་ཐེར་འབུམ་བདུན་ལྷག་ཡོད་པའི་ཁྲོད་ནས་",
            "ཆོས་ཁས་ལེན་མཁན་རྣམས་ལའང་སོ་སོའི་ཁམས་དང་མོས་པར་འཚམས་པའི་",
            "ཆོས་ལུགས་དང་ལྟ་གྲུབ་མི་འདྲ་བ་མང་དག་ཅིག་ཡོད་ཀྱང་། ",
            "ཆོས་ལུགས་ཚང་མས་བྱམས་པ་དང༌། སྙིང་རྗེ། བཟོད་བསྲན་སོགས་ཀྱི་བསླབ་བྱ་ཉམས་སུ་ལེན་པ་དང་། ",
            "མི་ཚེ་བདེ་སྐྱིད་ཀྱི་ལམ་དུ་འཁྲིད་པའི་ནུས་པ་གཅིག་མཚུངས་ཡོད་པ་བཞིན། ",
            "༸གོང་ས་མཆོག་གིས་དེ་ལྟར་ཡོང་བར་ཐུགས་བརྩོན་དང་། ",
            "ཆོས་ལུགས་ཕན་ཚུན་མཐུན་འབྲེལ་དག་སྣང་ཡོང་སླད་",
            "འཛམ་གླིང་ནང་གི་ཆོས་ལུགས་ཁག་གི་དབུ་འཁྲིད་མང་པོའི་ལྷན་དུ་",
            "ཞལ་ཞེ་གཉིས་མེད་ཀྱིས་མཇལ་མོལ་དང་ལྷན་འཛོམས་སོགས་གནང་དང་གནང་བཞིན་པའི་མཛད་འཕྲིན་ལ་བརྟེན་ནས་",
            "ད་ཆ་ཆོས་ལུགས་ཕན་ཚུན་སྔར་ལྷག་མཐུན་འབྲེལ་ཇེ་བཟང་དུ་གྱུར་པའི་གྲུབ་འབྲས་རླབས་པོ་ཆེ་འཐོན་བཞིན་།",
            "ཉེ་དུས་ནས་སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་རྒྱ་གར་གྱི་གནའ་བོའི་རིག་གཞུང་སྤྱི་དང་། ",
            "ཡང་སྒོས་བོད་པས་ལོ་ངོ་སྟོང་ཕྲག་ལྷག་གི་རིང་གཅེས་ཉར་བྱས་པའི་",
            "དཔལ་ནཱ་ལནྡཱའི་རིག་པའི་གཞུང་ལུགས་དེ་དག་",
            "ཆོས་ཁས་ལེན་མིན་ལ་མ་ལྟོས་པར་",
            "མིའི་རྣམ་དཔྱོད་གོང་སྤེལ་གཏོང་རྒྱུ་དང་། ",
            "འཛམ་གླིང་ཞི་བདེ་བསྐྲུན་རྒྱུ་སོགས་ལ་",
            "ཆེས་མཁོ་བའི་དགོངས་གཞི་ཡོད་པ་ལྟར། ",
            "འགྲོ་བ་མི་ཡོངས་ཀྱིས་སློབ་སྦྱོང་བྱེད་འོས་པའི་",
            "སྐུལ་མ་ཡང་ཡང་མཛད་བཞིན་པ་མ་ཟད། ",
            "རྒྱ་གར་གྱི་གནའ་བོའི་རིག་གཞུང་དེ་དག་",
            "སླར་གསོ་ཡོང་རྒྱུར་ཕྱོགས་གང་ས་ནས་ཐུགས་བརྩོན་ཧ་ཅང་ཆེན་པོ་མཛད་བཞིན་ཡོད་པ་བཅས་",
            "སྐུ་ཚེའི་ཐུགས་བསྐྱེད་དམ་བཅར་མཛད་བཞེས་གནང་བ་ལྟར། ",
            "མཛད་འཕྲིན་ཧ་ཅང་རྒྱ་ཆེར་སྐྱོང་བཞིན་པར་",
            "སྐྱེ་བོ་ཀུན་གྱིས་ཆེས་དགའ་གུས་དང་བསྔགས་བརྗོད་ཞུ་བཞིན་།",
            "གང་གི་ཐུགས་བསྐྱེད་དམ་བཅའ་དེ་དག་འགྲུབ་ཐབས་སུ་",
            "ཕྱིའི་རྒྱལ་ཁབ་ ༦༠ བརྒལ་བར་ཆེད་ཕེབས་ཐོག་",
            "རྒྱལ་སྤྱིའི་ནང་མི་སྣ་ཆེ་ཁག་བརྒྱ་ཕྲག་མང་པོ་མཇལ་འཕྲད་དང་། ",
            "བོད་ཡིག་ཐོག་ཕྱག་དེབ་ ༡༣༠ ལྷག་དང་། ",
            "ཨིན་ཇིའི་ཐོག་ ༢༠༠ བརྒལ་བ་ལྗགས་རྩོམ་མཛད་ཅིང་། ",
            "ཕྱག་དེབ་དེའི་ཁྲོད་ནས་གང་མང་སྐད་ཡིག་མི་འདྲ་བ་ ༢༠ ལྷག་ལ་བསྒྱུར་།",
            "དེ་དག་སྤྱི་ཚོགས་ནང་ཁྱབ་སྟེ་མིའི་སེམས་ལ་ཞི་བདེ་བསྐྲུན་རྒྱུར་ཕན་ཐོགས་རླབས་ཆེན་བྱུང་དང་འབྱུང་བཞིན་།",
            ""
        ],
        [
            "༸གོང་ས་མཆོག་གི་",
            "གཞན་ཕན་སེམས་བསྐྱེད་ཀྱིས་ཟིན་པའི་",
            "མཛད་རྗེས་དེ་དག་འཛམ་གླིང་ས་ཕྱོགས་གང་སར་གནས་པའི་",
            "སྐྱེ་བོ་དུ་མས་ནད་བརྒྱ་སྨན་གཅིག་ཏུ་ཤེས་རྟོགས་བྱུང་།",
            "སྙན་གྲགས་ཆེ་བའི་ནོ་སྦེལ་ཞི་བདེའི་གཟེངས་རྟགས་གཙོས་པའི་",
            "གཟེངས་བསྟོད་སོགས་གྲངས་ ",
            "༡༥༠ ལྷག་འབུལ་བཞེས་མཛད་།",
            "ལྷག་པར་དུ་འདི་ལོ་ཟླ་ ",
            "༢ ནང་ཨིན་ཡུལ་གྱི་རྒྱལ་ས་ལོནྜན་དུ་རྟེན་གཞི་བྱས་པའི་",
            "ཝཊ་ཀིན་སི་པར་སྐྲུན་ཁང་གིས་",
            "ལུས་སེམས་སྲོག་གི་བརྙན་དེབ་ནང་ཕྱི་ལོ་ ",
            "༢༠༢༠ ལོའི་འཛམ་གླིང་གི་འགྲོ་བ་མིའི་",
            "སེམས་ཁམས་ལ་",
            "བཟང་པོའི་ཤུགས་རྐྱེན་ཆེ་ཤོས་སྐྲུན་མཁན་འཚོ་བཞུགས་",
            "མི་སྣ་གྲགས་ཅན་བརྒྱ་བདམས་པའི་ཁྲོད་ནས་",
            "བོད་ཀྱི་བླ་ན་མེད་པའི་དབུ་འཁྲིད་",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་ཨང་དང་པོར་བདམས་ཐོན་བྱུང་བ་",
            "ཁོ་ནས་ཀྱང་མཛད་འཕྲིན་སྔར་ལྷག་རྒྱས་བཞིན་པ་ངང་གིས་རྟོགས་།",
            "ད་ཆ་འཛམ་གླིང་ཡོངས་ལ་རྒྱ་ནག་ཝུ་ཧན་ནས་",
            "མཆེད་པའི་ཏོག་དབྱིབས་གཉན་རིམས་ ",
            "༡༩ རྒྱ་ཁྱབ་ནད་ཡམས་ཀྱི་རྐྱེན་པས་",
            "འགྲོ་བ་མིའི་སེམས་ཁམས་ལ་དཀའ་ངལ་འཕྲད་བཞིན་ཡོད་ཀྱང་། ",
            "ཕྱོགས་གཞན་ནས་བརྡ་འཕྲིན་འཕྲུལ་ལས་ཡར་རྒྱས་",
            "རྩེ་མོར་སོན་པའི་བཟང་ཕྱོགས་ཀྱི་",
            "ཁྱད་ཆོས་དེ་ཉིད་བཀོལ་སྤྱོད་ཀྱིས་",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་",
            "འགྲོ་བ་མི་རྣམས་འཕྲལ་ཕུགས་ཀྱི་དཀའ་སྡུག་ལས་",
            "ཐར་ཕྱིར་དྲྭ་ཐོག་ནས་བཀའ་དབང་དང་། ",
            "གསུང་ཆོས། ",
            "བཀའ་སློབ་བཅས་སྩལ་གནང་མཛད་དང་",
            "མཛད་བཞིན་པ་ནི་",
            "འགྲོ་བའི་སྡུག་བསྔལ་སེལ་བའི་དུས་ཐོག་སྦྲང་ཆར་ཁོ་ན་།",
            "ང་ཚོས་མེ་ཏོག་གང་ལ་ཕོག་པའི་",
            "ལྷ་སྐལ་༸རྒྱལ་བ་སྐུ་ཕྲེང་རིམ་བྱོན་སྤྱི་དང་། ",
            "ལྷག་པར་དུ་སྐུ་ཕྲེང་བཅུ་བཞི་པ་ཆེན་པོ་",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་",
            "ཐུགས་བརྩེ་བ་ཆེན་པོས་",
            "བོད་གངས་ཅན་པ་རྣམས་བསྐྱངས་དང་སྐྱོང་བཞིན་པའི་",
            "བཀའ་དྲིན་འཇལ་ཐབས་བྲལ་ཡང་། ",
            "༸མགོན་པོ་མཆོག་གི་ཐུགས་བསྐྱེད་དམ་བཅའ་དེ་དག་གིས་",
            "འཛམ་གླིང་ཡོངས་ལ་",
            "ཕན་བདེ་དངོས་སུ་བསྒྲུབ་པར་",
            "བོད་རིགས་རྒན་གཞོན་དར་གསུམ་གྱིས་",
            "ནང་པའི་ལྟ་གྲུབ་དང་",
            "སེམས་ཀྱི་རྣམ་གཞག་གཙོ་བོར་གྱུར་པའི་",
            "ནང་པའི་ཚན་རིག་ཐོག་ལ་སློབ་གཉེར་ངེས་པར་དུ་བྱེད་།",
            ""
        ],
        [
            "ལྷག་པར་དུ་འདི་ལོ་༸གོང་ས་༸སྐྱབས་མགོན་ཆེན་པོ་མཆོག་གི་བཀའ་དྲིན་རྗེས་དྲན་སྲུང་བརྩི་ཞུ་རྒྱུའི་ལོ་ཡིན་པ་བཞིན། ",
            "༸མགོན་པོ་མཆོག་གིས་ཐུགས་བསྐྱེད་དམ་བཅའ་ཁག་གཙོ་བོར་གྱུར་པའི་ལས་གཞི་སྣ་ཚོགས་ཡོད་པ་རྣམས་",
            "རྒྱ་གང་ཆེར་སྤེལ་དགོས་པའི་སྐུལ་མ་ཞུ་རྒྱུ་།",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་ནི། ",
            "བདག་ཅག་གངས་ཅན་པ་རྣམས་ཀྱི་དཔྲལ་བའི་མིག་དང་ཁོག་པའི་སྙིང་ལྟ་བུ་ཡིན་པ་མ་ཟད། ",
            "ལུང་རྟོགས་ཀྱི་བསྟན་འཛིན་སྐྱེས་ཆེན་རྣམས་ཀྱི་གཙུག་རྒྱན་དང་། ",
            "འགྲོ་བའི་སྡུག་བསྔལ་སེལ་བའི་སྨན་གཅིག་པུ་ཡིན་ཡང་། ",
            "བསོད་ནམས་ཟད་པའི་སྐྱེ་བོ་འགའ་རེས་ལྷ་ཆོས་མི་ཆོས་གང་ནས་བལྟས་ཀྱང་",
            "བཀའ་དྲིན་བསམ་ཤེས་མེད་པའི་ལས་ངན་བསགས་པའི་ངན་འབྲས་རང་ཉིད་ལ་འཁོར་རྒྱུ་ལས་༸རྒྱལ་བའི་གསང་གསུམ་མཛད་འཕྲིན་ལ་གནོད་པ་ཕྲ་མོ་ཙམ་ཡང་མི་།",
            "འོན་ཀྱང་",
            "སྨྲ་བརྗོད་རང་དབང་ཁ་ལ་འཁྱེར་ནས་མཚན་སྨད་ཞུ་མཁན་དང་། ",
            "དོལ་རྒྱལ་རྗེས་འབྲང་པ། ",
            "རྒྱ་དམར་གཞུང་གི་དགོས་འདུན་སྒྲུབ་མཁན་རིགས་བཅས་ལ་",
            "བཟོད་བསྲན་ཞུ་ཐབས་བྲལ་བས། ",
            "བོད་མིའི་སྒྲིག་འཛུགས་ཀྱི་ངོས་ནས་མཐའ་གཅིག་ཏུ་ངོ་རྒོལ་ཞུ་རྒྱུ་ཡིན་ལ",
            "མི་མང་གི་ངོས་ནས་ཀྱང་དེ་ལྟར་བྱ་དགོས་པའི་འབོད་སྐུལ་ཞུ་རྒྱུ་།",
            "རྒྱ་ནག་གཞུང་གིས་ཏོག་དབྱིབས་གཉན་རིམས་ ༡༩ པའི་གནས་སྟངས་འཛམ་གླིང་ཡོངས་ལ་",
            "དུས་ཐོག་ཕྱིར་བསྒྲགས་མ་བྱས་པའི་དབང་གིས་ད་ཆ་འཛམ་གླིང་ནང་ནད་གཞི་དེ་ཉིད་ཕོག་པ་ལ་བརྟེན་ནས་",
            ""
        ],
        [
            "འདས་གྲོངས་སུ་གྱུར་པ་རྣམས་ལ་བོད་མིའི་སྒྲིག་འཛུགས་ཀྱི་ངོས་ནས་",
            "གདུང་སེམས་མཉམ་བསྐྱེད་དང་།",
            "གཉན་རིམས་དེ་ཉིད་མ་འགོ་བའི་",
            "སྔོན་འགོག་དང་འབྲེལ་བའི་ལམ་སྟོན་ཞུས་པ་ཁག་ལ་",
            "མང་ཚོགས་ནས་ལག་བསྟར་འཐུས་ཚང་ཞུ་དགོས་པ་དང་། ",
            "ལྷག་པར་དུ་སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་",
            "ནད་ཡམས་རྒྱ་ཁྱབ་མི་འགྲོ་བ་དང་",
            "དཀའ་ངལ་ལ་གདོང་ལེན་བྱེད་ཕྱོགས་སོགས་ཀྱི་",
            "བཀའ་སློབ་ལམ་སྟོན་སྩལ་པ་ཇི་བཞིན་བཀའ་གསུང་ཅི་སྒྲུབ་ཞུ་དགོས་པའི་འབོད་སྐུལ་ཞུ་རྒྱུ་།",
            "མདོར་ན། ",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་ནི། ",
            "འགྲོ་བ་མིའི་བཟང་སྤྱོད་གོང་སྤེལ་གཏོང་མཁན་གྱི་ཀུན་གསལ་ཁྲི་གདུགས་ཉི་མ་དང་། ",
            "འཛམ་གླིང་ཞི་བདེ་དང་ཆོས་ལུགས་མཐུན་འབྲེལ་གྱི་དེད་དཔོན་ཆེན་པོ། ",
            "བསྟན་འཛིན་གྱི་སྐྱེས་ཆེན་དམ་པ་རྣམས་ཀྱི་གཙུག་རྒྱན། ",
            "བོད་ཀྱི་མང་གཙོའི་སྲོལ་འབྱེད་ཆེན་མོ་",
            "༸རྒྱལ་བ་སྐུ་ཕྲེང་རིམ་བྱོན་སྔོན་མ་རྣམས་ཀྱི་མཛད་པ་",
            "ཡོངས་རྫོགས་གཅིག་ཏུ་བསྡོམས་པ་ལས་ལྷག་པའི་",
            "གངས་ཅན་ལྗོངས་ཀྱི་བླ་ན་མེད་པའི་དབུ་འཁྲིད་ཁོ་ན་ཡིན་ལ",
            "ཇི་སྐད་དུ་སྤྱོད་འཇུག་ལས། ",
            "ཇི་སྲིད་ནམ་མཁའ་གནས་པ་དང་། །",
            "འགྲོ་བ་ཇི་སྲིད་གནས་གྱུར་པ། །",
            "དེ་སྲིད་བདག་ནི་གནས་གྱུར་ནས།།",
            "འགྲོ་བའི་སྡུག་བསྔལ་སེལ་བར་།",
            "ཅེས་གསུངས་པའི་",
            "བྱང་ཆུབ་སེམས་དཔའི་སྤྱོད་པ་རླབས་པོ་ཆེ་",
            "ཉམས་བཞེས་མཛད་བཞིན་པ་ལྟར་",
            "འགྲུབ་ཐབས་སུ་གང་གི་གདུལ་ཞིང་",
            "བོད་གངས་ཅན་པས་གཙོས་པའི་",
            "དད་ལྡན་མི་རེ་ངོ་རེས་མགོན་པོ་མཆོག་གིས་",
            "དུས་གསུམ་གསལ་གཟིགས་ཀྱི་",
            "བླང་དོར་བཀའ་སློབ་སྩལ་པ་རྣམས་",
            "བཀའ་བཞིན་བསྒྲུབ་རྒྱུར་",
            "དུས་རྟག་ཏུ་འབད་བརྩོན་ཞུ་དགོས་པ་ནན་སྐུལ་ཞུ་རྒྱུ་།",
            ""
        ],
        [
            "དེ་རིང་གི་གོ་སྐབས་འདི་བརྒྱུད་ནས་",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གི་འཛམ་གླིང་སྤྱི་ལ་སྨན་པའི་",
            "རླབས་ཆེན་གྱི་དགོངས་གཞི་དེ་དག་འགྲུབ་ཐབས་སུ་",
            "ཁ་ཞེ་གཉིས་མེད་ཀྱིས་རྒྱབ་སྐྱོར་དང་། ",
            "མཐུན།",
            "ལག་བསྟར་གནང་མཁན་བཅས་དང་། ",
            "བོད་མིའི་བདེན་དོན་འཐབ་རྩོད་ལ་",
            "རྒྱ་གར་དབུས་ས་གཉིས་ཀྱིས་གཙོས་པའི་རྒྱབ་སྐྱོར་གནང་མཁན་རྒྱལ་ཁབ་དང་། ",
            "གྲོས་ཚོགས། ཚོགས་སྒེར་ཡོངས་ལ་བོད་མིའི་སྒྲིག་འཛུགས་ཀྱི་ཚབ་ཞུས་ཏེ་",
            "སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་།",
            "མཐའ་དོན། སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་ཁམས་གསུམ་སྐྱེ་འགྲོ་སྤྱི་དང༌། ",
            "ཁྱད་པར་གང་གི་གདུལ་བྱ་བདག་ཅག་གངས་ཅན་པ་རྣམས་ཀྱི་",
            "ཚེ་འདི་ཕྱི་གཉིས་ཀྱི་མགོན་སྐྱབས་དཔུང་གཉེན་དམ་པར་",
            "སྐུ་ཚེ་ཞབས་པད་བསྐལ་བརྒྱའི་བར་དུ་བརྟན་པའི་",
            "གསོལ་བ་ཕུར་ཚུགས་སུ་འདེབས་ཤིང་། ",
            "༸མགོན་པོ་གང་གི་ཐུགས་ཀྱི་བཞེད་དགོངས་མཐའ་དག་གེགས་མེད་ལྷུན་གྱིས་འགྲུབ་པ་དང་། ",
            "བོད་དོན་བདེན་མཐའ་མྱུར་དུ་གསལ་བའི་སྨོན་འདུན་ཤུགས་དྲག་ཞུ་རྒྱུ་།",
            "བཀའ་ཤག་གིས། ཕྱི་ལོ་ ༢༠༢༠ ཟླ་ ༧ ཚེས་ ༦ ལ།། །།",
            ""
        ]
    ]
}