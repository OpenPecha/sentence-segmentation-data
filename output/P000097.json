{
    "version": "P000097",
    "reviewed_text": [
        [
            "༄༅། །མཉམ་མེད་སྒམ་པོ་མཆོག་གི་སྤྲུལ་པའི་སྐུས་",
            "འཇའ་ཚོན་ཟབ་གཏེར་ཆོག་སྒྲིག་གི་",
            "དྲི་རྨེད་གནང་བའི་ལན་དུ་གསོལ་བ་",
            "སྙིམ་པའི་ཆུ་སྐྱེས་ཞེས་བྱ་བ་བཞུགས་སོ།། ",
            "མཛད་པ་པོ། མཁས་གྲུབ་ཆེན་པོ་རྩེ་ལེ་སྣ་ཚོགས་རང་གྲོལ། ",
            "༄༅། །མཉམ་མེད་སྒམ་པོ་མཆོག་གི་སྤྲུལ་པའི་སྐུས་",
            "འཇའ་ཚོན་ཟབ་གཏེར་ཆོག་སྒྲིག་གི་",
            "དྲི་རྨེད་གནང་བའི་ལན་དུ་གསོལ་བ་སྙིམ་པའི་",
            "ཆུ་སྐྱེས་ཞེས་བྱ་བ་བཞུགས་སོ།། ",
            "རྒྱལ་བའི་ཐུགས་རྗེ་མ་ལུས་གཅིག་བསྡོམས་པ། །",
            "པད་འབྱུང་བི་མ་ཟླ་འོད་གཞོན་ནུ་རྣམས། །",
            "སྙིགས་མཐའ་སྐྱབས་མཆོག་སྤྲུལ་པའི་སྐུར་བྱོན་པའི། །",
            "ཞབས་ཟུང་རྩིབས་སྟོང་འབར་བ་སྤྱི་བོས་མཆོད།།",
            "གང་གསུང་བདུད་རྩིའི་འོད་དཀར་ཟེགས་མ་ཡིས། །",
            "བདག་བློའི་ཀུ་མུཏ་མངོན་པར་ཕྱེས་མཛད་མཐུས། །",
            "ལྷག་བསམ་ཟེའུ་འབྲུ་རྒོད་པའི་འཛུམ་ཕྲེང་འདི། །",
            "མོས་ལྡན་མགུལ་བའི་རྒྱན་དུ་བྱིན་གྱིས་རློབས།།",
            "༈ དེ་ཡང་",
            "བཀའི་བདུད་རྩིའི་ལྷུག་པར་བསྩལ་བའི་དོན་སྐོར་ཇི་བཞིན་དུ། ",
            "སྤྱིར་གསང་སྔགས་སྔ་འགྱུར་གྱི་ཆོས་ཚུལ། ",
            "སྒོས་སུ་རྒྱལ་དབང་པདྨའི་ཟབ་གཏེར། ",
            "ཁྱད་པར་ཡང་",
            "ཟབ་དཀོན་མཆོག་སྤྱི་འདུས་སྐོར་གྱི་",
            "དགོངས་དོན་བབས་ལུགས་རྣམས་གྲུབ་མཐའི་ཐུན་མོང་བ་",
            "དག་དང་མི་མཐུན་པའི་ཚུལ་རྣམས་།",
            "གང་ཟག་ཕལ་མོ་ཆེ་དག་",
            "སོམ་ཉིའི་འཁྱོག་ལ་འཕྱང་མོ་ཉུག་ཅིང་། ",
            "མཁས་པའི་མིང་ཁུར་འཛིན་ཀྱང་ཆོས་ཚུལ་གྱི་སྤྱན། ",
            "རྒྱང་ཐུང་བ་དག་ནི་ལོག་ལྟའི་འཁུན་བུ་ལྡིར་བར་བྱེད་པ་",
            "ཆེས་མང་བར་བྱུང་དང་",
            "འབྱུང་འགྱུར་རྣམས་ནི་",
            "རང་རང་གི་བགོ་སྐལ་དུ་ཟད་ཕྱིར་ཐབས་ཀྱི་དབེན་མོད་ཀྱི། ",
            "ཐེག་པའི་ཡང་རྩེར་མངོན་པར་འཕགས་པའི་ཆོས་ཚུལ་གྱི་",
            "འཇིངས་ལ་མོས་པའི་བློ་དང་ཡངས་པའི་ཁྱོན་གྱི་",
            "ཐུགས་མངའ་རྣམས་ནི་",
            "ཆོས་དབྱིངས་བསམ་གྱིས་མི་ཁྱབ་པའི་དོན་ལ་",
            "དབང་འབྱོར་ཚེ་ཡིན་ལུགས་ཇི་བཞིན་པ་",
            "ཁོང་དུ་ཆུད་པར་གྱུར་བ་ཆོས་ཉིད་ལགས་།",
            ""
        ],
        null,
        [
            "ཞེས་གསུངས་པ་བཞིན། ",
            "སྭ་བྷཱ་བའམ་ཤཱུནྱ་ཏ་སོགས་སྔགས་ལ་བརྟེན་པའི་",
            "ཆོས་ཉིད་གདོད་མའི་དབྱིངས་ལས་",
            "རང་གསལ་ཡེ་ཤེས་ཀྱི་ལྷ་བསྐྱེད་དགོས་མོད་ཀྱི། ",
            "གུ་རུ་རིན་པོ་ཆེ་པདྨ་འབྱུང་གནས་ཀྱི་",
            "གསང་བའི་ལས་གཞུང་མཐའ་དག་པར་ནི། ",
            "དང་པོར་དེ་བཞིན་ཉིད་རྡོ་རྗེ་ལྟ་བུའི་",
            "ཏིང་ངེ་འཛིན་ཤེས་རབ་སྟོང་པ་ཉིད་ཡུམ་གྱི་ཚུལ་དང་། ",
            "གཉིས་པ་ཀུན་ཏུ་སྣང་བའི་ཏིང་ངེ་འཛིན་སྒྱུ་མ་ལྟ་བུའི་",
            "རྩལ་གདངས་ནི་ཐབས་སྙིང་རྗེ་ཆེན་པོ་ཡབ་ཀྱི་ཚུལ་དང་། ",
            "གསུམ་པ་དཔའ་བར་འགྲོ་བ་རྒྱུའི་",
            "ཏིང་ངེ་འཛིན་ནི་ཟུང་འཇུག་སྲས་ཀྱི་ཚུལ་དུ། ",
            "ཡིག་འབྲུ་ཕྱག་མཚན་ནམ་རྒྱུའི་ཧེ་རུ་ཀ་སོགས་",
            "སྤྲོ་བསྡུ་རྣམ་རོལ་གྱི་སྒོ་ནས་",
            "ལྷ་ཚོགས་བསྐྱེད་པ་འབའ་ཞིག་བྱུང་ནའང་། ",
            "རིག་འཛིན་ཆེན་པོ་འཇའ་ཚོན་སྙིང་པོའི་གཏེར་ཆོས་",
            "འདི་དག་ཕལ་ཆེ་བར་",
            "ཏིང་ངེ་འཛིན་གསུམ་སོ་སོར་མ་ཕྱེ་བར་",
            "གཞི་སྟོང་པ་ཉིད་ཁོ་ན་ལས་",
            "སྐད་ཅིག་དྲན་རྫོགས་སུ་བསྐྱེད་ཚུལ་ཉིད་གསུངས་སྣང་བའི་ཕྱིར། ",
            "དེས་ན་གོང་གི་འཕྲོའི་མཎྜལ་གྱི་མཇུག་ཐོག་དེར། ",
            "ལྷ་གང་སྔོན་ལ་བསྐྱེད་ཀྱང་། ",
            "འདི་ལྟར་སྣང་སྲིད་གཉིས་བསྡུས་ཆོས་རྣམས་ཀུན། །",
            "ཞེས་པའི་ཤོ་ལོ་ཀ་སྔགས་བཅས་བརྗོད་པ་ཉིད་དགོས་པར་གོ་།",
            "༈ དེ་ནས་ལྷ་བསྐྱེད་པ་དངོས་།",
            "བཀའ་རིན་པོ་ཆེ་ཇི་ལྟར་ཕེབས་བཞིན། ",
            "ཆོས་སྤྱི་བབས་དང་བསྟུན་ན་",
            "ཆོས་ལོངས་སྤྲུལ་གསུམ་གྱི་ངེས་པ་དང་སྦྱར་བའི་བསྐྱེད་ཚུལ་ནི་",
            "ད་ལྟའི་ཆོག་སྒྲིག་ཏུ་གནང་བ་བཞིན་ཤིན་ཏུ་",
            "འཐད་པར་གདའ་ལགས་ནའང་། ",
            "༈ གུ་རུ་ཉིད་ཀྱི་སྒྲུབ་གཞུང་ཕལ་མོ་ཆེར་ནི་ཕྱི་སྤྲུལ་སྐུ་ནང་ལོངས་སྐུ། ",
            "གསང་བ་ཆོས་སྐུར་སྒྲུབ་པའི་གོ་རིམ་འབའ་ཞིག་གསུངས་པ་དང་། ",
            "དེ་ཉིད་ལའང་ཡི་དམ་གྱི་ལྷ་གང་དང་གང་བསྐྱེད་ཅིང་",
            "སྒྲུབ་ཀྱང་དོན་དམ་པར་",
            "བླ་མའི་སློབ་དཔོན་ཉིད་ཀྱི་",
            "ངོ་བོར་གདོད་ནས་ལྷུན་གྱིས་གྲུབ་པར་ཐག་ཆོད་པའི་",
            "ངེས་ཤེས་མེད་མི་རུང་ཕྱིར། ",
            "ཐོག་མར་བླ་མའི་སྒྲུབ་པ་གཞུང་བསྲང་།",
            "སླར་བླ་མ་ཉིད་ལྷག་པའི་ལྷར་བཞེངས་ནས་",
            "དངོས་གྲུབ་ཀྱི་དོན་འབྲས་བསྩལ་བར་མཛད་པའི་",
            "ངེས་ཤེས་ཀྱི་སྒོ་ནས་ཡི་དམ་གང་མོད་བསྒྲུབ་པར་གསུངས་པ། ",
            "འདི་གསང་སྔགས་རྙིང་ལུགས་ཀྱི་དགོངས་དོན་",
            "དམིགས་བསལ་ལྟ་བུར་གདའ་བས་།",
            "ཐོག་མར་གུ་རུ་ཞི་བ་ཉིད་ཀྱི་ལས་གཞུང་འཛབ་ཀྱི་རིམ་པ་",
            "ཡན་ཆད་སྒྲུབ་པར་བྱས་།",
            ""
        ],
        null,
        null,
        null,
        null,
        [
            "ཀུན་བཟང་ཀུན་ལ་ཁྱབ་ཅིང་གདལ། །",
            "ཀུན་བྱེད་ཀུན་རིག་ཀུན་ཏུ་གསལ།།",
            "ཞེས་དང་། ",
            "ང་ཡི་སྐུ་ཉིད་ཞི་བའམ། །",
            "ཡང་ན་ཁྲོ་བོར་བསྒོམས་ཀྱང་རུང་། །",
            "ཕྱག་རྒྱ་རྒྱན་གཅིག་པའམ་གཉིས། །",
            "ཞལ་ཕྱག་མང་ཉུང་ཅི་ལྟ་བུར། །",
            "བསྒོམས་ཀྱང་འཁྲུལ་པ་ཡོང་ཡེ་མེད།།",
            "ཅི་ཕྱིར་ང་ནི་ཀུན་ཏུ་སྣང་།།",
            "ང་ཉིད་གཙོ་དང་འཁོར་དུ་བཅས།།",
            "མང་ཉུང་བློ་ཡི་བྱེ་བྲག་གིས། །",
            "ཇི་ལྟར་ནུས་པ་བསྒོམས་ཀྱང་རུང་། །",
            "ཞེས་སོགས་གསུངས་ཕྱིར། ",
            "དེས་ན་ཅིར་སྣང་",
            "བླ་མའི་དཀྱིལ་འཁོར་ཉིད་དུ་བསྒྲུབ་པའི་",
            "བདག་བསྐྱེད་ཁོ་ནས་ཁོག་ཕུབ་སྟེ",
            "ཡི་དམ་མཁའ་འགྲོ་ཐམས་ཅད་",
            "བླ་མའི་རྣམ་འགྱུར་དུ་ཤེས་པར་བྱ་བ་དང་། ",
            "མཆོད་གཏོར་ཚོགས་འཁོར་སོགས་ཀྱང་",
            "རང་བྱུང་རང་ལ་མཆོད་པའམ། ",
            "ལྷ་ལ་ལྷ་།",
            ""
        ],
        null,
        null,
        [
            "དེ་མོ་ནི་ངོ་བོ་ཡེ་ཤེས་ཀྱི་མཁའ་འགྲོ་ཡིན་ནའང་། ",
            "གནས་སྐབས་སུ་འཇིག་རྟེན་པ་ཁོ་ནའི་ཚུལ་འཛིན་ཕྱིར། ",
            "དེས་ན་",
            "རྗེས་མར་བྱེད་པའི་རྒྱུ་མཚན་དེ་བཞིན་ལགས། ",
            "ལར་ཡང་རྙིང་མའི་ཆོས་སྐོར་མང་པོར་",
            "བདག་མདུན་ཟུང་འཇུག་ཏུ་བསྒྲུབ་པའི་ཚུལ་",
            "འདི་ཁོ་ནར་བྱུང་བ་ཐུགས་ལ་མ་ཤོང་བར། ",
            "རྒྱུད་སྡེའི་དགོངས་པ་མ་ཡིན་པར་",
            "སྔགས་བཙུན་སྐྱེ་བོ་དག་གི་",
            "བློ་བཟོར་འདུག་གསུངས་མཁན་དང་། ",
            "ལས་བྱང་ཚར་གཅིག་གི་བདག་མདུན་བུམ་གསུམ་གའི་",
            "གོ་ཆོད་པར་འདོད་པ་ཡང་",
            "རྙིང་ཧྲུལ་བ་དག་གི་ཟོག་ཆོས་སུ་གདའ་གསུངས་པ་དང་། ",
            "དབང་བསྐུར་གྱི་སྐབས་དག་ཏུའང་། ",
            "གསར་མའི་ཕྱག་བཞེས་ལྟར་",
            "སློབ་དཔོན་བདག་ཉིད་དཀྱིལ་འཁོར་དུ་ཞུགས་ནས་",
            "སློབ་མ་ལ་ཇི་ལྟར་བསྐུར་བ་བཞིན་གྱི་",
            "བདག་འཇུག་མི་བྱེད་པར། ",
            "ཏིང་ངེ་འཛིན་གྱི་བདག་འཇུག་གིས་ཆོག་པར་འདོད་པ་ཡང་",
            "རྙིང་མའི་ཆོས་གཞུང་དང་",
            "གང་ཟག་རྣམས་ཚད་ལྡན་དུ་མི་འགྱུར་ཚུལ་སོགས་ཀྱི་",
            "བཀའ་བཀྱོན་སྣ་ཚོགས་མཛད་མཁན་",
            "སྔ་ཕྱི་དཔག་མེད་བྱུང་མོད་ཀྱང་། ",
            "ཐེག་པའི་བྱེ་བྲག་དང་",
            "རྒྱུད་སྡེའི་རིམ་པ་མཐའ་ཡས་པའི་ཚུལ་གྱི་",
            "ཐུགས་བསམ་མ་གནང་བའི་སྐྱོན་ཤ་སྟག་ཏུ་འདུག་ནའང་། ",
            "སོ་སོའི་བཞེད་པ་དང་ནི་མ་།",
            "རྙིང་མའི་རྒྱུད་ཀྱི་ལུང་ཁུངས་བརྗོད་རུང་རྒྱུད་ཉིད་ཀྱང་",
            "ཚད་མར་མི་འཛིན་ཚེ། ",
            "བཀའ་བཀྱོན་མཛད་པ་པོ་རྣམས་",
            "སྐུ་དབང་གིས་གཅོད་པ་ལས་གཞན་པའི་ཐབས་མ་མཆིས་མོད་ཀྱི། ",
            "གསར་མའི་རྒྱུད་སྡེ་དུས་ཀྱི་",
            "འཁོར་ལོ་མན་ཆད་ཐམས་ཅད་ནི་མ་ཧཱ་ཡོ་གའི་སྡེ་མཚན་།",
            "རྙིང་ལུགས་ལ་དེའི་སྟེང་དུ་",
            "ཨ་ནུ་ཨ་ཏི་སོགས་ཡོད་ཕྱིར་ཆོས་སྐད་མི་མཐུན་པའི་",
            "རྒྱུ་མཚན་ནི་དེ་ལྟ་བུའི་ཁྱད་པར་ཡིན་ན",
            ""
        ],
        null,
        null,
        [
            "ནི་ཚོགས་ལྷག་གི་མཇུག་ཏུ་ཆད་མདོ་བྱས་ལ་",
            "གཏོར་མ་རྣམས་འབུལ་ཞིང་།",
            "བཤལ་ཆུས་བསྟན་མ་བསྐྱང་། ",
            "མཐར་རྗེས་ཆོག་གི་རིམ་པ་ཐམས་ཅད་ནི་",
            "གཞུང་ཉིད་ལྟར་མཛད་པ་དང་། ",
            "༈ གོང་དུ་གུ་རུ་ཞི་བའི་འཛབ་ཀྱི་མཇུག་ཏུ་",
            "ཚེ་སྒྲུབ་ཀྱི་འཛབ་ནི་ལོང་ཁྱབ་དང་བསྟུན་ཞིང་།",
            "དབང་དང་",
            "འབྲེལ་ན་ནི་",
            "ངེས་པར་དགོས་ཏེ་ཚེ་འགུགས་ཀྱང་མཛད་།",
            "དབང་དང་མི་འབྲེལ་ན་",
            "བདག་བསྐྱེད་རྐྱང་སྒྲུབ་ཡིན་ཚེ། ",
            "བུམ་པ་ཚེ་རིལ་ཚེ་ཆང་སོགས་ཀྱང་",
            "དངོས་སུ་བཤམ་མི་དགོས་མོད་ཀྱི། ",
            "དེ་དག་གི་དབང་ཚིག་རྣམས་ཆོག་སྒྲིག་གི་",
            "ཕྱག་དཔེར་འགོད་པ་གནང་འདུག་པ་ནི། ",
            "དབང་གི་དུས་སུ་སློབ་དཔོན་གྱི་བརྗོད་པ་མ་གཏོགས་",
            "ཆོ་གའི་སྒྲིག་རིམ་ལ་ནི་མི་དགོས་པ་",
            "དགོངས་པ་མངའ་ལྟར་ལགས། ",
            "མདོར་ན་",
            "ལས་བྱང་དེ་དག་སོ་སོའི་ལྷ་བསྐྱེད་པ་ཐམས་ཅད་",
            "གུ་རུ་ཉིད་ལྷ་དེ་དག་གི་རྣམ་པར་བཞེངས་པ་ཙམ་མ་གཏོགས། ",
            "རེ་རེ་ལ་གཤེགས་བསྡུ་སོགས་ཀྱི་སྤྲོས་པ་གཏན་ནས་",
            "མི་འཚལ་བ་ནི་རྒྱུད་སྡེ་གོང་མར་གྱུར་པའི་ཁྱད་དོན་ལགས་པ་དང་། ",
            "༈ ལོ་ཆེན་རིན་བཟང་གི་རྒྱུད་སྡེའི་རིམ་པ་",
            "སོ་སོའི་ལུགས་ལྟར་མཛད་པ་དང་། ",
            "ཇོ་བོས་ཐམས་ཅད་གཅིག་ཏུ་དྲིལ་ཐབས་གནང་བ་",
            "དེ་གཉིས་གང་ཟག་རིམ་གྱིས་པ་དང་",
            "གཅིག་ཅར་བའི་ཁྱད་དོན་ལྟ་བུར་འདུག་མོད་ཀྱི། ",
            "འདིར་ནི་ཆོག་གཞུང་འདི་དག་ཐམས་ཅད་",
            "རྒྱུད་སྡེ་གོང་མ་ཤ་སྟག་ཡིན་པའི་ཚུལ་ཡང་",
            "མཁྱེན་པ་ཡེ་ཤེས་ཀྱི་ཀློང་ཆེན་པོར་བཞུགས་པར་མཛད་དུ་།",
            ""
        ],
        null,
        null,
        [
            "རང་བཞིན་གྱིས་ཕྲིན་ལས་ཐོགས་མེད་དུ་འགྲུབ་པར་བྱེད་པའི་",
            "ལྷ་ཚོགས་དབང་དུ་སྡུད་པའི་",
            "དམ་ཚིག་གི་རྫས་ཡིན་ཕྱིར་",
            "དཀྱིལ་འཁོར་གྱི་གཡོན་གྱི་ཆར་བཤམས་པ་དང་། ",
            "༈ གཏོར་མ་ནི་ཡབ་ཡུམ་ཐབས་ཤེས་སྣང་སྟོང་ཟུང་དུ་འཇུག་ཅིང་",
            "གཉིས་མེད་བདེ་བ་ཆེན་པོའི་ཀློང་དུ་",
            "ཐུགས་དམ་ཡོངས་སུ་སྐོང་བར་བྱེད་པའི་",
            "དམ་རྫས་ཀྱི་གཙོ་བོ་ཡིན་ཕྱིར་དབུས་སུ་བཤམས་པའི་གྲངས་མང་ན་",
            "ཇི་ལྟར་རིགས་པར་བཀོད་དེ",
            "འདི་ལ་ནི་བྱེ་བྲག་ཏུ་ལྷ་བསྙེན་པའི་སྐབས་སུ་",
            "བདག་བསྐྱེད་གཙོ་ཆེ་བས་",
            "གཏོར་ཞལ་རང་ཉིད་ལ་སྟོན་པར་བཤམས་པ་དང་། ",
            "སྒྲུབ་པའི་སྐབས་སུ་མདུན་གཙོ་ཆེ་བས་",
            "གཏོར་ཞལ་དཀྱིལ་འཁོར་གྱི་སྟོན་པ་དང་། ",
            "ལས་སྦྱོར་གྱི་སྐབས་སུ་དམིགས་ཡུལ་གཙོ་ཆེ་བས་",
            "གཏོར་ཞལ་དམིགས་བྱ་གང་ཡིན་གྱི་ཕྱོགས་སུ་",
            "སྟོན་དགོས་པར་བཤད་པ་སོགས་འབྱུང་མོད་ཀྱི། ",
            "༈ དེས་ན་གོང་གི་འཕྲོར། ",
            "སྨན་རཀ་གཉིས་ཀྱི་ངོ་བོ་དང་",
            "བྱེད་ལས་བཤམས་ཚུལ་སོགས་སྤྱི་ཙམ་དུ་ནི་དེ་ལྟར་ལགས་ཤིང་། ",
            "༈ བྱེ་བྲག་ཏུ་སོ་སོའི་རྒྱུད་དང་སྦྱར་ཚུལ་གྱི་རིམ་པའི་དབང་དུ་བགྱི་ན",
            "དིང་སང་གི་ཆོ་ག་མཁན་པོ་ཕལ་མོ་ཆེས་ནི། ",
            "སྣོད་གཉིས་ཀར་ཆང་ཕུད་ཕལ་པ་རེ་བླུགས་པ་ལ་",
            "བྱིན་རླབས་ཀྱི་ཚིག་བཤར་རེ་ཙམ་",
            "ངག་འདོན་བྱས་པ་དེས་བདུད་རྩི་དང་",
            "རཀྟའི་གོ་ཆོད་པ་ཡིན་རྒྱུར་རློམ་མོད་ཀྱང་། ",
            "དེས་ནི་ལྷ་ཚོགས་ཐུགས་དམ་སྐོང་བ་དང་",
            "སྲུང་མ་ལ་འདུ་ནུས་པར་དཀའ་ཞིང་",
            "དེ་མ་ནུས་ཚེ་དགོས་དོན་གྱི་དངོས་གྲུབ་དང་",
            "ཕྲིན་ལས་འགྲུབ་པ་སོགས་ཀྱང་ག་ལ་འབྱུང་།",
            "ཆོ་གའི་གཟུགས་བརྙན་ཙམ་དུ་ཟད་།",
            ""
        ],
        null,
        null,
        null,
        null,
        null,
        null,
        null,
        null,
        [
            "དོན་ནི་སྐྱེ་འཆི་མེད་པ་ལ།།",
            "ལས་ནི་རྟོག་པའི་དྲ་བ་འཇོམས། །",
            "དེ་ཕྱིར་བདུད་རྩི་ཨ་མྲྀ་ཏ། །",
            "ལྷ་ལ་ཕོག་ན་",
            "དགྱེས་པ་སྐོང་། །",
            "སྲིད་ལ་ཕོག་ན་",
            "དམ་ལ་འདུ།།",
            "རྣལ་འབྱོར་ལ་ཕོག་སྒྲིབ་པ་སྦྱོང་།།",
            "དགྲ་ལ་ཕོག་ན་ཐལ་བར་།",
            ""
        ],
        [
            "བགེགས་ལ་ཕོག་ན་མྱོས་སུ་།",
            "རྫས་ལ་ཕོག་ན་ནུས་པ་བསྐྱེད།།",
            "གང་ལ་ཕོག་ཀྱང་སྟོབས་དང་ལྡན།།",
            "ཞེས་པ་དེ་ལྟ་བུའི་མཚན་ཉིད་དང་ལྡན་པར་",
            "བྱིན་གྱིས་རློབས་པར་གསུངས་པ་ལགས། ",
            "གཉིས་པ་རཀྟ་ལ་ཡང་ངོ་བོ་དང་",
            "ངེས་ཚིག་དབྱེ་བ་རྣམས་ཀྱི་དབང་དུ་བགྱི་ན",
            "རཀྟའི་ངོ་བོ་ལ་ལྔ་།",
            "སྲིད་པ་གཞིའི་རཀྟ་ནི་འབྱུང་བ་ཆུ། ",
            "སྣང་བ་བརྡའི་རཀྟ་ནི་ཁ་དོག་དམར་པོ་འགྱུར་ཚད། ",
            "འགྱུར་མེད་དོན་གྱི་རཀྟ་ནི་སོར་རྟོགས་ཡེ་ཤེས་ཀྱི་",
            "བདག་ཉིད་སྣང་བ་མཐའ་ཡས། ",
            "འཁོར་བ་རྒྱུའི་རཀྟ་ནི་མའི་མངལ་ཁྲག །",
            "འབྲས་བུ་ཆེན་པོའི་རཀྟ་ནི་གདུག་པ་རུ་དྲ་བསྒྲལ་བའི་སྙིང་ཁྲག་ཡིན་པར་།",
            ""
        ],
        [
            "༈ རཀྟའི་མིང་གི་ངེས་ཚིག་ནི། ",
            "སསྐྲྀ་ཏའི་སྐད་དུ་རཀྟ། ",
            "བོད་སྐད་དུ་ནི་ཁ་དོག་གི་སྐབས་སུ་ནི་",
            "དམར་པོ་ལ་འཇུག་བྱེད་ལས་ཀྱི་སྐབས་སུ་ནི་ཆགས་པ་ལ་།",
            "དངོས་པོའི་སྐབས་སུ་ནི་ཁྲག་ལ་འཇུག་པ་།",
            "སྐབས་འདིར་ནི་ཁྲག་ལ་",
            "དེ་ཐམས་ཅད་ཚང་བར་བཤད་དོ།།",
            "༈ དབྱེ་བའི་རྣམ་གྲངས་ནི། ",
            "རཀྟའི་རྩ་བ་བརྒྱད་དང་ཡན་ལག་སུམ་ཅུ་རྩ་ལྔ། ",
            "དེའི་ཡན་ལག་ནི་གྲངས་ལས་འདས་པར་བཤད་དོ།།",
            "དེ་ལས་རྩ་བ་བརྒྱད་ནི། ",
            "ཡབ་ཀྱི་སྣ་གཡས་པའི་རཀྟ། ",
            "ཡུམ་གྱི་པདྨའི་རཀྟ། སྲིད་པ་ཆགས་པའི་ལྟེ་ཁྲག །",
            "གཡུལ་དུ་བསད་པའི་དཔའ་བོའི་",
            "སྙིང་ཁྲག་སྟེ་ནང་གི་རྩ་བ་བཞི་དང་། ",
            "སྟག་གཟིག་སོགས་གཅན་གཟན་གྱི་ཁྲག །",
            "བྱ་རྒོད་སོགས་འདབ་ཆགས་ཀྱི་ཁྲག །",
            "རྟ་བོང་སོགས་རྨིག་ཟླུམ་གྱི་ཁྲག །",
            "གཡག་སོགས་རྨིག་བྲག་གི་ཁྲག་སྟེ་",
            "ཕྱིའི་རྩ་བ་བཞི་པོ་བསྡོམས་པས་རཀྟའི་རྩ་བ་བརྒྱད་དོ།།",
            "༈ ཡན་ལག་སུམ་ཅུ་རྩ་ལྔ་།",
            ""
        ],
        null,
        [
            "འབྲས་བུའི་རཀྟ་ལྔ། ",
            "རྒྱ་སྐྱེགས། ",
            "སིནྡྷུ་ར། ",
            "འབྲི་མོག་བུ་རམ། ",
            "བྲག་ཞུན་ཏེ་རྩིའི་རཀྟ་ལྔ་རྣམས་ཐམས་ཅད་དྲིལ་བས་",
            "རཀྟ་སུམ་ཅུ་རྩ་ལྔ་པོ་ནི་གཙོ་བོ་ལྟ་བུ་ཡིན་ལ",
            "དེའི་ཡན་ལག་ཏུ་ནི། ",
            "རྫ་ས་སོགས་ས་དམར་གྱི་རིགས་སུ་གྱུར་ཚད་དང་། ",
            "རིན་ཆེན་ནལ་དང་",
            "ཟངས་སོགས་རྡོ་རིགས་དམར་པོ་ཐམས་ཅད། ",
            "བཙོད་དང་འོམ་བུ་སོགས་ཤིང་ལྡུམ་དམར་པོ་ཐམས་ཅད། ",
            "ཨུཏྤལ་དམར་པོ་དང་",
            "ཤང་དྲིལ་དམར་པོ་སོགས་མེ་ཏོག་དམར་པོ་སོགས་",
            "ཐམས་ཅད་ཙོང་དམར་དང་ས་་་་་་་་་འབྲི་ཏ་ས་འཛིན་གཟིར། ",
            "འདྲེས་སོགས་རྩ་བ་དམར་བའི་རིགས་ཐམས་ཅད། ",
            "དབྱི་མོང་།་་་་་སྣ་མའི་འབྲས་བུ་",
            "དང་འོལ་མ་སི་སོགས་འབྲས་བུ་དམར་པོ་ཐམས་ཅད། ",
            "འབྲས་དམར་དང་",
            "ཁྲེ་དམར་སོགས་འབྲས་བུའི་རིགས་དམར་པོ་ཐམས་ཅད། ",
            "༈ དེ་ལྟར་རཀྟའི་རྣམ་གྲངས་སྤྱིར་བསྟན་ནས",
            "སྐབས་འདིའི་དགོས་དོན་སྙིང་པོ་མདོར་བསྡུས་ཏེ་བཤད་པ་ནི། ",
            "མ་ཧཱ་རཀྟ། ",
            "མཱུལ་རཀྟ། ",
            "གུ་ཧྱ་རཀྟ་དང་",
            "གསུམ་པོ་གསང་སྔགས་བླ་མེད་ཀྱི་ཆོག་གཞུང་ཕལ་ཆེར་དུ་འབྱུང་ཕྱིར། ",
            "དེ་ལས་དང་པོ་མ་ཧཱ་རཀྟ་ནི་གདུག་པ་ཅན་བསྒྲལ་བའི་",
            "ཁྲག་ཆེན་ལ་འཇུག་ཅིང་། ",
            "ད་ལྟ་ན་དམིགས་རྟེན་ཙམ་དུ་སྲོག་ཆགས་གཡག་དང་",
            "ར་སོགས་ཀྱི་ཁྲག་གཙང་མས་རུང་།",
            "༈ གཉིས་པ་མཱུལ་རཀྟ་ནི་སྣོད་བཅུད་ཆགས་པའི་",
            "རྒྱུའི་རྩ་བ་ལ་འཇུག་ཕྱིར། ",
            "ཆུ་གཙང་མ་ལ་གོང་དུ་བརྗོད་པའི་",
            "སྨན་རྫས་དམར་པོའི་རིགས་རྣམས་",
            "ཅི་འཛོམས་སུ་བཏབ་པས་རུང་བ་དང་། ",
            "༈ གསུམ་པ་གུ་ཧྱ་རཀྟ་ནི་མཚན་ལྡན་གྲོང་པའི་ཆོས་ཀྱིས་",
            "མ་གོས་པའི་པད་རཀ་ལ་འཇུག་ཀྱང་། ",
            "མ་རྙེད་པའམ་གང་ཟག་གི་བློར་མ་ཤོང་ན་་་་་་་་་",
            "སིནྡྷུ་ར་དང་། ",
            "རཀྟ་བྱིན་རླབས་ཀྱི་སྐབས་སུ་",
            "ལྷ་མོ་རྡོ་རྗེ་སྒེག་མོ་བསྐྱེད་པའི་གསང་བ་ནས་",
            "རཀྟའི་རྒྱུན་བབས་པ་སོགས་དམ་ཚིག་གི་",
            "རཀྟའི་རྒྱ་མཚོ་ལ་ཡེ་ཤེས་ཀྱི་",
            "རཀྟའི་ཆར་རྒྱུན་ཕབ་ཅིང་བསྟིམ་པ་དེ་ཀས་ཆོག་པ་།",
            "མདོར་ན་",
            "རཀྟའི་མཆོད་པ་དངོས་སུ་བཤམས་ཤིང་འབུལ་རྒྱུ་ནི་འདིར་འདུ་།",
            ""
        ],
        null,
        null,
        [
            "སྟོང་གསུམ་ལྷའི་གཞལ་ཡས་སུ་གསལ་བས་",
            "དཀྱིལ་འཁོར་ལ་ཆེ་ཆུང་ཡང་དོག་མེད་པ། ",
            "ཕུང་ཁམས་ལྷ་རུ་གསལ་བས་",
            "བར་ཆད་གདོན་བགེགས་ཀྱི་ཡུལ་དང་།",
            "སྣོད་ཀྱི་འཇིག་རྟེན་གཏོར་སྣོད་དུ་གསལ་བས་",
            "གཏོར་མཆོད་ལ་བཟང་ངན་གྱི་མཚན་འཛིན་།",
            "སྣང་སྲིད་ཐམས་ཅད་དམ་རྫས་སུ་གསལ་བས་",
            "སྲུང་མ་དམ་ཅན་མི་དགྱེས་པའམ་མ་སྐོང་བའི་སྐྱོན་།",
            "གནས་ལུགས་སྟོང་པ་ཉིད་དུ་གསལ་བས་",
            "སངས་རྒྱས་ཀྱི་ཆོས་མ་ལུས་རང་སེམས་ལ་རྫོགས་པ་།",
            "དེ་ལྟ་བུ་ལྡན་པ་ཡང་དིང་སང་རྙེད་པར་དཀའ་བས། ",
            "ད་ལྟའི་གསང་སྔགས་པར་རློམ་པ་ཕལ་ཆེར་ནི་",
            "བཟུང་བ་རྣམ་པ་ལྔས་བཅིངས་པ་ཤས་ཆེ་།",
            "བསྐྱེད་རིམ་རྟག་བརྟན་ཐེར་ཟུག་ཏུ་བཟུང་བས་ལྷ་འགྲུབ་པའི་དུས་།",
            ""
        ],
        null,
        [
            "པདྨ་འབྱུང་གནས་རྣམས་ཀྱིས་བསྒྲུབས་པའི་",
            "མཆོད་སྨན་གཏེར་བྱོན་དང་། ",
            "འཕགས་པ་ཀླུ་སྒྲུབ་དང་",
            "ཏཻ་ལོ་ནཱ་རོ་སོགས་ཀྱིས་བསྒྲུབས་པའི་བདུད་རྩི་རིལ་བུ། ",
            "བོད་ཡུལ་དུའང་སློབ་དཔོན་ནམ་མཁའི་སྙིང་པོ། བཻ་རོ་ཙ་།",
            "ཛྙཱ་ན་ཀུ་མཱ་ར། ",
            "སངས་རྒྱས་ཡེ་ཤེས་སོགས་ཀྱི་སྒྲུབ་སྨན་དང་། ",
            "གཞན་ཡང་གསང་སྔགས་གསར་རྙིང་སོགས་ཀྱི་",
            "སྐྱེས་ཆེན་གྲུབ་ཐོབ་རིག་འཛིན་གཏེར་སྟོན་སོ་སོས་བསྒྲུབས་པའི་",
            "ཕབས་རྒྱུན་རྣམས་ལ་ཚང་བ་དང་། ",
            "དེར་མ་ཟད། ",
            "བྱིན་རླབས་དམ་རྫས་ཀྱི་ཁྲོད་དུ་ཡང་། ",
            "གུ་རུ་ཡབ་ཡུམ་གྱི་བྱང་སེམས་ཀྱིས་ཐོག་དྲངས། ",
            "བྲམ་ཟེ་སྐྱེ་བ་བདུན་པ་དང་",
            "སྐྱེས་ཆེན་དམ་པ་རྩོད་མེད་མང་པོའི་སྐུ་ཤ། ",
            "དབུ་ཀླད། ",
            "ཤངས་མཚལ། ",
            "གདུང་རུས། ",
            "གསང་ཆེན་གསང་ཆབ་སོགས་",
            "བསམ་གྱིས་མི་ཁྱབ་པ་བཞུགས་ཕྱིར། ",
            "གང་ཟག་ཕལ་པའི་བདུད་རྩི་ལྔ་ལོགས་སུ་",
            "བླུགས་དགོས་པར་མ་གྱུར་ལ",
            "ཤ་ལྔ་སོགས་ཀྱང་",
            "སྐྱེས་ཆེན་རྣམས་ཀྱི་ཆིབས་པ་ཞབས་རྗེས་འཇོག་ཅིང་",
            "རིང་བསྲེལ་བྱོན་པའི་རིགས་ཀྱི་ཤ་དང་། ",
            "འགྲོ་མགོན་ཞང་རིན་པོ་ཆེས་ཆོས་སྐྱོང་གྲུབ་པའི་",
            "མགོན་ཁྱི་མངོན་ཤེས་ཅན་གྱི་ཤ་སོགས་ལ་།",
            "གཞན་གླང་ཆེན་དང་རྨ་བྱ་སོགས་ནི་",
            "ཕལ་པ་ལས་མ་རྙེད་ཀྱང་",
            "གནས་དག་གནས་བསྒྱུར་གྱི་སྒྲུབ་པའི་གཞུང་བསྲང་ཕྱིར། ",
            "དེས་ན་བདུད་རྩི་ཆོས་སྨན་ཁུངས་བཙུན་འདི་ལྟ་བུའི་",
            "དམ་རྫས་དང་སྦྱར་བའི་བདུད་རྩི་སྨན་མཆོད་འདིས་ནི་",
            "གཞུང་ནས་བཤད་པའི་ཕན་ཡོན་དང་",
            "ནུས་པ་འབྱུང་མཆི་བར་རང་ཉིད་སེམས་ཤིང་། ",
            "༈ དེ་བཞིན་དུ་རཀྟ་ཡང་ཅི་འཛོམས་ཀྱི་",
            "ངོས་ནས་འཚོགས་པར་སྦྱར་ཞིང་",
            "ཁྱད་པར་གནས་ཆེན་ཙ་རིའི་ཕག་མོའི་",
            "གསང་རྫས་སིནྡྷུ་ར་སོགས་ལ་ཡིད་རྟོན་བཅས་ནས་",
            "སྦྱར་བ་ཡིན་པས་ཁུངས་ཐུབ་ཏུ་མོས་པ་ལགས་པས་།",
            ""
        ],
        null,
        null,
        [
            "བཀའ་བཀྱོན་མཛད་རུང་མཛད་མཁན་",
            "རང་ཉིད་དབུ་སྟོངས་པའི་རྟགས་དང་",
            "རྩ་ལྟུང་གི་རྒྱུ་་་་་་་་་རྩ་ལྟུང་དྲུག་པ་དང་བཅུ་གཉིས་པ་སོགས། ",
            "རྐྱེན་ལས་མི་འབྱུང་ལགས་ཞེས་",
            "ལས་བྱང་སྤྱི་བབས་ཀྱི་འཕྲོས་དོན་དུ་བགྱིས་ནས",
            "༈ འདི་ཉིད་ཀྱི་སྒེར་དོན་འབུལ་རྒྱུར་ལས་གཞུང་རྒྱས་བསྡུས་སོ་སོ་ལ་",
            "ས་བཅད་སྒྲིག་རིམ་ཡང་སྤྱི་ཁོག་འདྲ་བ་ལ་",
            "ནང་ཚན་ཕྲན་བུ་མི་འདྲ་བ་དུ་མ་འབྱུང་བ་ནི། ",
            "འགའ་ཞིག་རྒྱུད་སྡེའི་ཁྱད་པར། ",
            "ལ་ལ་ནི་ལྷ་ཞི་ཁྲོའི་ཁྱད་པར། ",
            "ལ་ལ་ནི་ལས་བྱེད་དམིགས་སྒོའི་ཁྱད་པར། ",
            "སྐབས་ལ་ལར་ནི་སྤྲོས་བཅས་དང་",
            "སྤྲོས་མེད་གཉིས་སོ་སོའི་རྩལ་འདོན་ཚུལ་གྱི་ཁྱད་པར་སོགས་",
            "ལགས་ཚེ་ཐམས་ཅད་སྒྲིག་རིམ་ཚད་གཅིག་ཏུ་འབབ་པ་ནི་",
            "ནམ་ཡང་མི་འབྱུང་ནའང་། ",
            "གུ་རུ་རིན་པོ་ཐམས་ཅད་མཁྱེན་ཅིང་",
            "གཟིགས་པས་གང་ལ་གང་འོས་སུ་མཛད་པ་།",
            "རང་ཅག་སོ་སྐྱེ་ཚུར་མཐོང་གི་བློས་འདི་དང་འདི་མི་མཐུན་ནོ།།",
            "འདི་ནི་འདི་ལ་ལྷག་གོ་ཆད་དོ།།",
            "ཞེས་སོགས་ཀྱི་ཁ་ཚོན་གཅོད་དུ་ག་ལ་རུང་ཞིང་",
            "བཅད་པས་ཀྱང་ཅི་ཞིག་བྱ་།",
            ""
        ],
        [
            "རང་གཞུང་དེ་ནས་གང་གསུངས་པ་ལྟར་བྱས་པས་",
            "འགྲུབ་པ་ནི་ངང་ཚུལ་ལགས་ཤིང་། ",
            "དེས་ན་རྗེས་ཀྱི་ལས་རིམ་རྣམས་ཀྱིས་",
            "དང་པོར་ཚོགས་མཆོད་བྱ་ཐབས་འབྱུང་བ་འདི་སྐབས། ",
            "ཐོག་མར་ཚོགས་རྫས་བཤམས་ཤིང་བསང་། ",
            "བྱིན་གྱིས་བརླབས་།",
            "ཚོགས་མགྲོན་རྣམས་སྤྱན་དྲངས་པ་སོགས་ནི་",
            "གཞུང་ཕལ་ཆེར་མཐུན་ནའང་། ",
            "སླར་ཚོགས་དེ་ཉིད་མང་དུ་སྤྲོས་ནས་",
            "འབུལ་ཚུལ་ལ་ལས་",
            "གཞུང་སོ་སོར་མི་གཅིག་པ་སྣ་ཚོགས་མཆིས་ཏེ",
            "བླ་མ་དགོངས་པ་འདུས་པའི་",
            "ལས་བྱང་ཆེན་མོ་ཚངས་པའི་སྒྲ་དབྱངས་སོགས་ལས་ནི། ",
            "དང་པོར་ཚོགས་བྱིན་གྱིས་བརླབས་གྲུབ་ནས་",
            "མ་སྤྲོས་པ་དེ་ལས་འོད་ཟེར་འདོད་ཡོན་གྱི་",
            "ལྷ་མོ་གྲངས་མེད་པ་འཕྲོས་པས་",
            "མཆོད་ཡུལ་ཐམས་ཅད་དགྱེས་སྐོངས་སུ་བྱེད་པས་",
            "ཚོགས་ཕུད་སྤྱིར་འབུལ་བ་ཡིན་ལ",
            ""
        ],
        [
            "སླར་བྱེ་བྲག་ཏུ་བསྒྲལ་བསྟབ་ཀྱི་ལས་རིམ་ནི་",
            "ཚོགས་སྣོད་དེ་ཉིད་དྲག་པོའི་ཧོམ་ཁུང་དུ་གྱུར་པའི་",
            "ནང་དུ་ཚོགས་རྫས་ཀྱི་དངོས་པོ་དེ་",
            "དགྲ་བགེགས་ཀྱི་གཟུགས་ཕུང་དུ་དམིགས་།",
            "བཀའ་བདེན་སྟོབས་ཀྱིས་",
            "གནོད་བྱེད་རུ་དྲ་མ་ལུས་བཀུག་ཅིང་",
            "བསྒྲལ་བའི་ཚུལ་གྱིས་ཚོགས་དུམ་བུ་མང་དུ་སྤྲོས་ཏེ་",
            "དཀྱིལ་འཁོར་དུ་བྲན་ཅིང་བསྟབ་པ་།",
            "དེ་ལྟར་ཕྱག་བཞེས་འདི་ནི་",
            "ད་ལྟ་སྙིམ་ཕུ་བྱ་ཁྱུང་སོགས་དགོངས་འདུས་ཀྱི་བདག་པོ་རྣམས་",
            "ཇི་ལྟ་བར་མཛད་པ་འདི་ལུགས་གཅིག་དང་། ",
            "ཡང་སྒྲུབ་པ་བཀའ་བརྒྱད་ཆེན་མོ་གཏེར་ཁ་གོང་འོག་སོགས་ལྟར་།",
            "ཚོགས་བྱིན་གྱིས་བརླབས་མ་ཐག་སྤྲོས་ནས་",
            "ཕུད་དང་པོ་དཀྱིལ་འཁོར་དུ་འབུལ་ཞིང་",
            "དེ་ཤུལ་སྣོད་ཐ་དད་པར་བཤམས་པས། ",
            "དང་པོ་ཐུགས་དམ་བསྐང་། ",
            "བར་པ་ཉམས་ཆག་བཤགས། ",
            "ཐ་མས་བསྒྲལ་བསྟབ་བྱ་བ་སྟེ་ཚོགས་ཕུད་རིམ་པ་གསུམ། ",
            "དེ་ཤུལ་བར་པ་ནི་སྒྲུབ་པ་པོ་རྣམས་དངོས་གྲུབ་ཏུ་།",
            "མཐར་ལྷག་མ་ཡང་ཡར་གནས་དཀྱིལ་འཁོར་པ་རྣམས་དང་། ",
            "མར་གནས་བཀའ་སྡོད་ཕོ་ཉ་ཡང་གཡོག་དང་བཅས་པ་ལ་",
            "འབུལ་རྒྱུའི་རིམ་པ་སོ་སོར་གསུངས་པ་དང་། ",
            "འདི་ལའང་ནང་གསེས་ཀྱི་མི་འདྲ་བའི་ཁྱད་པར་ཡོད་དེ",
            ""
        ],
        null,
        null,
        null,
        [
            "མཚན་མ་མིང་དུ་བཅས་པ་བྱ།།",
            "བཀུག་ནས་",
            "རྡོ་རྗེ་ཕུར་པ་གདབ། །",
            "རྡུལ་དུ་བྱས་ནས་",
            "ཚོགས་ལ་འབུལ། །",
            "ཞེས་གསུངས་པའི་དགོངས་པ་ལགས། ",
            "༈ དེས་ན་གོང་དུ་སྨོས་པ་ལྟར་སྐབས་འདིར་ལས་བྱང་",
            "སྤྱི་ཁྱབ་ཀྱི་འགྲོས་དང་མཐུན་པར་ཚོགས་ལྷག་ནི་",
            "བསྐུལ་དང་",
            "ཆད་མདོ་ཟོར་ཟློག་སོགས་མ་བྱས་པའི་",
            "གོང་དུ་བྱ་བར་བཤད་པ་དང་། ",
            "ཆད་མདོ་ནི་སྲུང་མ་རྣམས་ལ་གཏོར་མ་ཕུལ་ནས་",
            "བཀའ་དང་",
            "དམ་ལས་འདར་མི་རུང་བའི་",
            "དམ་ཚིག་བསྒྲག་ཅིང་",
            "གནད་ལ་བཀར་བའི་ཐབས་ཡིན་པས། ",
            "ཟོར་ཟློག་གི་གོང་དུ་བྱས་ན་",
            "ལས་དེ་ཉིད་མི་བསྒྲུབ་པའི་དབང་མེད་པ་ལྟ་བུར་",
            "འགྲོ་བའི་གནད་འབེབས་སུ་འགྱུར་བ་དང་། ",
            "ཟོར་ཟློག་མཐར་རམ། ",
            "དྲག་ལས་མིན་ཀྱང་རྒྱུན་གཏོར་འབུལ་བའི་སྐབས་སུ་བགྱིས་ན",
            ""
        ],
        null,
        [
            "དེ་ཐམས་ཅད་གུ་རུའི་བཀའ་དྲི་མ་མེད་པ་ཤ་སྟག་ཡིན་པའི་ཕྱིར་རོ།། ",
            "༈ འདི་སྐབས་འཕྲོས་དོན་དུ་དེ་ཁར་སྔར་གྱི་",
            "ཕྱག་བཞེས་སུ་ཚོགས་ལྷག་ནི་ཐམས་ཅད་ཀྱི་",
            "རྗེས་སུ་མཛད་ཚུལ་སོགས་ལ་མི་འཐད་པའི་",
            "ཀླན་ཀ་སྣ་ཚོགས་ཟེར་ཞིང་",
            "དཀྱིལ་འཁོར་པ་ཐམས་ཅད་དགྲ་ཕྱོགས་སུ་",
            "རྦད་བསྐུལ་གྱིས་གཤེགས་ཚར་ནས་",
            "ཤུལ་དུ་ལྷག་གཏོར་སུ་ལ་འབུལ། ",
            "ཞེས་སོགས་ཀྱི་ངག་འཁྱལ་སྒྲོག་པར་བྱེད་པ་དག་ནི་",
            "གསང་སྔགས་ལྟ་སྒོམ་ཏིང་འཛིན་གནད་དོན་ཡིད་ལ་",
            "འཁོར་མ་མྱོང་བའི་རང་མཚང་སྟོན་པའི་གཏམ་དུ་ཟད་དེ",
            "ཟེར་ཚུལ་དེ་ལྟར་ན་ལྷ་ཚོགས་རྣམས་དགྲ་ཕྱོགས་སུ་བྱོན་ནས་",
            "སླར་ཚུར་བྱོན་རྒྱུ་ཡེ་མེད་པ་ལྟ་བུར་འདོད་དགོས་ཕྱིར། ",
            "སྒྲུབ་པ་པོ་རྣམས་ནང་དུ་ལོག་དུས་རྗེས་",
            "ཆོག་གི་དངོས་གྲུབ་བླང་བ་དང་",
            "ཉེས་བྱས་བཤགས་པ་སོགས་ཀྱང་",
            "སུ་ལ་བྱེད་ཟེར་དགོས་པར་འགྱུར་ཞིང་",
            "བསྔོ་སྨོན་བཀྲ་ཤིས་སོགས་བྱེད་པའི་དཔང་པོ་ཡང་",
            "མེད་པས་བྱས་ཀྱང་དོན་མེད་དོ་ཟེར་རམ། ",
            "འདི་ལྟ་བུ་ནི་སྤྱོད་ལྡན་རྣམས་ཁྲེལ་གད་ཀྱི་རྒྱུར་",
            "འགྱུར་བ་ཉིད་ལས་འོས་ཅི་ཞིག །",
            " ༈ དེ་བས་ན་",
            "དཀྱིལ་འཁོར་ལྷ་ཚོགས་ཐམས་ཅད་དོན་དམ་ཆོས་དབྱིངས་ཀུན་ཏུ་བཟང་པོ་",
            "སྤྲོས་བྲལ་ཐིག་ལེ་ཉག་གཅིག་ལས་རྡུལ་ཙམ་གཡོས་པ་མེད་ཀྱང་། ",
            "གནས་སྐབས་གདུལ་བྱའི་ཡུལ་དང་འཚམས་པའི་",
            "རྫུ་འཕྲུལ་སྤྲུལ་སྒྱུར་གྱི་ཟློས་གར་ནི་",
            "འཇིག་རྟེན་གྱི་ཁམས་རྒྱ་མཚོ་ཇི་སྙེད་པར་",
            "ཁེངས་ཤིང་ཕྲིན་ལས་རབ་འབྱམས་མཐའ་ཡས་པ་",
            "སེ་གོལ་གྱི་ཡུན་ཙམ་ལ་རྫོགས་པར་སྟོན་ཀྱང་",
            "ངོ་བོ་ལ་འཕོ་འགྱུར་འགྲོ་འོང་བྱ་བྱེད་སོགས་ཀྱི་",
            "རྩོལ་རྟོག་དང་",
            "འཛིན་པ་ནི་",
            "སྐྲ་ཉག་བརྒྱར་བཤགས་པའི་ཆ་ཙམ་ཡང་ག་ལ་མཆིས་ཏེ",
            ""
        ],
        [
            "ཞིང་དང་དངོས་པོར་སྣང་ཡང་དངོས་པོར་མ་།",
            "སྐུ་ལྟར་སྣང་ཡང་མཚན་མར་མ་།",
            "མཛད་ཕྲིན་ལྟར་སྣང་ཡང་",
            "གཟུང་འཛིན་དུ་དུ་མ་གྲུབ་པའི་",
            "ཡེ་ཤེས་སྒྱུ་མའི་རོལ་པ་འབའ་ཞིག་ལས་གཞན་མ་ཡིན་ཚེ། ",
            "ཐུགས་རྗེའི་རྣམ་རོལ་མཐའ་ཡས་པར་སྤྲོ། །",
            "གཤེགས།",
            "བཞུགས།",
            "ཅི་དང་ཅི་ལྟ་བུར་བསྟན་ཀྱང་",
            "ཆོས་སྐུའི་ཀློང་ལས་སྐད་ཅིག་ཀྱང་མ་འདས་།",
            ""
        ],
        [
            "ཇི་ལྟར་ནམ་མཁའི་དབྱིངས་སུ་སྤྲིན་གྱི་ཚོགས་ཇི་སྙེད་།",
            "འཕྲོས། ",
            "དེངས། ",
            "ཐིམ་པ་སོགས་ཅི་ལྟར་བྱས་ཀྱང་",
            "ནམ་མཁའི་ལས་གཡོས་པ་མེད་པ་བཞིན། ",
            "རྒྱལ་བའི་མཛད་ཕྲིན་དང་",
            "རྣལ་འབྱོར་པའི་ཏིང་ངེ་འཛིན་གྱི་སྤྲོ་བསྡུ་རྣམས་ཀྱང་",
            "དེ་དང་མཚུངས་པར་ཤེས་དགོས་པ་ཉིད་།",
            "ཇི་སྐད་དུ། ",
            "འབྲས་བུ་གསང་བ་བླ་ན་མེད་པའི་རྒྱུད་ལས། ",
            "སྐུ་དང་ཡེ་ཤེས་ཞིང་ཁམས་ལ༑།",
            "འདུ་བའི་ཕྲིན་ལས་ཐམས་ཅད་ནི། །",
            "སྔ་ཕྱི་བྱེ་བྲག་ཐ་དད་མེད།།",
            "ཐམས་ཅད་བདེ་ཆེན་ལྷན་ཅིག་སྐྱེས།།",
            "ཉི་མའི་འོད་དང་སྣང་བྱེད་བཞིན། །",
            "ཡེ་ཤེས་སྣང་བའི་དཀྱིལ་འཁོར་དུ། །",
            "སངས་རྒྱས་ཐོག་མཐའ་མེད་པ་ཀུན། །",
            "ཡེ་ཤེས་སྣང་བ་གཅིག་ལ་སྤྱོད།།",
            ""
        ],
        [
            "ཅེས་སོགས་དང་། ",
            "སྐུ་རྒྱུད་ཤེལ་གྱི་རི་བོ་ལས་ཀྱང་། ",
            "ཐུགས་རྗེ་ངང་གི་སྤྲུལ་པ་ནི། །",
            "གང་ཡིན་གཙོ་བོ་དབྱེར་མེད་ཀྱི། །",
            "སྤྲུལ་པ་དཔག་མེད་འགྱེད་པ་ཡིས། །",
            "སྣང་སྲིད་འཇིག་རྟེན་ཐམས་ཅད་གང་། །",
            "སོ་སོའི་ཕྲིན་ལས་སྣ་ཚོགས་བྱེད།།",
            "ཡང་ནི་སོ་སོའི་དབྱིངས་སུ་ཐིམ། །",
            "དེ་བཞིན་གཅིག་ལས་གཅིག་སྤྲུལ་ཞིང་།།",
            "མར་མེ་གཅིག་ལས་གཅིག་འཕེལ་བས། །",
            "ཐམས་ཅད་མར་མེས་གང་བ་ལྟར། །",
            "སྡོང་པོ་གཅིག་ལས་ཡལ་ག་འབུམ། །",
            "སོ་སོར་གྱེས་པ་ལྟ་བུར་སྤྲུལ།།",
            "དེ་དག་གདུལ་བྱའི་སྣང་ཚུལ་ཏེ།།",
            "ཟླ་བ་དང་ནི་ཆུ་སྣོད་བཞིན། །",
            "གཅིག་ལས་མང་པོ་སྤྲུལ་སྣང་བའོ།།",
            "ཞེས་པ་དེ་ལྟ་བུའི་དགོངས་དོན་མ་གཏོགས་ན་",
            "གསང་སྔགས་ཟབ་མོའི་ཆོས་ཚུལ་ལ་འཇུག་པའི་ཐབས་མི་འབྱུང་ཞིང་།",
            ""
        ],
        [
            "ཆོས་ཀྱི་དབྱིངས་ཟབ་མོ་བློ་ཁོག་ཏུ་མི་ཤོང་བཞིན་",
            "ཐེག་ཆེན་གསང་སྔགས་པར་ཁས་བླངས་།",
            "དགོས་གལ་ཆེ་བའི་དོན་གྱི་སྙིང་པོ་",
            "རང་གི་རྒྱུད་ལ་མ་འབྱོར་བར། ",
            "གཞན་ལ་ཚིག་ཤོ་ལོ་ཀ་རེ་གཉིས་ཀྱི་",
            "སྔ་རྟིང་ཙམ་ལའང་སྒྲོ་བཏགས་ཀྱི་སྐྱོན་འགེལ་བྱས་ཏེ",
            "འདི་ནི་མཐོས་སོ།།",
            "འདི་ནི་དམས་སོ།།",
            "འདི་ནི་ནོར་རོ། །",
            "འདི་ནི་འཁྲུལ་ལོ་ཞེས་སྨྲ་བར་བྱེད་པ་ནི་",
            "རང་ཉིད་ངན་འགྲོའི་རྒྱུ་སྒྲུབ་པ་ཙམ་ལས་",
            "གཞན་པའི་དགོས་པ་ཅི་ཡང་མི་འབྱུང་གི། ",
            "དེ་བས་ཀྱང་",
            "དང་པོར་གོང་དུ་སྨོས་པའི་",
            "གནས་ལུགས་ཡེ་ཇི་བཞིན་པའི་ཡིན་ཚུལ་འདི་",
            "ཐུགས་ལ་ཤོང་ཞིང་ངེས་པ་གཅིག་མཛོད་དང་། ",
            "ཚིག་བརྗོད་སྔ་ཕྱི་ཕྲན་ཚེགས་ཀྱི་རིམ་པ་ལ་",
            "རག་མ་ལུས་པའི་དོན་ཞིག་གྲུབ་ནས་",
            "འོང་གི། ",
            "༈ ཇི་སྐད་དུ། ",
            "རང་རིག་རྩལ་གྱིས་ཡོངས་ལ་མ་གདལ་ན།།",
            ""
        ],
        [
            "འཕྲལ་གྱི་འཕྲོ་འདུས་ཉོན་མོངས་དྭངས་མི་འགྱུར།། ",
            "སྐད་ཅིག་ཙམ་ལ་རང་བྱུང་ཉིད་ཤར་བས། །",
            " ཡོངས་སུ་རྫོགས་པའི་ཏིང་འཛིན་མ་བསྒོམ་གསལ།། ",
            "ཞེས་དང་། ",
            "དགོངས་པ་ཡིད་ཀྱི་ཏིང་འཛིན་མ་གསལ་ན།།",
            "འཕྲལ་གྱི་སྤྲོ་བསྡུས་རང་རིག་ལྷ་མི་གསལ།།",
            "ཆོས་ཉིད་རང་གསལ་རིག་པའི་གཏིང་རྟོགས་ན།།",
            "ཏིང་ངེ་འཛིན་གྱི་ཆོ་འཕྲུལ་མ་བསྒོམ་གསལ།།",
            ""
        ],
        [
            "ཞེས་ཞི་ཁྲོ་དོན་ཁྲིས་གསུངས་པ་ལྟར་གྱི་",
            "དོན་རྒྱུད་ལ་འབྱོར་དགོས་པ་ལགས། ",
            "ཞེས་ཀླན་ཀ་སྒྲོག་པ་པོ་ལ་གདམས་སོ།།",
            "༈ རྒྱལ་བའི་སྤྱི་གཟུགས་མཆོག་གི་སྤྲུལ་པའི་སྐུའི། །",
            "བཀའ་མཆིད་ལན་དུ་ཅི་ནུས་ཕུལ་བ་ཡི། །",
            "ཞར་བྱུང་གཞན་གྱི་ངག་འཁྱལ་ཟློག་ཚིག་འདི། །",
            "མི་རྒན་ཤི་སྐྲ་དཀར་པོའི་ཁེབས་བཞིན་དུ། །",
            "དལ་གཏམ་ཡི་གེར་འགོད་པའི་ལོང་མེད་ཀྱང་། །",
            "དང་པོའི་ལས་ཅན་བློ་དམན་དད་ལྡན་དག །",
            "ཡིད་ཀྱི་འཆིང་བ་གཅོད་ལ་ཕན་ནམ་སྙམ།།",
            "སྨྲས་འདི་ཉེས་པའི་རྒྱུ་རུ་མ་གྱུར་།ཤུ་བྷ།། ",
            "༈ ཡང་རེ་ཞིག་བཀའི་གླེགས་བུ་རིན་པོ་ཆེ་བསྩལ་བའི་ཁྲོད་།",
            "གཏེར་གསར་གྱི་ཆོས་ཀ་ཐ་དད་པའི་བསྙེན་སྒྲུབ་ཀྱི་",
            "སྐབས་དོན་རྣམས་སྨྲ་བར་བྱོས་ཤིག་ཅེས་གསུངས་པའི་ཆར། ",
            "སྤྱིར་ཡང་རིག་འཛིན་འཇའ་ཚོན་པའི་ཆོས་སྐོར་",
            "འདི་དག་ཕལ་མོ་ཆེའི་བབས་ཡུལ་ནི་རྙིང་ལུགས་ལས་ཀྱང་",
            "གསར་མ་ལུགས་ཁོ་ན་འདྲ་ཆེ་བ་ཞིག་",
            "ངེས་པར་སྣང་བ་ནི་བདག་འདྲ་བླུན་པོས་ཀྱང་མ་མཐོང་ལ",
            "གཞན་གྱིས་ཀྱང་དེ་བཞིན་ཟེར་བ་དང་། ",
            "ཁྱད་པར་རྙིང་མ་བར་རློམ་པ་རིག་འཛིན་དེ་ཉིད་ལ་",
            "མི་མོས་པ་དག་གིས་སྐུར་ཞུས་བྱེད་པའི་རྒྱུ་རྐྱེན་ཡང་",
            "དེ་འདྲའི་སྟབས་ཀྱིས་ཡིན་པར་སྣང་ལ",
            ""
        ],
        [
            "རྫོགས་རིམ་ངེས་དོན་ལྟ་སྒོམ་སྐབས་ཀྱི་ཆོས་སྐད་རྣམས་ལའང་",
            "མིང་རྫོགས་ཆེན་དུ་བཏགས་ཀྱང་",
            "དངོས་གཞི་ཕྱག་རྒྱ་ཆེན་པོར་བཞག་ཏུ་འདུག་ཅེས་",
            "སྙད་འདོགས་བྱེད་མོད་ཀྱི། ",
            "བདག་འདྲའི་བསམ་ཚོད་ལ་ནི། ",
            "གུ་རུ་རིན་པོ་ཆེ་ཉིད་འཁོར་འདས་",
            "དུས་གསུམ་ས་ལེར་མཁྱེན་པས། ",
            "གཏེར་སྟོན་སོ་སོའི་གོམས་འདྲིས་དང་མཐུན་པའི་",
            "ཆོས་བཀའ་གཏད་པ་ནི་ཤེས་པར་ཡོད་འདུག་སྟེ",
            "དཔེར་ན་",
            "མངའ་བདག་མྱང་ཞི་བྱེད་ལ་མཁས་པ་ལ་",
            "ཞི་བྱེད་ཀྱི་དགོངས་པ་དང་མཐུན་པའི་ཆོས་སྐོར་མང་དུ་།",
            "གུ་རུ་ཆོས་དབང་ལ་སྨན་རྩིས་ལ་མཁས་པས་",
            "སྨན་རྩིས་ཀྱི་སྐོར་མང་དུ་གནང་། ",
            "དེ་བཞིན་དུ་རྒྱ་ཞང་ཁྲོམ་མཐུ་མཁན་ལ་མཐུ་གཏད་ཀྱི་སྐོར་དང་། ",
            "བོན་པོ་བྲག་ཚལ་དང་བོན་གསས་ཁྱུང་འཐོགས་སོགས་ལ་བོན། ",
            "རཀྴ་གཏེར་སྟོན་མདོས་མཁན་ལ་མདོས་།",
            "ར་མོ་ཤེལ་སྨན་དང་",
            "ཀུ་ཚ་སྨན་པ་སོགས་ལ་སྨན་དཔྱད་ཀྱི་གཏེར་ཁ་གཏད་པ་དང་། ",
            "གཞན་ཡང་རིན་ཆེན་གླིང་པའི་ཆོས་སྐོར་གྱི་བདག་པོ་",
            "རྗེ་རང་བྱུང་གིས་མཛད་དགོས་ཕྱིར་",
            "ཕྱག་ཆེན་ཆོས་དྲུག་སོགས་བྱུང་བ་དང་། ",
            "ཆོས་སྐད་ཀྱི་བབས་འགྲོས་ཀྱང་། ",
            "མངའ་རིས་པཎ་ཆེན་ས་སྐྱའི་སྐོར་ལ་མཁས་པས་",
            "གཏེར་ཆོས་ཀྱི་དབྱིབས་ཀྱང་ས་ལུགས་འདྲ་བ་དང་། ",
            "འཕྲང་པོ་གཏེར་སྟོན་ཡང་གསར་མ་མཁས་ཕྱིར་",
            "གཏེར་ཆོས་ཀྱང་གསར་མའི་ཆོས་སྐད་འདྲ་བར་སྣང་ཚེ། ",
            "རིག་འཛིན་ཆེན་པོ་འདི་ཉིད་ཀྱང་",
            "དང་པོའི་ཆོས་སྒོར་ཞུགས་ལུགས་དང་བསྟུན་ནས་",
            "གནང་བ་ཞིག་ཡིན་པར་ངེས་ཚེ། ",
            "རྙིང་མའི་ཆོས་སྐད་འདྲ་པོ་མ་བྱུང་ཞེས་",
            "འཁུན་པ་དག་ནི་",
            "རང་ཉིད་མཐོང་རྒྱ་ཆུང་སྐྱོན་ལས་གཞན་མ་ཡིན་མོད། ",
            "རང་བཞིན་བབས་ཀྱི་དོན་ནི། ",
            "གཏེར་སྟོན་གཏེར་ཆོས་སོགས་ཀྱི་སྐོར་འདི་ལ་",
            "ཆོས་མིག་རྡུལ་བྲལ་མ་ཐོབ་རིང་ལ་བརྟག་དཀའ་ཞིང་",
            "གལ་ཏེ་བསླུས་ན་ནི་ཕུང་ཚབས་ཀྱང་ཆེ་ཕྱིར། ",
            "རིག་འཛིན་ཆེན་པོ་དེ་ཉིད་ཀྱང་འགྲོ་དོན་མཛད་ནས་",
            "རྒྱང་ཙམ་མ་སོང་གི་བར་དུ། ",
            "བདག་ཅག་ཀྱང་ལྐོག་གྱུར་གྱི་གནས་མི་ཤེས་ཚེ་",
            "ཧ་ཅང་དག་སྣང་བྱེད་སྔས་པ་ལ་དགའ་རྒྱུ་མི་འོང་ཞིང་།",
            ""
        ],
        [
            "ལྷག་པར་རྟོགས་ལྡན་གྱི་རིགས་ལ་",
            "བཟང་ངན་སྣ་ཚོགས་ཤིག་མཐོང་བ་དང་། ",
            "གཏེར་སྟོན་དེ་ཉིད་ཀྱང་ཐོག་མར་སྨན་པ་དང་། ",
            "དེ་ནས་རྟོགས་ལྡན་སླར་གཏེར་སྟོན་དུ་གྱུར་ཚེ་",
            "དེ་འདྲ་ཅི་ཡིན་མི་ཤེས་ཞེས་",
            "གླེང་ཞིང་བཏང་སྙོམས་སུ་གནས་པ་།",
            "སླད་དུ་རྗེ་ནོར་བུ་བརྒྱན་པས་",
            "བདག་རྐྱེན་མཛད་པར་ཐོས་འཕྲལ་།",
            "ད་ནི་ཐེ་ཚོམ་མི་དགོས་།",
            "རྗེ་དེ་ཉིད་ནི་སྤྱིར་སྐྱེས་ཆེན་རྩོད་བྲལ་ཡིན་པར་ལྟ་ཅི་སྨོས་ཀྱི། ",
            "སྒོས་སུ་གསར་རྙིང་གཉིས་ཀར་མཁྱེན་གཟིགས་ཟླ་མེད་དང་། ",
            "ཁྱད་པར་ཐུགས་དམ་མངོན་མཁྱེན་གྱིས་",
            "ལེགས་ཉེས་སྒྲིབ་བྲལ་དུ་གཟིགས་པས་ན་",
            "རྗེ་དེས་དེ་ལྟར་མཛད་ན་",
            "སོམ་ཉི་མི་དགོས་ཞེས་བགྲོས་ཏེ་",
            "རིག་འཛིན་དེ་ཉིད་སྤྱན་དྲངས་པས། ",
            "རྙིང་མ་བར་རློམ་པའི་",
            "ཨུ་ཚུགས་ཅན་གྱི་དབོན་རིགས་སོགས་",
            "མང་པོ་ཡང་རྩེ་ལེ་བས་",
            "གཏེར་སྟོན་ཚད་ལྡན་དུ་མཐོང་ཡོད་པར་འདུག་པས་",
            "སྐྱབས་སུ་མཆི་ཞེས་འདུས་ཤིང་བཏུད། ",
            "དེ་ལྟར་བདག་ཅག་གི་འབུལ་གསོལ་བཀུར་སྟི་",
            "རྒྱ་ཅན་བྱེད་རྒྱུ་མེད་རུང་། ",
            "ཀོང་པོ། ",
            "སྤོ་བོ། ",
            "ཁམས་དང་",
            "འཇང་ཡན་ཆད་ཀྱི་རྙིང་མའི་གདུལ་བྱར་",
            "གཏོགས་པ་ཐམས་ཅད་འདུས་ཤིང་",
            "འགྲོ་དོན་ཆེར་རྒྱས་བྱུང་སོང་བ་དང་། ",
            "འཇང་ས་ཐམ་རྒྱལ་པོའི་ཞུ་ཡིག་འབུལ་བ་སོགས་ཀྱང་",
            "སྐུ་ཞབས་སུ་ཡར་ཕུལ་ཞིང་",
            ""
        ],
        [
            "མར་ལ་ཕྱག་ཐམ་དམ་རྫས་གཏེར་ཆོས་དད་རྟེན་སོགས་གནང་བའི་",
            "བརྡ་སྦྱོར་སོགས་ཀྱང་",
            "བདག་གིས་ཕྱག་ཕྱི་ཞུས་པ་ལ་མཉེས་ཚོར་ཡང་",
            "ཆེ་བར་མཛད་པ་བྱུང་ལགས་པ་སོགས་",
            "འཕྲོས་ཞུས་སུ་གསོལ་བ་དང་། ",
            "༈ སྐབས་དོན་དངོས་།",
            "དེ་ཡང་བདག་ནི་",
            "གཏེར་གསར་དཀོན་མཆོག་སྤྱི་འདུས་རྩ་བ་གསུམ་ལ་",
            "གྲངས་བསྙེན་ལྷག་ཙམ་དང་། ",
            "ཁྱད་པར་གུ་རུ་ཞི་བསྙེན་ལ་",
            "འབུམ་ཕྲག་བརྒྱ་དང་ཉེར་བརྒྱད་ཙམ་དང་། ",
            "ཐུགས་རྗེ་ཆེན་པོའི་ཕྱི་སྒྲུབ་སྐྱེ་བདུན་སྒྲུབ་པ་དང་",
            "སྦྲགས་པ་ལ་བྱེ་བ་བརྒྱད་མ་གཏོགས། ",
            "གཏེར་རྗེས་མ་རྣམས་སོ་སོའི་སྒེར་བསྙེན་མ་བྱས་ཏེ",
            "རིག་འཛིན་དེ་ཉིད་ཀྱི་བཀའ་ལས། ",
            "ཁྱོད་རང་ལ་བདག་གིས་ཆོས་འདི་ཐམས་ཅད་ཀྱི་",
            "བདག་པོར་དབང་བསྐུར་བྱིན་བྱིས་བརླབས། ",
            "བཀའ།",
            "ལུང་ཕོགས། ",
            "མངའ་གསོལ་བ་འདི་ཀས་",
            "གཞན་དོན་བྱེད་དགོས་པ་བྱུང་ན་ནི་ཇི་ལྟར་འདོད་པ་གྱིས་།",
            "ཁྱོད་རང་ཉམས་ལེན་ནི་བསྟན་པའི་བབས་ཀྱི་",
            "རྟེན་འབྲེལ་ཡིན་པས། ",
            "གཏེར་རྙིང་རང་ལ་འབུངས་ཤིག་ཅེས་པའི་ཞལ་གདམས་ཡོད་པར་།",
            ""
        ],
        null,
        [
            "ཐུན་མོང་གི་སྔོན་འགྲོ་དངོས་གཞི་རྗེས་ཀྱི་",
            "ཉམས་ལེན་ཁ་སྐོང་ལ་དགོས་རིགས་ཐམས་ཅད་ནི་",
            "བི་མ་ལའི་ཆོས་སྤྱོད་ལྟར་བློ་ལ་ངེས་པར་བྱ་ཞིང་།",
            "དངོས་གཞིའི་བསྙེན་སྒྲུབ་གཙོ་བོར་",
            "ཕྱི་སྒྲུབ་ལྷ་གཅིག་དཀར་པོ་ལ་གཞུང་ཇི་ལྟ་བར་།",
            "དེ་ནས་རྩ་རླུང་ཐིག་ལེའི་ཉམས་ལེན་སྔར་མི་ཤེས་ན་",
            "བླ་མས་ཟབ་ལམ་གྱི་ཁྲིད་ཚུལ་ལྡན་བཏབ་ཅིང་། ",
            "དེ་དག་གི་གནད་ཤེས་པར་གྱུར་པ་ན་",
            "ཚེ་དཔག་མེད་ཀྱི་ནང་སྒྲུབ་རྟགས་ཐོན་དུ་འབད་དེ་",
            "རྗེས་གསང་སྒྲུབ་ལ་འབད་ནས་",
            ""
        ],
        [
            "དེ་ཐམས་ཅད་ལ་གོམས་པ་ཐོབ་ན",
            "མན་ངག་གསང་བའི་སྒྱུ་འཕྲུལ་གྱི་ལས་ཚོགས་རྣམས་དང་། ",
            "གཞན་ཡང་",
            "སྐུ་གསུང་ཐུགས་ཀྱི་ལས་སྦྱོར་",
            "དེ་དག་ཐམས་ཅད་ཚེགས་མེད་དུ་འགྲུབ་།",
            "གལ་ཏེ་གང་ཟག་སྣོད་ལྡན་ཁྱད་པར་བའི་རིགས་",
            "འོག་སྒོ་བདེ་ཆེན་གྱི་སྐལ་ལྡན་ཡིན་པའི་ཚེ་ན་ནི་",
            "སྔོན་ལ་ནང་སྒྲུབ་གསང་སྒྲུབ་རྣམས་",
            "ལྷག་པར་གནད་བསྣུན་རྟགས་ཐོན་དུ་བྱེད་དགོས་པ་ནི་",
            "གལ་པོ་ཆེར་གདའ་བ་དང་། ",
            "མདོར་ན་",
            "འདི་སྐབས་ཀྱི་ཕྱི་ནང་གསང་སྒྲུབ་ཐམས་ཅད་ལུས་དཀྱིལ་འབའ་ཞིག་ཡིན་ཕྱིར་",
            "མཚན་བཅས་ཀྱི་དཀྱིལ་འཁོར་སྒྲུབ་རྫས་བཤམས་མི་དགོས་པ་ཤས་ཆེ་བ་དང་། ",
            "དམིགས་པ་དང་",
            "བཟླས་པ་སྔགས་སོགས་ནི་གཞུང་ཉིད་ནས་",
            "ཤིན་ཏུ་ཞིབ་ཕྱིར་སླར་ཟིན་རིས་སོགས་དགོས་པའི་རིགས་མ་མཆིས་ལ",
            "འོན་ཀྱང་སློབ་མ་གསར་བུ་བ་ལ་གནང་བའི་སྐབས་ལྟ་བུར་ནི་",
            "བསྐྱེད་རྫོགས་ཀྱི་གོ་བརྒྱད་བཞི་ནས་",
            "མ་དཀྲོལ་ན་ཁོང་ཚོས་མི་གོ་ཚེ་སྤྱི་གཞུང་ལྟར་ཁྲིད་དགོས་པ་ལགས། ",
            "༈ ཐུགས་རྗེ་ཆེན་པོ་ལ་ནི་སྤྱིར་གཏེར་ཁ་ཐ་དད་ལ་",
            "ཐུགས་རྗེ་ཆེན་པོའི་ཆོས་སྐོར་ཡང་",
            "རྒྱུད་སྡེ་གོང་འོག་སྣ་ཚོགས་དང་། ",
            "ཕལ་ཆེར་ནི་བླ་མེད་ལུགས་ཤས་ཆེ་བ་ཙམ་བྱུང་ནའང་། ",
            "འདི་ནི་ཆོས་རྒྱལ་སྲོང་བཙན་ལུགས་",
            "དིང་སང་ཆོས་རྒྱུད་སྤྱི་ལ་",
            "ཡོངས་གྲགས་འདི་ཀ་དང་མཐུན་པ་ཉིད་དུ་གདའ་བ་དང་། ",
            "འདི་ལ་དབང་གི་སྐབས་སོགས་སུ་",
            "བླ་མེད་ཀྱི་དབང་བཞི་རྫོགས་མདོར་བསྡུས་མཛད་པ་ཙམ་ལས། ",
            "ཆོས་ཀ་དངོས་གཞི་སྤྱོད་རྒྱུད་ཀྱི་ཕྱོགས་སུ་གཏོགས་པར་བཞེད་ཀྱང་། ",
            "སྣང་སྲིད་གཞི་བཞེངས་ཀྱི་བསྐྱེད་ཚུལ་དང་། ",
            "ནང་སྒྲུབ་ཡུམ་བཅས་སོགས་བླ་མེད་དང་མཐུན་པར་གཞིར་བཅས་།",
            "རྫོགས་རིམ་བྱེ་བྲག་པ་ཐབས་ལམ་སོགས་ཀྱང་བསྟན་འདུག་པ་",
            "རྣམས་ཀྱིས་རྒྱུད་སྡེ་གོང་འོག་ཐམས་ཅད་ཀྱི་",
            "གནད་དོན་ཚང་བར་གསལ་མོད་ཀྱི། ",
            "འདིའི་ཉམས་ལེན་།",
            ""
        ],
        null,
        [
            "ནང་དང་གསང་བ་དེ་བཞིན་ཉིད་སྒྲུབ་སོགས་",
            "མཐར་ཆགས་སུ་ངེས་པར་དགོས་པ་ནི་མ་ལགས་མོད་ཀྱི། ",
            "གལ་ཏེ་ཅིས་ཀྱང་",
            "དེ་ཐམས་ཅད་ཚང་བར་བསྙེན་འདོད་པ་ལྟ་བུས་ནི་",
            "སྔོན་ལ་ཕྱི་སྒྲུབ་འདི་ལོ་ཟླ་ཞག་ཇི་ཙམ་འདོད་པ་བྱས་ལ",
            "དེ་ནས་ནང་གསང་རྣམས་ཀྱང་",
            "ཟླ་རེ་སོགས་སྤྱི་ལྟར་འདོད་པ་བྱས་པས་རུང་བ་དང་། ",
            "ཁྱད་པར་བཀའ་ཐམ་དུ། ",
            "ཆོས་ལོངས་སྤྲུལ་གསུམ་གྱི་སྤྱན་རས་གཟིགས་གསུམ་པོ་དེ་",
            "སེམས་དཔའ་གསུམ་བརྩེགས་ལྟར་ནང་ལ་ནང་བཅུག་ལྟ་བུར་",
            "དགོས་མི་དགོས་ཕེབས་པ་དེ་ནི། ",
            "བདག་གིས་རིག་འཛིན་ཆེན་པོ་ལ་སྒེར་ཞུས་བཞིན་མ་བྱས་ཀྱང་། ",
            "རང་གི་གོ་ཚོད་ལ་ནི་དེ་གསུམ་པོ་རང་ཉིད་གང་མོས་སུ་",
            "གང་རུང་གཅིག་སྒོམ་པ་མ་གཏོགས་དུས་གཅིག་ལ་",
            "གསུམ་ག་དགོས་པར་མི་སེམས་།",
            "ཚེ་སྒྲུབ་རྒྱུན་ཁྱེར་གཉིས་དགོངས་པ་གཅིག་པར་གོ་ལ༑",
            "དགོས་པ་ནི། ",
            "གང་ཟག་སྤྲོས་མེད་དམ་ལོང་ཁྱབ་མེད་པའི་རིགས་ལ་དགོངས་སམ་སྙམ་།",
            "གཞུང་ཉིད་ནས་",
            "ལྷ་གྲངས་གཙོ་འཁོར་གང་རུང་ལ་ཁོལ་འདོན་དུ་སྒྲུབ་ཀྱང་",
            "བྱིན་རླབས་ལྷག་པར་ཆེ་བ་ནི་",
            "སྤྲུལ་པའི་ཆོས་རྒྱལ་ཉིད་ཀྱི་ཞལ་ལུང་ཡིན་ཞེས་",
            "གསུངས་འདུག་པའི་ཕྱིར་རོ། །",
            "དེས་ན་བསྐྱེད་ཆོག་རྒྱས་པའི་རིམ་པ་ལ་མོས་ན་དེའི་",
            "སྤྱན་འདྲེན་མཆོད་བསྟོད་སོགས་ཀྱང་གཞུང་ཉིད་ལྟར་",
            "བྱས་ལབསྡུས་པ་རྒྱུན་ཁྱེར་ག་ལ་",
            ""
        ],
        null,
        [
            "བཟླས་པའི་སྐབས་སུ་ཡི་གེ་བཅུ་པ་ནི། ",
            "ཨོ་ཨཱཿཧཱུྂ་ཧྲཱིཿཨོ་མ་ཎི་པདྨེ་ཧཱུྂ། ",
            "ཞེས་པ་ཉིད་ཡིན་པ་དང་། ",
            "བསྙེན་ཚད་བྱེ་བའམ་གང་འགྲུབ་སོང་བ་དང་། ",
            "བླ་མ་སྐུ་གསུམ་རྣམས་ཀྱང་",
            "བསྙེན་ཚད་ཞག་གྲངས་སོགས་མོས་བློ་དང་བསྟུན་ཞིང་།",
            "འཇིགས་བྱེད་ནག་པོ་ནི་ཆེད་དུ་དྲག་ལས་བསྒྲུབ་དགོས་པའམ། ",
            "ཁྱད་པར་བྱད་མ་ནང་འདྲས་ལྟ་བུ་ཟློག་པ་གཞན་གྱིས་",
            "མི་བཟློག་པའི་རིགས་ལ་",
            "འདི་ཉིད་བསྔགས་པ་ཡིན་ཞེས་",
            "རིག་འཛིན་ཆེན་པོ་དེ་ཉིད་ཀྱིས་གསུངས་པ་ལས། ",
            "རྒྱུན་གྱི་ཉམས་ལེན་དཀྱུས་མར་དགོས་པ་ནི་མིན་པར་སྣང་ཞིང་",
            "སྙན་བརྒྱུད་ཉིད་ཀྱི་རྒྱུན་ཁྱེར་ནི། ",
            "མཇུག་གི་ཡིག་ཆུང་ལ་འཁོད་པར་གནང་བ་",
            "རིག་འཛིན་ཆེན་པོ་ཉིད་ཀྱི་ཉམས་བཞེས་ཡིན་གསུངས་པ་",
            "དེ་སྐབས་ཐུགས་ཀར་རྩ་བའི་བླ་མ་རྣམ་ཤེས་ཀྱི་",
            "ཚུལ་དུ་གསལ་བ་དེ་རྗེ་བཙུན་མི་ཕམ་བློ་གྲོས་ལ་མཛད་མོད་ཀྱི། ",
            "འོ་སྐོལ་གཞན་རྣམས་ཀྱིས་ནི་རིག་འཛིན་ཆེན་པོ་ཉིད་བསྒོམ་རྒྱུ་དང་། ",
            "འཁོར་ཡང་འདོད་བསྟུན་བྱས་ཆོག་པར་གསུངས་པ་བཞིན། ",
            "གུ་རུ་རིན་པོ་ཆེ། སྲོང་བཙན་སྒམ་པོ། ",
            "མཉམ་མེད་རིན་པོ་ཆེ་རྣམས་ལ་མི་མོས་མཁན་མི་འབྱུང་ལ",
            "རྒྱལ་བའི་དབང་པོ་སོགས་ཀྱི་དོད་དུ་",
            "རང་རང་གི་བླ་མ་གང་ཡིན་བསྐྱེད་པར་སྤྲོ་ན་དེ་བཞིན་།",
            "གཞན་ཞིབ་ཆ་མཐའ་དག་གཞུང་ཉིད་ནས་",
            "འབྱུང་བ་ལ་མ་འཐུས་པ་མེད་དོ།།",
            "༈ རྟ་ཕག་ཡིད་བཞིན་ནོར་བུ་།",
            ""
        ],
        null,
        [
            "༈ དཔལ་མགོན་མ་ནིང་ལ་ནི། ",
            "སྤྱིར་འདི་རིགས་ཀྱི་སྒྲུབ་པ་པོ་ཡང་། ",
            "རྗེ་དེ་ཉིད་ལྟ་བུ་ལ་སྨོས་ཅི་དགོས་ཀྱི། ",
            "གང་ཟག་ཕལ་པའི་རིགས་ལ་ནི་ལྟ་བ་རྒྱབ་ཀྱི་ལྷ་དང་",
            "གཉེན་པོ་སྟོབས་ཀྱི་ལྷ་སོགས་ལ་ནུས་པ་",
            "གདེང་ཚད་ལྡན་སྔོན་དུ་འགྲོ་དགོས་ཚེ། ",
            "སྙིགས་དུས་ཀྱི་གང་ཟག་འཕྲལ་གྱི་འདོད་ཐག་ཉེ་ལ་",
            "ཕུགས་ཀྱི་ཁེ་གྱོང་མི་ཤེས་པ་མང་ཕྱིར་དེ་འདྲའི་རིགས་ཀྱིས་",
            "བསྒྲུབ་ཀྱང་གཅེར་བུའི་མདའ་ཁ་དང་། ",
            "གོ་མེད་ཡུལ་ཞུགས་ཀྱི་དཔེར་ཟད་མོད་ཀྱི། ",
            "འོན་ཀྱང་རྩ་བའི་བསྙེན་པ་ཙམ་ཞིག་བྱེད་པའི་དབང་དུ་བགྱི་ན",
            "སྔོན་ལ་ཕྱག་རྡོར་རྟ་མགྲིན་གང་རུང་ངམ། ",
            "རབ་ལ་ནི་ཆེ་མཆོག་གི་བསྙེན་པ་",
            "བཀའ་བརྒྱད་གཏེར་ཁ་གང་རུང་གི་ལུགས་ལྟར་",
            "གྲངས་བསྙེན་ཐེམས་པ་ཞིག་ནི་མེད་དུ་མི་རུང་དང་། ",
            "དེ་ནས་འདི་ཉིད་ལ་ནམ་འཇུག་ཚེ་གནས་དབེན་ལ་",
            "མཚམས་དམ་པ་དང་། ",
            "ཁྱད་པར་བུད་མེད་ཀྱི་རིགས་ཀྱིས་མི་མཐོང་བར། ",
            "མགོན་པོའི་སྐུ་རྟེན་བྲིས་འབུར་ཅི་རིགས་བཤམས་པའི་དྲུང་དུ། ",
            "གཏོར་མ་བཟང་པོ་གཟི་ལྡན་རྒྱུན་བཞག་ཞིག་དང་། ",
            "ནུབ་རེ་ལ་འབུལ་རྒྱུའི་གཏོར་ཆུང་རེ། ",
            "གཞན་ཡང་",
            "སྨན་རཀ་མཆོད་ཚོགས་སྤྱན་གཟིགས་མགོན་རྫས་ཀྱི་རིགས་ཀྱི་ནམ་པར་བཤམས་།",
            "སྐྱབས་སེམས་བདུན་དག་སོགས་",
            "ཐུན་མོང་གི་སྔོན་འགྲོ་སྤྱི་མཐུན་གྱི་རྗེས་།",
            "བདག་བསྐྱེད་ཆེ་མཆོག་གི་",
            "བསྐྱེད་བཟླས་བརྒྱ་སྟོང་གང་རིགས་བྱས་།",
            ""
        ],
        [
            "དེ་ནས་རང་གི་མདུན་དུ་",
            "དུར་ཁྲོད་ཐོད་མཁར་མེ་རླུང་འཚུབ་ཅིང་",
            "དྲེགས་བྱེད་སྤྲིན་ལྟར་འཐིབས་པའི་",
            "ཕོ་བྲང་གི་དབུས་སུ་ཆོས་འབྱུང་མཐིང་ནག་པད་ཉི་བམ་ཆེན་གྱི་གདན་།",
            "བདག་གི་ཐུགས་ཀ་ནས་ཧཱུྂ་མཐིང་ནག་འཕྲོས་ཏེ་",
            "གདན་ཁར་བབས་པ་ལས་འོད་འཕྲོས། ",
            "རྒྱལ་བ་མཆོད་ཅིང་འགྲོ་སྒྲིབ་སྦྱང་བ་དང་",
            "གདུག་པ་ཅན་ཚར་བཅད་ནས་",
            "འོད་ཟེར་ཚུར་འདུས་ཧཱུྂ་ལ་ཐིམ་པས་གནས་གྱུར་ཏེ",
            "དཔལ་མགོན་གྱི་སྐུ་ཆ་ལུགས་རྫོགས་པར་གསལ་བའི་",
            "གཡས་གཡོན་དུ་གཟའ་རྡོར་གཉིས། ",
            "མདུན་དུ་ལས་མཁན་སྲོག་བདུད་དང་བཅས་པའི་",
            "མཐའ་སྐོར་དུ་སྡེ་བརྒྱད་སྤྲུལ་པ་ཡང་འཁོར་དང་བཅས་པ་",
            "ཉི་མ་དང་",
            "འོད་ལྟར་ཤུགས་འབྱུང་དུ་བསྐྱེད་ཅིང་། ",
            "གནས་གསུམ་འབྲུ་གསུམ་ལས་འོད་འཕྲོས་པས། ",
            "འོག།",
            "གསུམ་རྩེན། ",
            "མ་ལ་ཡ། ",
            "བསིལ་བ་ཚལ། ",
            "ཨུ་ཙ་མ། ",
            "རྡོ་རྗེ་གདན། ",
            "ནཱ་ལེནྡྲ་སོགས་བཞུགས་གནས་རྣམས་ནས་",
            "ཡེ་ཤེས་ཀྱི་མགོན་པོ་འཁོར་བཅས་སྤྱན་དྲངས་ནས་",
            "དམ་ཚིག་པ་ལ་དབྱེར་མེད་བསྟིམ། ",
            "བདག་ཉིད་ཆེ་མཆོག་གི་",
            "ཕྱག་མཚན་རྡོ་རྗེ་མགོན་པོའི་སྤྱི་བོར་བཞག་ནས་",
            "བཀའ་བསྒོ་དམ་བསྒྲགས་པས་",
            "ཅི་གསུང་སྒྲུབ་པར་ཞལ་གྱིས་བཞེས་པར་མོས་ཤིང་",
            "བདག་ཉིད་བསྐྱེད་རྫོགས་དབྱེར་མེད་ཀྱི་དཔའ་གདེང་ཆེར་།",
            ""
        ],
        null,
        [
            "མི་ཚིག་དང་",
            "བྱ་བ་གཞན་དང་",
            "སྐད་ཅིག་ཀྱང་མ་འདྲེས་པར་རྩེ་གཅིག་ཏུ་།",
            "ནུབ་རེ་བཞིན་བསྐང་གསོ་ཚོགས་མཆོད་དང་",
            "འབུལ་གཏོར་མ་ཆག་པར་བྱ་ཞིང་།",
            "ཐུན་མཐར་མགོན་པོའི་འཁོར་རྣམས་ཕོ་བྲང་དང་བཅས་པ་",
            "གཙོ་བོ་ཉིད་ལ་ཐིམ་ཞིང་།",
            "གཙོ་བོ་ཉིད་བདག་ལ་གཉིས་མེད་དུ་ཐིམ་པར་དམིགས་པ་དང་། ",
            "བདག་བསྐྱེད་ནི་མི་བསྡུ་བར་ལྷའི་ང་རྒྱལ་དང་",
            "འབྲལ་མེད་བྱའོ།།",
            "དེ་ལྟ་བུས་ཞག་ཉེར་གཅིག་སོགས་ཀྱིས་བསྙེན་པ་ཅི་མང་དང་། ",
            "མཐའ་མ་ཡང་བྱེ་བ་ལས་མི་ཉུང་བ་བྱས་ན་",
            "ཆོ་འཕྲུལ་དང་རྟགས་ཀྱི་རྣམ་གྲངས་ཕྲན་ཚེགས་ཅི་བྱུང་ཡང་",
            "འཇིགས་སེམས་དང་ཞེན་རློམ་སྤངས་ཏེ་",
            ""
        ],
        null,
        [
            "ཅི་སྟེ་ལན་གཅིག་གྲུབ་ཀྱང་",
            "རྒྱུན་གྱི་དམ་ཚིག་མཆོད་གསོལ་ལས་སྦྱོར་སྒྲིགས་མ་རྣམས་ཀྱང་",
            "མཐའ་འཁྱོངས་པ་དཀའ་ཞིང་།",
            "དེ་དག་ཚུལ་བཞིན་མ་བྱུང་ན་ནི་",
            "རང་ཉིད་ལ་རང་གཤེད་འབེབས་པའི་རྒྱུར་ཟད་པས་།",
            "དེ་ལས་ཀྱང་དང་པོ་ནས་མ་བརྩམས་པ་ཁེ་ཆེ་ཞིང་།",
            "ལྷག་པར་དེ་ཁར་ནི་",
            "མཆོག་གི་གྲུབ་བརྙེས་ཟམ་མ་ཆད་པར་བྱོན་པའི་བཀའ་དྲིན་ལས། ",
            "གྲི་གུག་ཅན་དང་",
            "ཏྲཀྴད་སོགས་གྲིབ་ལྟར་འགྲོགས་པ་ཡོད་བཞིན་དུ་",
            "ཆོས་སྐྱོང་སྣ་མང་བ་ལ་ཡ་མཚན་རྒྱུ་མེད་པ་ནི། ",
            "དཔལ་ལྡན་འབྲུག་པའི་མགོན་མང་གི་",
            "ལོ་རྒྱུས་ངག་སྒྲོས་རྣམས་ལྟར་འགྱུར་བས་།",
            "སྔར་གྱི་རྣམས་ལ་གསོལ་མཆོད་མི་དམན་པར་",
            "མཛད་པར་གསོལ་བ་འདེབས་པ་ལགས། ",
            "ཡང་གཏེར་གསར་ལས་འཕྲོས་པའི་",
            "སྐབས་དོན་ཟུར་གསལ་འབུལ་རྒྱུར། ",
            "དགོངས་པ་རིན་པོ་ཆེས་ཆོད་པ་ཞིག་ག་ལ་མཆིས་ཏེ",
            "ཞི་ཁྲོ་ངེས་དོན་གྱི་འཛབ་ཏུ་ཕུར་པ་རྩ་སྔགས་ཀྱི་སྐབས་སུ། ",
            "སྤྱིར་ནི་སྒྲ་ས་ལུགས་།",
            ""
        ],
        null,
        [
            "སྔགས་རྣམས་ཀུན་གྱི་མགོ་རུ་།",
            "ཅེས་པས་ཨཱོ། ",
            "དེ་ནས་ས་ཚན་གསུམ་པ་།",
            "བ། དེ་ནས་ཙ་ཚན་གསུམ་པ་།",
            "ཡ་ཚན་གཉིས་པས་འོག་བརྒྱན་ཛྲ། །",
            "ཀ་ཚན་ཡི་གེ་དང་པོ་།",
            "དེ་ལ་དབྱངས་ཀྱི་གསུམ་པས་བརྒྱན།།",
            "ཀི་ ཡ་ཚན་ཡི་གེ་གསུམ་པ་།",
            ""
        ],
        null,
        null,
        null,
        null
    ]
}