{
    "version": "BO8715",
    "reviewed_text": [
        [
            "སྲན་རྡོག་སྟེང་གི་སྲས་མོ། ",
            "གནའ་སྔ་མོ་ཞིག་ལ་རྒྱལ་སྲས་ཤིག་ཡོད་པ་དེས་རྒྱལ་པོའི་སྲས་མོ་ངོ་མ་ཞིག་ལ་གཉེན་སྒྲིག་འདུན་སྐྱེས་།",
            "ཁོ་འཛམ་གླིང་གི་ཡུལ་གྲུ་མང་པོར་བསྐྱོད་དེ་རྒྱལ་པོའི་སྲས་མོ་ངོ་མ་ཞིག་བཙལ་བ་།",
            "ཡིན་ནའང་ཁོའི་དམིགས་འདུན་མ་འགྲུབ་ཅིང་། ",
            "སྤྱིར་ཡུལ་ལུང་མང་པོའི་ནང་དུ་རྒྱལ་པོའི་སྲས་མོ་ཡིན་ཟེར་མཁན་མང་པོ་ཡོད་ཀྱང་། ",
            "ཁོ་ཚོ་ཚང་མ་རྒྱལ་པོའི་སྲས་མོ་ངོ་མ་ཡིན་མིན་རྒྱལ་སྲས་ཀྱིས་མ་ཤེས་པ་།",
            "བུ་མོ་དེ་ཚོ་རྒྱལ་པོའི་སྲས་མོ་ངོ་མ་ཡིན་མིན་རྒྱལ་སྲས་ཀྱིས་ཅི་ལྟར་ཤེས་སམ། ",
            "རྒྱལ་སྲས་ཀྱི་སེམས་སུ་བུ་མོ་དེ་ཚོ་རྒྱལ་པོའི་སྲས་མོ་ངོ་མ་མིན་པའི་",
            "སྣང་ཚུལ་གསལ་བོར་བྱུང་བས། ",
            "རྒྱལ་སྲས་སླར་ཡང་རང་ཡུལ་ལ་ལོག",
            "རྒྱལ་པོའི་སྲས་མོ་ངོ་མ་ཞིག་ལ་གཉེན་སྒྲིག་མ་ཐུབ་པའི་",
            "རྐྱེན་གྱིས་ཁོ་རང་སེམས་སྡུག་ནང་སྡོད་དགོས་བྱུང་།",
            "དགོང་མོ་ཞིག་ལ་ཆེས་འཇིགས་སུ་རུང་བའི་ནུབ་རླུང་འཚུབ་།",
            ""
        ],
        [
            "གློག་དམར་འཁྱུག",
            "འབྲུག་སྒྲ་ལྡིར། ",
            "དུས་མཚུངས་སུ་ཞག་ཆར་ཤག་ཤག་བབས་སོང་།",
            "ཆར་རླུང་དེ་ནི་དངོས་གནས་སྐྱི་གཡའ་བ་ཞིག་ཏུ་སྣང་།",
            "དྲག་ཆར་ཁྲོད་དུ་རྒྱལ་པོའི་འཁོར་འབངས་ཚང་མ་རྒྱལ་པོའི་ཕོ་བྲང་ཕྱོགས་སུ་ཡོང་།",
            "གྲོང་ཚོ་དེའི་མཁར་སྒོ་རྡུང་བ་དང་རྒྱལ་པོ་བགྲེས་པོས་མཁར་སྒོ་ཕྱེ་བ་།",
            "སྐབས་དེར་མཁར་སྒོའི་ཕྱི་ལོགས་སུ་སྲས་མོ་ཞིག་ལངས་ནས་བསྡད་ཡོད་པ་དང་། ",
            "མོ་རང་འདམ་བག་དང་ཆར་ཆུས་ཡོངས་སུ་བརླན་འདུག",
            ""
        ],
        [
            "ཆར་ཆུ་མོའི་སྐྲ་འདབ་ནས་ཟགས་ཏེ་",
            "ལྭ་བ་བརླན་པར་གྱུར་ནས་ལྷམ་ནང་དུ་ཐིམ་པ་དང་། ",
            "ལྷམ་གྱི་ཕྱི་རྟིང་ནས་ཕྱི་ཕྱོགས་སུ་བཞུར་གྱིན་འདུག",
            "བུ་མོ་དེས་མོ་རང་རྒྱལ་པོའི་སྲས་མོ་ངོ་མ་ཡིན་།",
            "བཙུན་མོ་བགྲེས་མོའི་བསམ་པར། ",
            "“བུ་མོ་དེ་སྲས་མོ་ངོ་མ་ཞིག་",
            "ཡིན་མིན་ང་ཚོས་བརྟག་ན་ཤེས་།” ",
            "བགྲེས་མོ་དེས་སྐད་ཆ་ཚིག་གཅིག་ཀྱང་",
            "མ་བཤད་པར་རང་གི་གཟིམ་ཁང་ནང་ལ་ཡོང་།",
            "གཟིམ་ཆས་ཚང་མ་བསལ་ནས་",
            "གཟིམ་ཁྲིའི་སྟེང་དུ་སྲན་རྡོག་གཅིག་བཞག",
            "དེའི་ཐོག་ལ་བྱ་སྤུའི་མལ་ཁྲི་ཉི་ཤུ་བརྩེགས། ",
            "དེའི་ཐོག་ལ་མལ་སྟན་ཉི་ཤུ་བརྩེགས། ",
            "དེའི་སྟེང་དུ་སྲས་མོ་ཞག་སྡོད་བྱེད་དུ་བཅུག",
            ""
        ],
        [
            "ཕྱི་ཉིན་ཞོགས་པར། ",
            "རྒྱལ་པོ་འཁོར་དང་བཅས་པས་སྲས་མོར། ",
            "“མདང་ནུབ་ཁྱོད་གཉིད་ཡག་པོ་ཁུག་སོང་།” ",
            "ཞེས།",
            "“ཀྱེ།” ",
            "ཅེས་སྲས་མོ་ན་རེ། ",
            "“མདང་ནུབ་ང་གཉིད་ཁྱོན་ནས་ཁུག་མ་སོང་།",
            "ང་གཉིད་ལྕོག་རེ་བརྒྱབ་པ་ཙམ་།",
            "ལྷ་ཡུལ་ནས་གཟིམ་ཁྲི་འདིའི་སྟེང་དུ་སུ་ཞིག་ཉལ་ཡོད་པ་ཤེས་ངེས་།",
            "ང་རང་སྲ་ཞིང་མཁྲེགས་པའི་དངོས་པོ་ཞིག་གི་ཐོག་ཏུ་ཉལ་བས། ",
            "ངའི་ལུས་སྟེང་ལ་ནག་ཐིག་དང་སྔོ་ཐིག་མང་པོ་བཟོས་འདུག",
            "དེ་ནི་ཧ་ཅང་འཇིགས་སུ་རུང་བ་ཞིག་རེད་ཨང་།” ",
            "རྒྱལ་པོ་འཁོར་དང་བཅས་པས་བུ་མོ་དེ་ནི་དངོས་གནས་རྒྱལ་པོ་ཞིག་གི་",
            "སྲས་མོ་ངོ་མ་ཡིན་པ་དོགས་གཞི་མེད་པར་རྟོགས་སོ།།",
            ""
        ],
        [
            "བུ་མོ་དེ་མལ་སྟན་ཉི་ཤུ་དང་མལ་ཁྲི་ཉི་ཤུའི་ཐོག་ནས་ཟགས་ཏེ་གཤམ་གྱི་སྲན་མའི་སྟེང་ལ་ལྷུང་འདུག",
            "སྲས་མོ་ནི་དངོས་གནས་སྙིང་ལ་སྡུག་པ་ཞིག་ཡིན་ངེས་།",
            "རྒྱལ་སྲས་ཀྱི་བསམ་པར། ",
            "ཁོས་གཞི་ནས་རྒྱལ་པོའི་སྲས་མོ་ངོ་མ་ཞིག་རྙེད་སོང་སྙམ་།",
            "ཁོ་རང་རྟབ་རྟབ་པོར་སྲས་མོ་དེ་ལ་གཉེན་སྒྲིག་བྱས་སོ།།",
            "",
            "ཕྱིས་སུ་རྒྱལ་པོ་ཚང་གིས་སྲན་རྡོག་དེ་དག་འགྲེམ་སྟོན་ཁང་དུ་བཤམས་པ་དང་། ",
            "སྲན་མ་དེ་དག་སུས་ཀྱང་མ་ཁྱེར་བར་ད་ལྟ་ཡང་མཐོང་རྒྱུ་ཡོད་པས། ",
            "དེ་ནི་དངོས་བྱུང་གཏམ་རྒྱུད་ཅིག་རེད་འདུག",
            ""
        ]
    ]
}