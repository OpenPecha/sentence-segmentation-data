{
    "version": "BO8471",
    "reviewed_text": [
        [
            "ཕྱི་ལོ་ ༡༩༨༠ ལོའི་གསུམ་བཅུའི་དུས་དྲན་གྱི་གསུང་འཕྲིན། ",
            "འགྲེམ།",
            "ལོ་ལྟར་དུས་ཚེས་འདིའི་ཐོག་ང་ཚོ་བྱེས་འབྱོར་བོད་མི་རྣམས་",
            "ས་གནས་སོ་སོར་འདུ་འཛོམས་ཀྱིས་དུས་དྲན་བྱེད་བཞིན་པ་ལྟར། ",
            "ད་ལམ་གསུམ་བཅུའི་དུས་དྲན་ཐེངས་ཉེར་གཅིག་པ་འདིའི་སྐབས་སུ། ",
            "བོད་ཕྱི་ནང་དུ་གནས་འཁོད་རང་རིགས་ཡོངས་ལ་",
            "མཛའ་བརྩེའི་གདུང་སེམས་ཟབ་མོའི་ཐོག་ནས་འཚམས་འདྲི་བྱེད་ཀྱི་།",
            "ད་ཕན་ལོ་ཉེར་གཅིག་རིང་གི་བྱུང་བ་དེ་ནི་",
            "བོད་ཀྱི་ལོ་རྒྱུས་ནང་བྱུང་མ་མྱོང་བའི་གནས་ཚུལ་ཞིག་།",
            "བོད་མི་རིགས་ལ་མི་རབས་དུ་མར་རྒྱུན་གཤིས་སུ་འཇགས་པའི་",
            "ཆོས་དང་རིག་གཞུང་སྤྱི་ཚོགས་ཀྱི་",
            "གོམས་སྲོལ་ཐུན་མོང་མ་ཡིན་པ་རྣམས་འཆར་གཞི་ལྡན་ལ་",
            "གཞི་རྒྱ་ཆེ་བའི་གཏོར་བཅོམ་དང༌། ",
            "དབུལ་ཕོངས་བཀྲེས་སྐོམ་གྱིས་མཚོན་པའི་",
            "བརྣག་དཀའི་ངལ་དུབ་འཇིགས་དངངས་འདི་ལྟ་བུ་",
            "ལོ་བརྒྱ་ཕྲག་མང་པོའི་རིང་བོད་མི་ཚོས་གཏན་ནས་མྱོང་ཡོད་པ་མ་།",
            "འདས་པའི་ལོ་ཤས་རིང་མི་བརྟན་གཡོ་བའི་རང་བཞིན་ཅན་གྱི་",
            "རྒྱལ་སྤྱིའི་སྲིད་དོན་གྱི་གནས་སྟངས་ཐོག་",
            "མྱུར་མགྱོགས་ཆེ་བའི་འགྱུར་བ་ཕྱིན་པ་དང་ཆབས་ཅིག་",
            "དངོས་ཐོག་བདེན་འཚོལ་བྱེད་པོར་ཁས་འཆེ་བའི་",
            "རྒྱ་ནག་གི་ད་ལྟའི་འགོ་འཁྲིད་ཚོའི་འོག་",
            "རྒྱ་ནག་ནང་དུའང་འགྱུར་བ་འགྲོ་བཞིན་ཡོད་པ་།",
            ""
        ],
        [
            "རྒྱ་ནག་གཞུང་གིས་རང་རེ་བྱེས་འབྱོར་བ་རྣམས་རང་ཡུལ་དུ་",
            "ཕྱིར་ལོག་བྱ་དགོས་ཞེས་ཡང་ཡང་འབོད་བསྐུལ་བྱས་ཡོད་པ་དང༌། ",
            "དེ་བཞིན་མཐའ་ལྷུང་མིན་པའི་ལམ་ཕྱོགས་ཟེར་བའི་",
            "སྲིད་བྱུས་དེ་རྒྱ་ནག་ནང་དུ་རིམ་ཁྱབ་ཏུ་འགྱུར་བཞིན་པའི་ཐོག",
            "་བོད་ནང་དུའང་གང་འཚམས་འཕེལ་རྒྱས་སུ་འགྲོ་བཞིན་ཡོད་པ་།",
            "ལས་འགུལ་འདི་དག་གི་རྗེས་འབྲས་ཇི་འདྲ་ཞིག་",
            "ཡོང་རྒྱུ་ད་ལྟའི་ཆར་བརྗོད་དཀའ་ཡང༌། ",
            "དངོས་ཡོད་འགྱུར་འགྲོས་དང་རྒྱ་མིའི་འབོད་བསྐུལ་ལ་",
            "གཞིགས་ཏེ་",
            "བོད་ནང་གི་དངོས་ཡོད་གནས་ཚུལ་ལ་",
            "རྟོག་ཞིབ་ཆེད་སྐུ་ཚབ་ཚོགས་ཆུང་ཞིག་",
            "རྒྱ་ནག་བརྒྱུད་བོད་དུ་ཆེད་གཏོང་བྱས་ཤིང༌། ",
            "འདི་ནི་ལོ་ཉི་ཤུ་རྩ་གཅིག་ཙམ་གྱི་རིང་",
            "རྒྱ་མིར་འབྲེལ་མཐུད་བྱུང་བ་དང་པོ་ཡིན་པ་མ་ཟད། ",
            "ལྷག་པར་རང་རེའི་གཅེས་པའི་ཆོལ་གསུམ་རྒྱ་ཆེའི་",
            "གཞིས་ལུས་སྤུན་ཟླར་འབྲེལ་ལམ་མཐུད་ཐུབ་པའང་དང་པོ་།",
            "བོད་ནང་གི་ད་ལྟའི་གནས་སྟངས་དང་འགྱུར་འགྲོས་དེ་ལྟ་བུའི་འོག ",
            "ང་ཚོ་བྱེས་འབྱོར་བོད་རིགས་ལ་འདོར་དུ་མེད་པའི་",
            "འཁུར་འགན་ཆེན་པོ་ཞིག་ཡོད་པ་ནི། ",
            "བོད་ལུས་མི་མང་ས་ཡ་དྲུག་གི་རེ་འདོད་མངོན་དུ་འགྱུར་ཐབས་བྱ་རྒྱུ་དང༌། ",
            "སྐབས་བབས་ཀྱི་བྱ་བ་གལ་ཆེ་ཞིག་།",
            ""
        ],
        [
            "རྒྱ་གར་གཞུང་དང་མི་མང་གིས་",
            "རང་རེར་རྩ་ཆེའི་གོ་སྐབས་བྱིན་པ་དེ་",
            "ཚུལ་བཞིན་བེད་སྤྱོད་ཐུབ་པའི་སྒོ་ནས་",
            "གཞོན་སྐྱེས་སྟོང་ཕྲག་མང་པོར་སློབ་སྦྱོང་ལེགས་ཐོན་ཡོང་བ་དང༌། ",
            "ཆོས་དང་རིག་གཞུང་གི་ཁྱད་ཆོས་ལྡན་པའི་",
            "ཐུན་མོང་མ་ཡིན་པའི་རང་རིགས་ཀྱི་",
            "ངོ་བོ་ཉམས་མེད་རྒྱུན་འཛིན་ཡོང་ཐབས་འཁུར་བརྩོན་ཆེ་བསྐྱེད་ངོས། ",
            "མ་འོངས་པའི་གནས་སྟངས་ཀྱི་ཆེད་དུ་",
            "གྲ་སྒྲིག་དོ་ནན་བྱ་རྒྱུ་ལྷག་པར་གལ་ཆེ་བ་།",
            "རྒྱ་ནག་མན་ཇུའི་རྒྱལ་བརྒྱུད་ཀྱིས་དུས་ཡུན་རིང་པོར་",
            "གངས་ཅན་བོད་ཀྱི་མི་རིགས་ལ་ཐེ་གཏོགས་དང༌། ",
            "ནང་ཁུལ་ཁ་བྲལ་གཏོང་རྒྱུའི་གཡོ་བྱུས་རིམ་བརྒྱུད་དུ་བྱས་ཡོད་ཅིང༌། ",
            "ད་ལྟའི་རྐྱེན་ངན་འདི་དག་ཆོལ་གསུམ་བོད་རིགས་ཡོངས་རྫོགས་",
            "བློ་སེམས་གཅིག་ཏུ་མཐུན་པའི་གྲོགས་སུ་གྱུར་ཏེ་",
            "ལོ་རྒྱུས་ཐོག་བྱུང་མ་མྱོང་བའི་ཆིག་བསྒྲིལ་ཆེན་པོ་ཞིག་བྱུང་།",
            "རང་རེ་བྱེས་འབྱོར་བོད་རིགས་རྣམས་ནས་",
            "རང་རིགས་གཞིས་ལུས་བོད་མི་རྣམས་ལས་སེམས་ཤུགས་བླངས་ཏེ་",
            "རང་རང་སྐབས་བབས་ལས་",
            "དོན་ཐོག་ཤུགས་བསྐྱེད་ཧུར་བརྩོན་བྱེད་དགོས་པ་ལས། ",
            "ཞེ་ལྷོད་སྤྱི་ཟོམ་འཐུས་ཤོར་བཏང་བ་ཡིན་ན་",
            "བོད་བསྟན་སྲིད་ཀྱི་དོན་དུ་ཐ་ན་རང་སྲོག་ཀྱང་",
            "བློས་བཏང་བའི་རྒྱལ་གཅེས་པ་དེ་དག་དང༌། ",
            "དཀའ་ངལ་བརྒྱ་ཕྲག་ལ་ཇི་མི་སྙམ་པར་",
            "ལྷག་བསམ་རི་བཙུགས་པ་ལྟར་འགྱུར་བ་མེད་པའི་",
            "གཞིས་ལུས་སྤུན་ཟླར་ངོ་གནོངས་དགོས་པ་ཞིག་",
            "ཡོང་རྒྱུ་གདོན་མི་ཟ་བ་།",
            "དེང་དུས་བོད་ནང་གུ་ཡངས་ཅུང་ཟད་ཡོད་ཁུལ་ཡང༌། ",
            "བྱེས་འབྱོར་བོད་རིགས་རྣམས་ཀྱི་",
            "གནས་སྟངས་དང་བསྡུར་ཐབས་ཆ་ཙམ་།",
            ""
        ],
        [
            "ང་ཚོར་འགྲོ་སྡོད་དང༌། ",
            "སྨྲ་བརྗོད། ",
            "ཆོས་དད་སོགས་གང་ཐད་ནས་སུ་ལའང་སྟབས་",
            "བསྟུན་མི་དགོས་པའི་རང་དབང་གཙང་མ་ཡོད་པས་མ་ཚད། ",
            "གལ་ཆེ་ཤོས་ཤིག་།",
            "རང་རེའི་གཞོན་སྐྱེས་ཚོར་དེང་རབས་འཛམ་གླིང་ཡར་ཐོན་ཅན་གྱི་",
            "ཤེས་ཡོན་གྱི་རྗེས་ཟིན་པའི་སློབ་སྦྱོང་གི་",
            "མཐུན་རྐྱེན་ཐོབ་བཞིན་ཡོད་པ་དང༌། ",
            "རང་ཉིད་ཀྱི་འདོད་མོས་དོན་ཕན་དགེ་མཚན་དང་བསྟུན་པའི་",
            "སློབ་ཚན་གང་ལའང་སློབ་སྦྱོང་བྱ་རྒྱུའི་གོ་སྐབས་ཡོད་པ་།",
            "བོད་དུ་ཆ་བཞག་ན༑",
            "དུས་ད་ལྟའི་བར་དབང་སྒྱུར་བ་ཚོས་གང་བཀོད་ལས་",
            "རང་ཉིད་ལ་གདམས་ཀ་བྱ་རྒྱུའི་གོ་སྐབས་ནམ་ཡང་།",
            "འདི་ནི་བོད་དུ་རྒྱ་མིས་དབང་སྒྱུར་བྱས་པའི་",
            "རྗེས་འབྲས་ངན་ཤོས་ཀྱི་གྲས་ཤིག་།",
            "མ་འོངས་པའི་རེ་ལྟོས་བྱ་ཡུལ་ནི་",
            "ན་གཞོན་རྣམས་ཡིན་པ་དང༌། ",
            "མ་འོངས་པའི་སྤྱི་ཚོགས་ལེགས་པོ་ཞིག་",
            "ཡོང་བར་བྱེད་དགོས་ན་",
            ""
        ],
        [
            "དེ་རྣམས་ཀྱི་མི་ཚེའི་མདུན་ལམ་རྒྱ་ཆེ་སྟོན་ཐུབ་པའི་",
            "དེང་དུས་ཀྱི་སློབ་སྦྱོང་ཐོབ་ཐབས་བྱེད་པ་དང་ཆབས་ཅིག",
            "རང་ཉིད་མི་རིགས་གཞན་དང་འདྲེས་མེད་ཀྱི་",
            "ངོ་བོ་གསོན་གནས་ཡོང་ཆེད་རང་གི་རིག་གཞུང་དང་",
            "གོམས་སྲོལ་རྒྱུན་འཇགས་ཡོང་བའི་འཁུར་བརྩོན་བྱེད་།",
            "རྒྱ་མིས་དེང་སྐབས་གུ་ཡངས་ཀྱི་",
            "སྲིད་བྱུས་ལག་ལེན་དུ་བསྟར་བ་འདི་ལ་བརྟེན་ནས་",
            "ང་ཚོས་གཞིས་ལུས་བོད་རིགས་གཞོན་སྐྱེས་ཚོའི་",
            "ཤེས་ཡོན་གྱི་ཐོག་ཞབས་འདེབས་རྒྱག་ཐུབ་པའི་གོ་སྐབས་ཤིག་འབྱུང་སྲིད། ",
            "དེང་དུས་བོད་མི་བཙན་བྱོལ་བའི་ཁྲོད་ནས་",
            "བོད་དུ་བལྟ་བསྐོར་གཉེན་འཕྲད་དུ་",
            "འགྲོ་བསྐྱོད་གོ་སྐབས་ཡོད་པའི་སྐབས་འདིར། ",
            "སློབ་སྦྱོང་ཐོན་པའི་བྱེས་འབྱོར་གཞོན་ནུའི་ཁོངས་ནས་",
            "གོ་སྐབས་འདི་བཟུངསྟེ་ལོ་དུས་ཚད་གཞི་ངེས་ཅན་གྱི་",
            "དུས་ཡུན་རིང་བོད་ནང་བསྐྱོད་དེ་",
            "རང་རིགས་གཞོན་ནུ་ཚོར་ཤེས་ཡོན་གྱི་",
            "ཞབས་འདེབས་སྒྲུབ་པའི་གོ་སྐབས་དྭང་ལེན་བྱ་འོས་པ་དང༌། ",
            "བསམ་འཆར་འདིར་རྒྱ་མིའི་ཕྱོགས་ནས་",
            "དགག་བྱ་བྱེད་པའི་རྒྱུ་མཚན་གང་ཡང་མ་།",
            "ང་ཚོས་བདེན་པའི་རྩ་དོན་ཞིག་གི་དོན་དུ་",
            "འཐབ་རྩོད་བྱེད་པའི་གསུམ་བཅུའི་དུས་དྲན་ཐེངས་ཉེར་གཅིག་པ་",
            "འདིའི་ཐོག་གཞོན་ནུ་ཚོས་",
            "ངའི་བསམ་འཆར་འདིར་དྭང་ལེན་བྱེད་པའི་རེ་བ་།",
            ""
        ],
        [
            "མཇུག་ཏུ། ",
            "ངས་རྟག་ཏུ་བརྗོད་བཞིན་པ་ལྟར། ",
            "ང་ཚོའི་འཐབ་རྩོད་ཀྱི་ངོ་བོ་ནི། ",
            "བོད་མི་མང་གི་དོན་དམ་པའི་བདེ་སྐྱིད་ཀྱི་ཆེད་དུ་ཡིན་པ་",
            "དེ་ཡང་བསྐྱར་དུས་སྐབས་འདིའི་ཐོག་",
            "དྲན་བསྐུལ་བྱེད་པ་དང་ཆབས་ཅིག",
            "རྒྱ་མིས་བོད་ནང་གུ་ཡངས་ཕྲན་བུ་ལག་ལེན་བསྟར་བཞིན་པ་དེ་",
            "གོམ་བགྲོད་དང་པོ་ལྟ་བུར་ངོས་འཛིན་གྱིས་དགའ་བསུ་ཞུ་རྒྱུ་ཡང༌། ",
            "ད་ལྟའི་ཆར་གཞིས་ལུས་བོད་མི་རྣམས་ཀྱི་",
            "འདོད་བློ་ཡོངས་སུ་ཁེངས་པའི་བདེ་སྐྱིད་ཀྱི་",
            "ཕྱོགས་དང་ཡུལ་ནའང་སླེབས་མེད་ཅིང༌། ",
            "མ་འོངས་པའི་གནས་སྟངས་རིམ་བཞིན་",
            "དུས་ཚོད་དང་མཉམ་དུ་བསལ་ཆ་ཡོང་རྒྱུར། ",
            "རྒྱ་མིས་བོད་ནང་གི་གནས་སྟངས་ཇེ་ལེགས་སུ་གཏོང་རྒྱུའི་",
            "ཐོག་འཁུར་བརྩོན་ལག་ལེན་ཇི་ཙམ་བྱེད་མིན་བལྟ་ཞིབ་བྱ་རྒྱུ་ཡིན།། །།",
            ""
        ]
    ]
}