{
    "version": "BO8562",
    "reviewed_text": [
        [
            "ལོ་ན་ཉི་ཤུར་སེམས་གཙོ་སྨྲ་བ། ",
            "ལོ་ན་བཞི་བཅུར་དངོས་ཡོད་རིང་ལུགས་པ། ",
            "ཉེ་ཆར་ང་ཚོ་གྲོགས་པོོ་རྙིང་པ་དག་དང་ལྷན་འཛོམས་བྱས་པ་ཡིིན། ",
            "ང་ཚོ་ནི་ཆུང་དུས་ནས་ངོ་ཤེས་པའི་བུད་མེད་རྐྱང་རྐྱང་།",
            "ང་ཚོ་ཆང་ས་མ་བརྒྱབ་སྔོན་ནས་",
            "ལྷན་འཛོམས་བྱེད་རྒྱུ་འགོ་བཙུགས་པ་།",
            "ང་ཚོས་ཆང་ས་བརྒྱབ་པ་དང་། ",
            "ཨ་མ་ཆགས་པའི་རྗེས་སུ་ཡང་ལྷན་འཛོམས་བྱེད་ཀྱི་།",
            "ད་ལྟ་ང་ཚོའི་ཕྲུ་གུའི་ཆང་སའི་ཐོག་ཏུ་ཐུག་གི་།",
            "ང་ཚོ་རྒས་རྟགས་ཐོན་ཡོད་པ་ཨ་ཅང་ཅང་། ",
            "འོན་ཀྱང་། ",
            "ང་ཚོ་མཚམས་མཚམས་སུ་འཛོམས་ནས་",
            "བསམ་ཚུལ་བརྗེ་ལེན་བྱེད་ཀྱི་།",
            "སྐབས་རེར་ང་ཚོའི་ནང་གི་མི་ཞིག་",
            "ལོ་ཁ་ཤས་རྗེས་ལ་ལྷན་འཛོམས་དེར་",
            "མཉམ་ཞུགས་བྱས་ན",
            ""
        ],
        [
            "འང་ང་ཚོས་ལམ་སང་འབྲེལ་ལམ་དེ་མཐུད་ཐུབ་ཀྱི་།",
            "འདས་པའི་ལོ་ཉི་ཤུ་རྩ་ལྔའི་ནང་ལ་འགྱུར་བ་མང་པོ་ཕྱིན་།",
            "འགྱུར་བ་དེ་དག་མ་བྱུང་བའི་སྔོན་།",
            "བསམ་བློའི་ནང་དུའང་འཁོར་དཀའ་བ་དེ་འདྲ་།",
            "ང་ཚོ་ལ་རྨི་ལམ་མང་པོ་ཡོད་པ་དང་། ",
            "དེའི་ནང་ནས་ཁ་ཤས་མངོན་འགྱུར་བྱུང་།",
            "ངའི་གྲོགས་མོ་ཝིམ་ལཱ་(Vimla)ལ་ཆ་མཚོན་པ་ཡིན་།",
            ""
        ],
        [
            "མཐོ་སློབ་འགྲིམ་སྐབས་མོ་ནི་ཆེས་",
            "མཛེས་སྡུག་ལྡན་པའི་བུ་མོ་ཞིག་ཡིན་།",
            "མང་པོ་ཞིག་གིས་གློག་བརྙན་འཁྲབ་མཁན་དང་",
            "ནོར་བ་ཡང་བྱུང་མྱོང་།",
            "མོ་རང་ཉིད་མཛེས་སྡུག་དང་ལྡན་པ་ཞིག་",
            "ཡིན་པ་ཧ་གོ་ཡི་ཡོད་།",
            "རང་མཐོང་ཡང་ཧ་ཅང་ཆེན་པོ་།",
            "ལོ་ཉི་ཤུ་རྩ་ལྔའི་རྗེས་ལ་ང་ཚོ་",
            "ཐུག་འཕྲད་བྱེད་པའི་སྐབས་སུ། ",
            "ངའི་མདུན་ལ་ཡོད་པའི་བུད་མེད་དེ་",
            "ནི་ཝིམ་ལཱ་ཡིན་པར་ཡིད་ཆེས་བྱེད་དཀའ་བར་།",
            ""
        ],
        [
            "མོའི་ནག་ལ་",
            "རིང་བའི་སྐྲ་དེ་གང་དུ་ཕྱིན་པ་རེད་དམ། ཤ་མདོག་ཡིད་དུ་འོང་བ་དེ་གང་དུ་ཡོད་དམ། མོའི་ངོ་གདོང་ནི་ཤིང་ཟོམ་གཉེར་མ་ཅན་ཞིག་དང་།",
            "མོའི་སྐྲ་ལ་དཀར་ཐིག་བབས་ཤིང་། སྲབ་།",
            "ཐུང་ཐུང་གཏུབ་འདུག",
            "མོའི་སྐད་ཆ་ཐམས་ཅད་ལྟ་གྲུབ་ཀྱི་ཐོག་ནས་ཤོད་ཀྱིས་འདུག",
            "མཛེས་སྡུག་ནི་མི་རྟག་པ་ཞིག་།"
        ],
        [
            "ཁྱེད་ཚོ་གཞོན་དུས་མཛེས་སྡུག་ནི་",
            "རྟག་པ་ཞིག་ལ་ངོས་འཛིན་བྱེད་ཀྱི་།",
            "ཡིན་ནའང། དེ་ནི་རིག་པ་དང་མི་འདྲ་ཞེས་།",
            "རིག་པ་ཅན་གྱི་མི་ནི་དུས་ནམ་ཡང་",
            "སྤྱང་གྲུང་ལྡན་པའི་སྒོ་ནས་འཚོ་ཡི་།",
            "ངའི་གྲོགས་མོ་ཝི་ནུ་ཐཱ་",
            "(Vinutha)ཡིས་ཝིམ་ལཱ་ཡིས་བཤད་པ་བདེན་པ་མིན་པའི་ར་སྤྲོད་།",
            "དེ་ཡང་ཝི་ནུ་ཐཱ་ནི་",
            "ང་ཚོའི་མཐོ་སློབ་ནང་གི་སློབ་མ་སྤྱང་ཤོས་དེ་ཡིན་།",
            "སློབ་མ་ཡག་ཤོས་དེ་ཡང་ཡིན་པ་བརྗོད་ག་ལ་།",
            ""
        ],
        [
            "མོ་ལ་གློག་ཀླད་ཆུང་ཆུང་ཡང་འབོད་མཁན་།",
            "མོ་ནི་ཕྱོགས་གང་ཅིའི་ཐད་ནས་སྐྱེས་ཐོབ་ཀྱི་ཤེས་རབ་དང་ལྡན་པ་ཞིག་།",
            "མོ་བྱད་གཟུགས་ཡག་ཅིང་། ",
            "རིག་རྩལ་དང་ལྡན་པ། ",
            "ལྷག་པར་དུ་ཧ་ཅང་བབས་ཆགས་པོ་།",
            "མོ་ལ་སྐྱོན་ཅི་ཡང་མེད་པས། ",
            "ང་ཚོ་ཚང་མས་མོ་མི་ཅི་འདྲ་ཞིག་དང་ཆང་ས་རྒྱག་གི་ཡོད་ན་།",
            "མོ་ནི་ཧ་ཅང་ཡག་པས་མོ་ལ་དེ་ལྟ་བུའི་ཚེ་རོགས་ཤིག་རྙེད་རྒྱུ་།",
            "ཡིན་ནའང། ",
            "ཝི་ནུ་ཐཱ་མཐོ་སློབ་འགྲིམ་སྐབས་བུ་ཡག་པོ་ཞིག་དང་ཐུག་པ་།",
            ""
        ],
        [
            "ཁོ་ཡང་ཧ་ཅང་སྤྱང་སྒྲུང་ལྡན་པ་ཞིག་།",
            "ང་ཚོ་ཚང་མས་ཝི་ནུ་ཐཱ་དང་",
            "པར་ཐཱ་(Partha)གཉིས་ཀ་",
            "ག་དུས་ཡིན་ཡང་སྐྱིད་པོ་སྡོད་པ་དང་། ",
            "ཕན་ཚུན་གྱི་སྤྱང་གྲུང་ལ་སྤོབས་པ་སྐྱེ་ཡི་རེད་།",
            "ཡིན་ནའང་། ",
            "ང་ཚོ་ནོར་འདུག",
            "ལོ་མང་པོས་རྗེས་སུ་ང་ཝི་ནུ་ཐཱ་ཐུག་སྐབས། ",
            "མོའི་མདོག་ཐམས་ཅད་ཤོར་འདུག་།",
            "མི་ཚེའི་སྤྲོ་སྣང་ཐམས་ཅད་བརླགས་ཚར་འདུག",
            "མོ་མཐོ་སློབ་ལ་ཡོད་སྐབས། ",
            "མོ་གྲུང་ཤ་དོད་པོ་།",
            ""
        ],
        [
            "མཐོ་སློབ་དབུ་བརྙེས་པའི་ཉིན་མོ་དང་། ",
            "ཁ་ཟས་གཡོས་སྦྱོར་འགྲན་བསྡུར། ",
            "ཨང་རྩིས་འགྲན་བསྡུར་སོགས་གང་ཡིན་རུང་གཞན་ཀུན་ལས་ལྷག་པའི་འཛུལ་བཞུགས་བྱེད་ཀྱི་།",
            "ཡིན་ནའང་། ",
            "ད་ལྟ་མོའི་སུན་གཙེར་བཟོ་མཁན་གྱི་ཁྱོ་གས་མོའི་སྤྲོ་སེམས་ཡོད་ཚད་མེད་པ་བཟོས་འདུག",
            "ཁོས།",
            "“ཁྱེད་ལ་ཨང་རིམ་ཐོབ་མྱོང་།” ",
            "ཞེས་སུན་པོ་།",
            "ཁོས་ཡང་ཡང་། ",
            "“ཁྱེད་ཀྱིས་གནད་དོན་ཆུང་ཙག་དེ་འདྲ་ཞིག་ཀྱང་མགོ་འཚོས་ཀྱི་མི་འདུག་།” ",
            "ཞེས།",
            "ཡང་ན་ཁོས་འགྲན་རྩོད་བྱེད་བཞིན། ",
            "“དྲི་བ་འདིར་ལན་ཐེབས་པར་ཁྱེད་ལ་དུས་ཚོད་ག་ཚོད་འགོར་མིན་དང་ང་ལ་ག་ཚོད་འགོར་མིན་བསྡུར་།",
            ""
        ],
        [
            "” ཅེས་།",
            "ཝི་ནུ་ཐཱ་ཡིས་རིག་པ་རྣོ་བོ་དེ་ཡང་དམོད་མོ་ཞིག་རེད་ཚོར་འགོ་བཙུགས། ",
            "ང་ཚོའི་སྤྱི་ཚོགས་ནི་ཁྱད་མཚར་ཞིག་།",
            "བུད་མེད་རྣམས་ཀྱིས་ཁྱོ་གའི་མིང་དང་",
            "དབང་ཐང་ལས་ཁེ་ཕན་ལེན་ཞིང་།",
            "ཁྱོ་ག་ཚོས་དེ་ལྟར་བྱེད་རྒྱུ་ནི་བདེན་པ་མ་།",
            "སྐྱེས་པ་ཞིག་གིས་རང་ཉིད་ཀྱི་བཟའ་ཟླའི་འཇོན་ཐང་ལ་",
            "རྗེས་སུ་ཡི་རངས་བྱེད་པ་ནི་དཀོན་པོ་།",
            "ཕྱོགས་གཞན་ཞིག་ནས་བཤད་།",
            ""
        ],
        [
            "རཌི་ནཱ་(Ratna)ནི་ཕྱོགས་གང་ནས་བལྟས་ཀྱང་",
            "བུད་མེད་དཀྱུས་མ་ཞིག་།",
            "མི་རྣམས་ཀྱིས་ཁྱད་ཆོས་དེ་ཙམ་མེད་པའི་",
            "མི་ཚོ་བསམ་བློའི་ནང་ལ་ཡང་ཡང་ཤར་གྱི་།",
            "སློབ་མཐར་ཕྱིན་པའི་རྗེས་མོས་འབྱོར་འབྲིང་ངམ་",
            "འབྱོར་ཞན་གྱི་མི་ལྟར་ཆང་ས་བརྒྱབ་པ་དང་",
            "མི་ཚེ་དཀྱུས་མ་ཞིག་བསྐྱལ། ",
            "རཌི་ནཱ་ཡི་ཁྱོ་ག་རཱ་ཧུ་(Raghu)ནི་",
            "ལས་དྲུང་ཞིག་ཡིན་པ་དང་ཉམ་ཆུང་ཞིག་།",
            "ལོ་ཞིག་ང་ཚོའི་ལྷན་འཛོམས་ཀྱི་སྐབས་རཌི་ནཱ་ཡང་སླེབས་བྱུང་།",
            "མོ་མ་འདྲ་བ་ཞིག་ལ་ཆགས་འདུག་པས་ང་ཚོ་ཧང་སང། ",
            "མོ་ནི་བུད་མེད་ཚོང་པ་ཞིག་ཆགས་པ་མ་ཟད་",
            "གཟེངས་རྟགས་ཀྱང་མང་པོ་ཐོབ་འདུག",
            "མོ་དེང་དུས་དར་སྲོལ་དང་མཐུན་པ་ཞིག་ཏུ་གྱུར་འདུག",
            ""
        ],
        [
            "མོའི་འགྱུར་བ་དེ་ནི་བློ་ངོར་མི་ཤོངས་བ་ཞིག་ཡིན་པས། ",
            "ང་ཚོ་ཚང་མ་ཏོག་ཙམ་རིང་ཧང་སང་ནས་ལྷག། ",
            "ཝིམ་ལཱ་ཡིས་རཌི་ནཱ་ལ་མོའི་སྒྲུང་ཤོད་རོགས་།",
            "རཌི་ནཱ་ཡིས། ",
            "“འདི་ནི་ཉམ་ཐག་ནས་ཕྱུག་པོ་ཆགས་པའི་སྒྲུང་སྤྱིར་བཏང་བ་ཞིག་།",
            "ཆང་ས་བརྒྱབ་ཚར་པའི་རྗེས་ངའི་ཁྱོ་ག་ནི་གཟའ་དཔོན་ལས་རོགས་རམ་བྱེད་མཁན་ཡག་པོ་ཞིག་ཡིན་པ་ཤེས་།",
            "ཁོས་དུས་རྟག་ཏུ་མིའི་བསམ་ཚུལ་ལ་ཉན་གྱི་།",
            "ང་ཚོའི་ནང་དུ་གྱོས་མོ་ནི་དཔོན་པོ་།",
            "” ཞེས་།",
            ""
        ],
        [
            "སེམས་ནད་སྨན་པ་ཚོས་གལ་སྲིད་ཕ་མ་དབང་ཆེན་པོ་ཡོད་།",
            "ཕྲུ་གུ་དེ་ཁ་ལ་ཉན་པོ་མེད་པ་དང་། ",
            "སྟངས་འཛིན་བྱེད་དཀའ་བ། ",
            "ཡང་མིན་ན་ཉམ་ཆུང་ངམ་སྐུལ་བྱུས་བདེ་པོ་ཞིག་ལ་འགྱུར་གྱི་རེད་།",
            "གཅིག་བྱས་།རཌི་ནཱ་ཡི་ཁྱོ་ག་ར་ཧུར་",
            "དེ་ཚོའི་གྲས་སུ་ཚུད་ཀྱི་ཡོད་སྲིད། ",
            "རཌི་ནཱ་ཡིས་མུ་མཐུད། ",
            "“ངས་རང་ངོས་ནས་ཐག་ཅིག་མ་བཅད་ན",
            "ང་དུས་ནམ་ཡང་གྱོས་མོའི་འོག་ལ་",
            "མགོ་སྒུར་ནས་སྡོད་དགོས་པ་ཤེས་པ་དང་། ",
            "དཔལ་འབྱོར་ཐོག་ནས་",
            "རང་དབང་ལྡན་པ་ཞིག་ཏུ་འགྱུར་འདོད་བྱུང་།",
            "ཁྱེད་ཚོས་ཤེས་གསལ་ལྟར་ང་ནི་",
            "འཇོན་ཐང་ཅན་ཞིག་།",
            ""
        ],
        [
            "ངའི་ཤེས་ཡོན་གྱི་གནས་ཚད་ཀྱང་འབྲིང་ཙམ་།",
            "དེ་འདྲའི་རྒྱབ་ལྗོངས་ལ་བརྟེན་ནས་",
            "ལས་ཀ་ཞིག་རག་རྒྱུ་ནི་ཁག་པོ་།",
            "ངས་གང་ཤེས་པ་ནི་གྱོན་གོས་འཚེམ་བུ་རྒྱག་རྒྱུ་དེ་།",
            "བྱས་ཙང་། ",
            "ངས་ནང་དུ་འཚེམ་བུ་རྒྱག་འགོ་བཙུགས་པ་།",
            "ཐོག་མར་རས་གོས་དང་ཕྱིས་སུ་ཀོ་བ་འཚེམ་བུ་བརྒྱབ་པ་།",
            "ཡུན་རིང་མ་འགོར་བར་",
            "ངས་ཚོང་རྒྱག་སྟངས་ཡག་པོ་ཤེས་བྱུང་།",
            ""
        ],
        [
            "དེ་ནས་འཛད་སྤྱོད་པ་ཚོའི་ཁམས་དང་མོས་པ་ལ་བསྟུན་ནས་ཚོང་ལས་རྒྱ་སྐྱེད་བཏང་པ་།",
            "” ཞེས་།",
            "ང་ཚོས། ",
            "“སྨན་སྣའི་ཚོང་ལས་སུ་ག་དུས་བསྒྱུར་བ་ཡིན་།” ",
            "ཞེས།",
            "“གྱོན་ཆས་ཚོང་ལས་ལམ་ལྷོངས་བྱུང་རྗེས། ",
            "ངས་ཁྱིམ་སྤྱོད་ཐོན་རྫས་ཕྱོགས་སུ་ཚོང་གི་སྣ་ཁ་མང་རུ་བཏང་བ་།",
            "རླུང་རྟ་ཡར་ངོའི་ཟླ་ལྟར་འཕེལ་བ་།",
            "ངས་དུས་རྟག་ཏུ་འཛད་སྤྱོད་པ་རྣམས་དཀོན་མཆོག་ལ་ངོས་འཛིན་བྱེད་ཀྱི་།",
            ""
        ],
        [
            "འཛད་སྤྱོའི་འདོད་པའི་ཆེད་དུ་ལས་ཀ་བྱེད་པ་ལས་",
            "སོ་སོའི་འདོད་པའི་ཆེད་དུ་ལས་ཀ་མི་བྱེད་པའི་",
            "རྩ་དོན་དེར་འབྲས་བུ་བཟང་པོ་སྨིན་གྱི་འདུག",
            "མི་ཚེ་ནི་དགེ་རྒན་རླབས་ཆེན་ཞིག་།",
            "ངས་ཉམས་མྱོང་བརྒྱུད་ནས་ཡོད་ཚད་སྦྱངས་པ་།",
            "ནོར་འཁྲུལ་རེ་རེ་བརྒྱུད་ནས་ཤེས་བྱ་གསར་བ་རེད་སྦྱངས་ཤིང་། ",
            "ནོར་འཁྲུལ་དེ་བསྐྱར་ཟློས་མི་བྱེད་རྒྱུ་སྦྱངས་པ་།",
            "” ཞེས་།",
            "ང་ཚོ་ཚང་མ་རཌི་ནཱ་ཡི་མི་ཚེའི་ནང་གི་སྙིང་སྟོབས་དང་",
            "འགྱུར་ལྡོག་ཆེན་པོ་ལ་དགའ་སྣང་སྐྱེས་ཤིང་ཧང་སང་།",
            ""
        ],
        [
            "ང་ཚོ་ཚང་མས་ཝི་ནུ་ཐཱ་ཡི་མི་ཚེ་ལམ་ལྷོངས་འབྱུང་རྒྱུ་དང་། ",
            "རཌི་ནཱ་ཡི་མི་ཚེ་འབྲིང་ཙམ་ཞིག་ཡོང་གི་རེད་།",
            "ཡིན་ནའང་། ",
            "གནས་སྟངས་རྦད་དེ་ལོགས་ཀ་རེད་།",
            "ང་ཚོ་ལོ་ན་ཉི་ཤུར་སེམས་གཙོ་སྨྲ་བ་དང་། ",
            "ལོ་ན་བཞི་བཅུར་དངོས་ཡོད་རིང་ལུགས་པ་ཞིག་།"
        ]
    ]
}