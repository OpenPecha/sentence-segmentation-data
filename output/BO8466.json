{
    "version": "BO8466",
    "reviewed_text": [
        [
            "ཕྱི་ལོ་ ༡༩༨༥ ལོའི་",
            "གསུམ་བཅུའི་དུས་དྲན་གྱི་གསུང་འཕྲིན། ",
            "འགྲེམ།",
            "ད་རིང་གསུམ་བཅུའི་དུས་དྲན་འདི་",
            "ལོ་ཉི་ཤུ་རྩ་དྲུག་ཕྱིན་པའི་དུས་ཚོད་།",
            "ལོ་རྒྱུས་རིང་པོ་ཡོད་པ་དང༌། ",
            "སྙིང་སྟོབས་ལྡན་པ། ",
            "ཤེས་རིག་གི་བསམ་བློ་ཕྱུག་པོ་ཡོད་པའི་",
            "ང་རང་ཚོ་བོད་མི་རིགས་ཀྱི་དུས་ཚིགས་གལ་ཆེ་འདིར་",
            "དྲན་གསོ་བྱེད་པ་དང་ཆབས་ཅིག",
            "བོད་མི་སྤྱི་བོ་གནམ་བསྟན་ཡོངས་རྫོགས་ཀྱི་ཁུར་དུ་འཁྲི་བ་",
            "མ་འོངས་པའི་སྤྱི་དོན་ཐོག་",
            "རང་རང་སོ་སོས་ནུས་པ་འདོན་རྒྱུ་གང་ཡོད་",
            "བསམ་པ་རྣམ་དག་གིས་འདོན་རྒྱུའི་སྙིང་སྟོབས་།",
            "དམ་བཅའ་འཇོག་རྒྱུ་ཤིན་ཏུ་གལ་ཆེ། ",
            "འདས་པའི་ལོ་དེ་དག་གི་རིང་ལ་",
            "བོད་རྒྱ་ཆེའི་མང་ཚོགས་རྣམས་ཡོད་ས་",
            "སོ་སོ་རང་གི་ལུང་པར་ཡོད་ན་ཡང༌། ",
            "རང་དབང་གི་གོ་སྐབས་རྩ་བ་ནས་བརླགས་ཏེ་",
            "ཧ་ཅང་གི་སྡུག་བསྔལ་ཆེན་པོ་མྱོང་དགོས་བྱུང་བ་དང༌། ",
            "རང་རེ་མི་གཞན་དག་གི་ལུང་པར་ཡོད་མཁན་ཚོ་",
            "རང་གི་ལུང་པ་བྲལ་ཏེ་",
            ""
        ],
        [
            "མི་ཡུལ་ལ་གྱར་བསྡད་ཡོད་ན་",
            "ཡང་སོ་སོའི་ལུང་པའི་ནང་གི་མི་བཞིན་སྲོག་ལ་",
            "ཉེན་ཁ་ཡོད་པའི་དངངས་སྐྲག་དེ་འདྲ་བྱེད་དགོས་བྱུང་མེད་ཀྱང༌། ",
            "འགལ་རྐྱེན་དཀའ་ངལ་མང་པོར་གདོང་ལེན་མི་བྱེད་མཐུ་མེད་།",
            "རྡོ་དོན་ཡང་སྙིང་དུས་རབས་འདིའི་སྐབས་ཀྱི་",
            "བོད་མི་གཞིས་བྱེས་ཚང་མ་བོད་ཀྱི་རྒྱལ་རབས་",
            "ལོ་རྒྱུས་ནང་ལ་སྡུག་བསྔལ་ཆེ་ཤོས་ཤིག་དང༌། ",
            "ཛ་དྲག་ཆེ་ཤོསཤིག་མྱོང་དགོས་པའི་མི་ཐོག་གཅིག་ཆགས་པ་།",
            "ཡིན་ན་ཡང་ང་རང་ཚོ་བོད་མིའི་དཔེ་ལ་ཡོད་པ་བཞིན། ",
            "རྩ་བ་མ་བསྐམས། ",
            "སྡོང་པོ་འགྱེལ་མེད་པ་ཡིན་ཙང་རེ་བ་ཡོད་པ་དང༌། ",
            "རེ་བ་བྱེད་ཐུབ་པའི་ཆ་རྐྱེན་མང་པོ་འཛོམས་པའི་དུས་ཚོད་ཅིག་ཡིན་གཤིས། ",
            "ཚང་མས་ཞུམ་པ་མེད་པའི་སྙིང་སྟོབས་།",
            "རང་གིས་རང་ལ་གཞེན་བསྐུལ་བྱས་ཏེ་",
            "སྙིང་ལ་དམ་བཅའི་རི་མོ་སླར་ཡང་",
            "བརྟན་པོ་འགོད་རྒྱུ་ཤིན་ཏུ་གལ་ཆེན་པོ་།",
            "བཙན་བྱོལ་ལ་"
        ],
        [
            "གྱར་མཁན་བོད་མི་ཚོས་འདས་པའི་ལོ་ ༢༦ དེའི་རིང་ལ་",
            "གཞི་རྩ་མེད་པ་ཞིག་ལ་གཞི་རྩ་གསར་དུ་བཙུགས་ཏེ་",
            "འཕྲལ་སེལ་ལྟོ་གོས་འཚོ་ཐབས་ཀྱི་དཀའ་ངལ་སེལ་བ་ཙམ་དུ་མ་།",
            "རྩ་བའི་བོད་མི་རིགས་ཀྱི་ལ་རྒྱ་ཤ་ཞེན་མ་བོར་བའི་ཐོག་ནས་",
            "སོ་སོའི་མི་རིགས་ཀྱི་རྣམ་པ་གསལ་པོར་བཟུང་སྟེ་བསྡད་།",
            "གཙོ་ཆེ་ཤོས་རང་གི་རིག་གཞུང་སྤྱི་དང༌། ",
            "ལྷག་པར་ནང་པ་སངས་རྒྱས་པའི་",
            "ལྟ་སྤྱོད་ཀྱི་སྐོར་རྒྱུན་འཛིན་ཐུབ་ཐབས་ཐོག་ལ་",
            "དམིགས་བསལ་གྱི་འབད་བརྩོན་དང་ཐབས་ཤེས་བྱས་ཏེ་",
            "ད་ལྟའི་ཆར་གྲུབ་འབྲས་གང་ལ་གང་འཚམས་ཡག་པོ་ཐོན་།",
            "ཚུལ་འདིས་བོད་མིར་གོ་སྐབས་བྱུང་ན་རང་འགུལ་གྱི་ཐོག་ནས་",
            "ཐབས་ཤེས་གང་འདྲ་ཞིག་བྱེད་ཐུབ་ཀྱི་ཡོད་མེད་དང༌། ",
            "འབད་བརྩོན་ཇི་ཙམ་བྱེད་ཐུབ་ཀྱི་ཡོད་།",
            "རྩ་བའི་བོད་མིའི་གཤིས་སྤྱོད་བཟང་ཞན་གང་འདྲ་ཞིག་",
            "ཡོད་མེད་བཅས་འཛམ་བུ་གླིང་འདིའི་སྒང་ལ་",
            "དཔེ་མཚོན་སྟོན་ཐུབ་པའི་བྱས་རྗེས་བཞག་།",
            ""
        ],
        [
            "གང་ལྟར་བོད་པ་ཡོད་སའི་ལུང་པ་འདྲ་མིན་མང་པོའི་ནང་ལ་",
            "བོད་པ་རྒྱུས་ཡོད་མཁན་གྱི་མི་མཆོག་དམན་མང་པོས་",
            "བོད་པ་ཟེར་དུས་རང་བཞིན་གྱི་མིའི་སྤྱི་ཚོགས་ནང་ལ་སྙིང་ཉེ་པོ་དང༌། ",
            "ཡ་རབས་སྤྱོད་བཟང་ལྡན་པའི་ཚད་གཞིར་",
            "ངོས་འཛིན་བྱེད་པའི་གནས་ཚུལ་ཞིག་ཆགས་།",
            "དེ་བཞིན་དུ་བོད་ཀྱི་རིག་གཞུང་སྤྱི་དང༌། ",
            "ལྷག་པར་ནང་པའི་ཆོས་ཀྱི་ཐོག་ལ་",
            "འཛམ་གླིང་འདིའི་སྒང་ལ་མཐོང་ཚུལ་དང༌། ",
            "ངོས་འཛིན་བྱེད་སྟངས་གསར་པ་ཞིག་",
            "ཆགས་ཐུབ་པ་བྱུང་བ་བཅས་གནས་ཚུལ་དེ་",
            "རྣམས་ང་རང་ཚོ་མིའི་ལུང་པར་བསྡད་པའི་",
            "དུས་ཚོད་དེའི་རིང་ལ་བཞག་པའི་བྱས་རྗེས་སུ་བརྩིས་ཆོག་པ་ཞིག་།",
            "མིའི་ལུང་པར་བོད་མི་མང་པོ་མེད་ན་ཡང༌། ",
            "ཡོད་པ་རྣམས་ནས་སོ་སོའི་མི་རིགས་ཀྱི་",
            "རྣམ་པ་མ་བརླག་པར་རྒྱུན་འཛིན་བྱས་པ་ལ་བརྟེན་ནས་",
            "འཛམ་བུ་གླིང་འདིའི་སྒང་ལ་བོད་དང༌། ",
            "བོད་མི་ཟེར་བར་གཞི་ནས་དོ་སྣང་གསར་པ་སླེབས་པ་དང༌། ",
            "བརྟག་དཔྱད་བྱེད་པ། ",
            "ཤ་ཚ་གསར་པ་ཞིག་སླེབས་ཐུབ་པ་བཅས་ཀྱི་",
            "ཕན་ཐོགས་ཆེན་པོ་བྱུང་།",
            ""
        ],
        [
            "དེས་རྐྱེན་པས་བོད་ནང་ལ་ཡང་",
            "གནས་ཚུལ་མང་པོ་ཞིག་ལ་ཤུགས་རྐྱེན་ཕན་ཐོགས་བྱུང་།",
            "འདི་དག་ནི་ང་ཚོའི་གྲུབ་འབྲས་མི་དམན་པ་ཞིག་ཡིན་།",
            "ད་དུང་འདས་པའི་ཉམས་མྱོང་འདི་དག་ལ་བརྟེན་ནས་",
            "མ་འོངས་པར་སྔར་ལས་ཀྱང་གྲུབ་འབྲས་བཟང་བ་",
            "ཐོན་ཐུབ་པའི་དོན་དུ་ཚང་མས་",
            "ཞུམ་མེད་འབད་བརྩོན་ཆེ་བསྐྱེད་བྱེད་།",
            "དུས་ཡུན་དེའི་རིང་ལ་ང་ཚོར་གྲུབ་འབྲས་དེ་ལྟར་",
            "ཐོན་པའི་ཆ་རྐྱེན་གཅིག་ནི་འཛམ་བུ་གླིང་འདིའི་སྒང་ལ་",
            "རིགས་རུས་ལྟ་སྤྱོད་སྐད་ཡིག་ཆ་ལུགས་སོགས་",
            "ཕྱོགས་མང་པོ་ཞིག་ནས་མི་འདྲ་བ་སྣ་ཚོགས་ཡོད་ན་ཡང༌། ",
            "གཞི་རྩའི་མིའི་རིགས་གཅིག་གྱུར་ཡིན་པའི་གནས་ཚུལ་",
            "འདིའི་ཐོག་ནས་མིས་མི་ལ་བརྩེ་ཞེན་བྱེད་པ་དང༌། ",
            "གཅིག་ལ་དཀའ་ངལ་འཕྲད་དུས་གཅིག་གིས་མི་གཅིག་གྱུར་ཡིན་པའི་",
            "འདུ་ཤེས་ཐོག་ནས་རོགས་བྱེད་པའི་མིག་ལྟོས་བཟང་པོ་ཞིག་",
            "དར་ཡོད་པའི་གནས་ཚུལ་འདིའི་ཐོག་།",
            ""
        ],
        [
            "རྒྱ་གར་གཞུང་དམངས་དང༌། ",
            "རྒྱལ་སྤྱིའི་ཚོགས་པ་ཁག ",
            "དེ་བཞིན་ཚོགས་པ་དང༌། ",
            "ཆོས་ལུགས། ",
            "མི་རིགས་འདྲ་།",
            "སྒེར་པ་ཆེ་ཆུང་མང་པོ་ཞིག་གིས་",
            "ང་ཚོ་བོད་པའི་ཐོག་ལ་དམིགས་བསལ་དོ་སྣང་དང༌། ",
            "ཤ་ཚའི་སྒོ་ནས་རོགས་རམ་མང་པོ་བྱུང་།",
            "དེར་བརྟེན་ད་རེས་ཀྱི་གོ་སྐབས་འདི་བརྒྱུད་ནས་",
            "ངས་སླར་ཡང་རོགས་རམ་གནང་མཁན་ཚོར་ཐུགས་རྗེ་།",
            "ཁྱེད་ཚོའི་བཀྲིན་ནམ་ཡང་བརྗེད་མེད་ཅེས་ཞུ་རྒྱུ་།",
            "བར་ལམ་ཕྱི་ལོ་ །",
            "༧༩ ཕན་གྱི་གནས་ཚུལ་སྐྱར་ཟློས་བྱེད་རྒྱུ་",
            "སེམས་སྐྱོ་བའི་རང་བཞིན་ལས་།",
            "༡༩༧༨།༧༩ ནས་བཟུང་ཕྲན་བུའི་གནས་ཚུལ་བཟང་དུ་ཕྱིན་ནས་",
            ""
        ],
        [
            "དེང་སང་བོད་ནང་ལ་མུ་གེས་ཤི་བའི་ཉེན་ཁ་མེད་པ་དང༌། ",
            "བོད་ཀྱི་རིག་གཞུང་ཐོག་ལ་མཚོན་ན་ཡང་གཞི་རྩའི་",
            "བོད་ཀྱི་སྐད་ཡིག་སློབ་སྦྱོང་བྱེད་རྒྱུའི་",
            "གོ་སྐབས་ཕྲན་བུའི་བཟང་དུ་ཕྱིན་པ་།",
            "དེ་བཞིན་དུ་བོད་ཕྱི་ནང་དབར་",
            "ཕར་ཚུར་གཉེན་འབྲེལ་ཐུག་འཕྲད་བྱེད་པ་ལ་",
            "དཀའ་ངལ་མང་པོ་ཡོད་ན་ཡང་ཕན་ཚུན་ཐུག་འཕྲད་བྱེད་པའི་",
            "གོ་སྐབས་གསར་པ་བྱུང་བ་དེ་ཚོ་ལ་དགའ་བསུ་།",
            "རྩ་བའི་བོད་ཀྱི་དོན་དག་འདི་རྒྱལ་རབས་ལོ་རྒྱུས་དང་",
            "འབྲེལ་བའི་གནས་ཚུལ་རྙོག་དྲ་ཆེན་པོ་ཞིག་ཡིན་དུས་",
            "ལམ་སེང་དཀའ་ངལ་སེལ་ཐུབ་པ་ཡོང་མིན་ཇི་ལྟར་ཡང༌། ",
            "བདེན་པ་དང༌། ",
            "མིའི་སེམས་ཤུགས་ལ་ནུས་པ་ངེས་ཅན་ཞིག་ཡོད་པ་དང༌། ",
            "དེ་བཞིན་འཛམ་གླིང་སྤྱིའི་གནས་སྟངས་ཀྱང་དེ་སྔོན་དང་མི་།",
            "སྔ་དུས་ཡིན་ན་ལུང་པ་གཅིག་ནང་གི་དཀའ་རྙོག་དེ་",
            "ས་ཁུལ་གཞན་དག་ལ་འབྲེལ་བ་མེད་པ་ལྟ་བུ་དང༌། ",
            "སྐབས་རེ་གནས་ཚུལ་མ་ཤེས་པར་ལུས་བསྡད་ཀྱི་ཡོད་པ་།",
            "དེང་སང་འཛམ་བུ་གླིང་ཇེ་ཆུང་དུ་སོང་བ་ལྟ་བུས་",
            "ས་ཆ་ཁུག་ཀྱོག་གཅིག་ཏུ་བྱུང་བའི་གནས་ཚུལ་དེ",
            "ར་ས་ཁུལ་གང་ས་ནས་དོ་སྣང་བྱེད་དགོས་པ་དང༌། ",
            "འབྲེལ་བ་ཡོད་པ་ཞིག་ཏུ་གྱུར་ཡོད་པས་ན་",
            "འགྱུར་བ་འགྲོ་བའི་མཐུན་རྐྱེན་མང་པོ་འཛོམས་།",
            ""
        ],
        [
            "དེ་བཞིན་དུ་རྒྱ་ནག་རང་གི་ནང་ལ་མཚོན་ན་ཡང་",
            "སོ་སོའི་དངོས་ཡོད་ཉམས་མྱོང་གི་ཐོག་ནས་",
            "བྱེད་ཐབས་གསར་པ་ཞིག་དང༌། ",
            "ལྟ་ཚུལ་གསར་པ་ཞིག་གི་ལམ་དུ་མི་འགྲོ་ཐབས་མེད་ཆགས་ཏེ",
            "ལོ་འགའ་ཤས་གོང་གི་གནས་ཚུལ་དང་བསྡུར་ན་",
            "གཞི་རྩའི་སྲིད་བྱུས་ཡར་རྒྱས་ཆེན་པོ་ཕྱིན་།",
            "ཡིན་ན་ཡང་མིའི་སྤྱིའི་ཚོགས་ནང་བདེ་སྐྱིད་དངོས་གནས་ཤིག་",
            "ཡོང་བ་ལ་བསམ་བློའི་རང་དབང་དེ་ཤིན་ཏུ་གལ་ཆེན་པོ་།",
            "བསམ་བློའི་རང་དབང་ཡོང་བ་ལ་ཞེད་སྣང་མེད་པའི་ཐོག་ནས་",
            "དངོས་གནས་དྲང་གནས་ཀྱི་མཐུན་སྒྲིལ་དམ་གཙང་ཞིག་ཡོད་།",
            "བཅོས་མའི་རྣམ་འགྱུར་འདྲ་ཆགས་པོ་ཙམ་ལས་",
            "བསམ་བློའི་གཏིང་དུ་ནད་རོ་ལྷག་བསྡད་ན་",
            "སྔ་ཕྱི་མ་གཏོགས་འགལ་རྐྱེན་འཕྲད་རྒྱུ་།",
            "བོད་རྒྱ་གཉིས་ཀྱི་དབར་ལ་ཆ་མཚོན་ན་ཡང་",
            "གཅིག་གིས་གཅིག་ལ་ཞེད་སྣང་བྱེད་མ་དགོས་པ་ཞིག་དང༌། ",
            "བསམ་བློའི་ནང་ནས་ཕན་ཚུན་བརྩེ་ཞེན་སླེབས་པ་ཞིག་",
            "མ་བྱུང་བར་དུ་དཀའ་ངལ་མུ་མཐུད་ཡོང་ངེས་།",
            ""
        ],
        [
            "ཕན་ཚུན་གནས་ཚུལ་གསལ་པོ་ཤེས་རྟོགས་",
            "ཐུབ་ཐབས་བྱེད་རྒྱུ་འདི་ཧ་ཅང་གལ་ཆེནཔོ་།",
            "ད་ཕན་བོད་ཀྱི་གནད་དོན་ཐོག་རྒྱ་མིའི་འདོད་ཚུལ་རྣམས་",
            "བོད་མིར་བཙན་ཤེད་ཀྱིས་སློབ་སྤེལ་བྱས་ཏེ་",
            "བོད་ཀྱི་དངོས་ཡོད་གནས་ཚུལ་རྣམས་བདག་མེད་དུ་བཞག་པ་།",
            "ད་ཆ་རྒྱ་མིའི་ངོས་ནས་བོད་པའི་ཕྱོགས་ཀྱི་",
            "འདོད་ཚུལ་རྣམས་ལ་བསམ་བློ་གུ་ཡངས་པོ་དང༌། ",
            "ངང་རྒྱུད་རིང་པོའི་སྒོ་ནས་བརྟག་དཔྱད་སློབ་སྦྱོང་བྱས་ཏེ་",
            "དངོས་ཡོད་གནས་ཚུལ་རྣམས་ཤེས་ཐབས་བྱེད་རྒྱུ་དང༌། ",
            "ད་ལྟའི་དུས་རབས་དང་མཐུན་པའི་",
            "བསམ་བློ་གཏོང་རྒྱུ་གལ་ཆེན་པོ་རེད་བསམ་གྱི་འདུག",
            "རང་གི་བསམ་ཚུལ་དང་མི་མཐུན་པ་ཞིག་",
            "བྱུང་མ་ཐག་ལམ་སེང་དོགས་འདྲོག་དང་མཐོང་ཕྱོགས་བྱེད་མི་རུང༌། ",
            "བསམ་ཚུལ་མི་མཐུན་པ་ཡོད་ན་",
            "ངེས་པར་དུ་གསལ་བརྗོད་བྱེད་དགོས་པ་དང༌། ",
            "དེ་རྒྱུ་མཚན་ལྡན་པ་ཡིན་མིན་བརྟག་དཔྱད་དང་",
            "འབྲེལ་བའི་སྒོ་ནས་གྲོས་བསྡུར་བྱེད་རྒྱུ་ཧ་ཅང་གལ་ཆེན་པོ་།",
            ""
        ],
        [
            "བསམ་ཚུལ་མི་མཐུན་པ་རྣམས་གསལ་པོར་བརྗོད་རེས་བྱེད་པ་དང༌། ",
            "རྒྱུ་མཚན་སྦྱང་བཤད་བྱེད་པ། ",
            "འདྲ་མཉམ་གཉིསཕན་གྱི་སྒོ་ནས་",
            "གྲོས་བསྡུར་བྱེད་པ་བཅས་ཀྱི་ཐོག་ནས་ཐག་གཅོད་བྱུང་བ་ཡིན་ན་",
            "ཐག་གཅོད་དེ་མིང་དོན་མཚུངས་པའི་ཐག་གཅོད་།",
            "སེམས་ཀྱི་ནང་ལ་གཞན་ཞིག་།",
            "ཁ་ནས་གཞན་ཞིག་བཤད་པའི་ཐག་གཅོད་དེ་ནི་",
            "དངོས་འབྲེལ་གྱི་ཐག་གཅོད་།",
            "རྒྱུ་མཚན་དེ་འདྲ་ལ་བརྟེན་ནས་",
            ""
        ],
        [
            "ད་ལྟའི་དུས་ཚོད་འདིར་ཕྱོགས་ཕན་ཚུན་གཉིས་ཀ་ནས་",
            "ཡང་ཡང་བསམ་ཚུལ་བརྗོད་རེས་བྱས་ཏེ་",
            "གནས་ཚུལ་གོ་རྟོགས་གསལ་པོ་ཡོང་ཆེད་འབྲེལ་བ་",
            "དམ་ཟབ་བྱེད་རྒྱུ་འདི་གལ་ཆེ་ཤོས་མཐོང་གི་འདུག",
            "རིམ་བཞིན་མི་དང་མིའི་དབར་འབྲེལ་བ་ཇེ་བཟང་དུ་ཕྱིན་པ་བརྒྱུད། ",
            "དཀའ་རྙོག་ཇི་འདྲ་ཞིག་ཡིན་ཡང་འདྲ་མཉམ་གཉིས་མོས་ཀྱི་",
            "ཐོག་ནས་སེལ་ཐུབ་པའི་ཡིད་ཆེས་བརྟན་པོ་།",
            "འགྲོ་ཀུན་བདེ་དགེས་འཚོ་བའི་སྨོན་ལམ་བཅས།། །།",
            ""
        ]
    ]
}