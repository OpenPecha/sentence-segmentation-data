{
    "version": "BO8425",
    "reviewed_text": [
        [
            "ཆར་བའི་སྐད་སྒྲ། ",
            "ཝོལཊ་ཝཻཊ་མཱན། ",
            "ཟླ་བ་གཞོན་ནུས་།",
            "ཁྱེད་རང་སུ་ཡིན་ཞེས། ",
            "ལྷོད་ཀྱིས་འབབ་ཀྱིན་པའི་ཆར་རྒྱུན་ལ་དྲིས་ཚེ། ",
            "ཡ་མཚར་བ་ཞིག་ནི་དེས་ལན་ཞིག་སྤྲད་བྱུང་།",
            "དེ་ནི་ཇི་ལྟར་འདིར་བསྒྱུར་ཡོད་པ་ལྟར་།",
            "ང་ནི་ས་ཆེན་གྱི་སྙན་ངག་ཡིན་ཞེས་ཆར་བའི་སྐད་ཀྱིས། ",
            "བདག་ནི་ས་གཞི་དང་གཞལ་དཀའི་རྒྱ་མཚོ་ལས་ཐོགས་མེད་དུ་ཡང་ཡང་ལངས་ཤིང༌། ",
            "གནམ་གྱི་ཕྱོགས་གང་ལ་རབ་རིབ་ཀྱི་གཟུགས་སུ་གྲུབ་པར་མཆི་བའོ།།",
            "རྣམ་པ་ནི་ འདྲ་མིན་དུ་འགྱུར་ཡང༌། ",
            "ང་རང་ནི་དེ་ག་རང་ཡིན་ཞེས་སྨྲས་།",
            "ང་རང་མར་ཕབ་།",
            ""
        ],
        [
            "ས་སྒང་རིལ་མོ་འདིའི་སྐམ་ཤས་དང༌། ",
            "རྡུལ་ཕྲན། ",
            "ས་རྡུལ་གྱི་རིམ་པ་དག་དང༌། ",
            "ང་རང་མར་ཕབ་།",
            "ང་མེད་པར་ས་བོན་ཁོ་ན་ཡིན་ཞིང་བག་ལ་ཉལ་བ་དང༌། ",
            "སྐྱེས་མ་ཟིན་པ་ཡིན་པ་གང་དག་འཁྲུ་ཕྱིར་ཡོང་གི་།",
            "ངས་དུས་ནམ་ཡང་།",
            "ཉིན་མཚན་རྟག་པར་རང་གི་འབྱུང་གཞི་ལ་ཕྱིར་ཚེ་སྲོག་སྤྲོད་ཀྱིན་ཡོད་།",
            "དེ་ཉིད་དྭངས་གཙང་དང་སྡུག་གུར་བཟོ་བཞིན་།",
            "(རྒྱུ་མཚན་ནི། ",
            "གླུ་གཞས་ཀྱིས་རང་ཉིད་ལ་འཁྲི་བའི་ལས་འགན་རྫོགས་རྗེས། ",
            "ཚོར་ཤེས་ཀྱིས་བཟུང་མིན་ལ་",
            ""
        ],
        [
            "མི་བལྟོས་པར་བརྩེ་བ་དང་མཉམ་དུ་རང་ཉིད་འབྱུང་ས་དེར་འགྲོ་བས་སོ།།",
            ""
        ]
    ]
}