{
    "version": "BO8540",
    "reviewed_text": [
        [
            "ཨབ་རཱ་ཧམ་ལེན་ཁུན་གྱིས་",
            "རང་གི་བུའི་དགེ་རྒན་ལ་བསྐུར་བའི་ཡི་གེ ",
            "དེ་རིང་ནས་བཟུང་ངའི་བུ་",
            "སློབ་གྲྭར་འགྲོ་བའི་མགོ་བརྩམས་།",
            "ཁོ་ལ་མཚོན་ན་དེ་ནི་",
            "འདྲིས་ཆ་མེད་པའི་འཚོ་བ་གསར་བ་ཞིག་ཡིན་ངེས་པས། ",
            "དགེ་རྒན་ཁྱེད་ཀྱིས་ཁོ་རང་བྱམས་བརྩེའི་ངང་སྐྱོང་བའི་རེ་བ་།",
            "ཁོ་རང་སློབ་གྲྭར་ཞུགས་པ་ནི་",
            "གཉན་འཕྲང་ཆེ་བའི་གླིང་ཕྲན་གཞན་ཞིག་འགྲིམ་པ་དང་འདྲ་བོ་ཡོད་།",
            "དེ་ནི་གཡུལ་ལ་ཆས་པ་དང་སེམས་པ་སྐྱོ་བ། ",
            "སྡུག་ལ་ཐུག་པ་དང་ཟུག་ཚོར་ལྕི་བ་བཅས་ཀྱི་",
            "འབྱུང་ཁུངས་ལྟ་བུ་ཞིག་ཡིན་།",
            "ཚེ་སྲོག་ཆུང་ཆུང་འདི་",
            "གསོན་ཐུབ་པར་ཡིད་ཆེས་དང་བརྩེ་བ། ",
            "སྙིང་སྟོབས་བཅས་ཀྱི་མཐུན་རྐྱེན་འཛོམས་།",
            "བརྩེ་བའི་དགེ་རྒན་ལགས། ",
            "རྒྱུ་མཚན་དེ་འདྲའི་དབང་གིས། ",
            "ཁྱེད་ཀྱིས་ཁོའི་ལག་པའི་བཟུང་ནས་",
            "ངེས་པར་རྟོགས་དགོས་པའི་ཤེས་བྱ་རྣམས་",
            "ཁོ་ལ་འཇམ་འཁྲིད་གནང་རོགས། ",
            "མི་སུ་ཡིན་རུང་སོ་སོར་དགྲ་བོ་ཡོད་ལ་",
            ""
        ],
        [
            "གྲོགས་པོ་ཡང་ཡོད་པ་བུ་ལ་སློབ་ཁྲིད་གནང་།",
            "མི་ཐམས་ཅད་དྲང་པོ་མིན་པ་བཞིན་དུ་",
            "མི་ཐམས་ཅད་མི་བསླུ་བ་མིན་པ་ཡང་ཁོས་ཏན་ཏན་རྟོགས་།",
            "འོན་ཀྱང་གང་ན་མི་ཁྲེལ་མེད་ཡོད་ན་",
            "དེ་ན་དཔའ་བོ་ཡོད་པ་དང་། ",
            "གང་ན་ཆབ་སྲིད་པའི་གཡོ་ཇུས་ཡོད་ན་",
            "དེ་ན་དབུ་ཁྲིད་གཅིག་གི་འགྱུར་མེད་ཀྱི་",
            "དམ་ཚིག་ཡོད་པ་ཁོ་ལ་སློབ་ཁྲིད་གནང་།",
            "དཀའ་ལས་བརྒྱབ་ནས་བསོགས་པའི་",
            "དངུལ་ལ་སྒོར་ཟུར་བརྒྱ་ཆའི་བཅུ་ལས་མེད་ན",
            ""
        ],
        [
            "འང་། ",
            "དེ་ལ་ཨ་སྒོར་གཅིག་ཐང་ནས་དོན་མེད་རྙེད་པ་ལས་",
            "རིན་ཐང་ལྡབ་འགྱུར་གྱིས་ཆེ་བ་སློབ་ཁྲིད་གནང་།",
            "སློབ་གྲྭའི་ནང་ནས་རང་ཉིད་མགོ་སྐོར་གཏོང་བ་ལས་",
            "ནམ་ཡང་བསྟོད་བསྔགས་མ་ཐོབ་ན་",
            "ཡག་པོ་ཡོད་པ་སློབ་ཁྲིད་གནང་།",
            "ཕམ་ཁ་རེག་དུས་ཀྱང་",
            "ཁོ་ལ་གཤེ་བར་མི་བྱ་བར་བསྟོད་ར་གཏོང་།",
            "རྣམ་པར་རྒྱལ་དུས་",
            "ཁོ་ལ་སྤྲོ་བ་འཕེལ་བའི་རམ་འདེགས་མཛད་།",
            "ཁྱེད་ཀྱིས་ཐུབ་།",
            "མི་ཡ་རབས་ལ་ཐུག་དུས་ཡ་རབས་དང་། ",
            "མི་གཤིས་གྱོང་ལ་ཐུག་དུས་",
            "གཤིས་གྱོང་གི་མི་གཞི་ཡོད་པའི་སློབ་ཁྲིད་གནང་།",
            ""
        ],
        [
            "ཁོ་ཕྲག་དོག་ལ་གཡོལ་དགོས་པ་དང་། ",
            "ལྐོག་ཏུ་ཡིབ་སྟེ་ཁ་རོག་གེར་",
            "འཕྱ་མཁན་ཡོད་པ་ཡང་སློབ་ཁྲིད་གནང་།",
            "ཁྱེད་ཀྱིས་ཐུབ་།",
            "ཁོ་རང་སྐྱོ་བའི་སྐབས་སུ་ཇི་ལྟར་དགོད་དགོས་པ་དང་",
            "མིག་ཆུའི་ཁྲོད་ན་ངོ་ཚ་མེད་པ་ཡང་སློབ་ཁྲིད་གནང་།",
            "ཕམ་ཁའི་ཁྲོད་ན་གཟི་བརྗིད་ཡོད་པ་དང་",
            "ལམ་ལྷོང་བྱུང་ཀྱང་",
            "ཡིད་ཆད་སྐྱེ་དུས་ཡོད་པའི་སློབ་ཁྲིད་ཡང་གནང་།",
            "བསྟན་བཤིག་ཚ་བོ་ལ་ཁ་གཏད་གཅོག་པ་དང་། ",
            "ཨམ་ཅོག་ནང་འཇེབས་པོ་རྐྱང་རྐྱང་བཤད་མཁན་གྱི་མི་ལའང་",
            "དོགས་ཟོན་བྱེད་དགོས་པའི་སློབ་ཁྲིད་གནང་།",
            "ངོ་མཚར་ཆེ་བའི་དཔེ་ཆ་སློབ་ཁྲིད་གནང་བ་དང་མཉམ་དུ། ",
            "ཐོག་མ་ཉིད་ནས་གསང་བར་གྱུར་བའི་",
            "བར་སྣང་གི་འདབ་ཆགས་དང་། ",
            "ཉི་མའི་ཀློང་གི་སྦྲང་བུའི་འཁོར་དང་། ",
            "ལྗང་མདོག་གི་རི་ངོགས་སུ་བཞད་པའི་",
            "མེ་ཏོག་གི་ཚོགས་བཅས་ཀྱི་གསང་བ་བསྔོགས་ཕྱིར་",
            "ཁུ་སིམ་པའི་ཁོར་ཡུག་ཡང་ཁོ་ལ་བསྐྲུན་།",
            ""
        ],
        [
            "མི་ཀུན་གྱིས་ཁོའི་མནོ་བསམ་མཐའ་དག་",
            "ནོར་འཁྲུལ་རེད་ཅེས་སྐྱོན་བརྗོད་བྱེད་ན་ཡང་། ",
            "རང་ཉིད་ཀྱི་བསམ་བློ་ལ་མི་ཕྱེད་པའི་",
            "ཡིད་ཆེས་བརྟན་པོ་ཡོད་དགོས་པའི་བསླབ་བྱ་གནང་།",
            "ངའི་བུ་།",
            "མི་མང་པོས་འཚང་ཁ་ཤིག་ཤིག་ཏུ་",
            "བྱ་བ་སྣ་གཅིག་བསྒྲུབས་པའི་བཙང་རྒྱག་ཁྲོད་",
            "གཡམ་གྱིས་རྒྱུག་མི་འགྲོ་བའི་ཁེར་ཚུགས་ཀྱི་སྙིང་སྟོབས་སྦྱིན་།",
            "མི་ཐམས་ཅད་ལ་དོ་སྣང་བྱེད་དགོས་པའི་བསླབ་བྱ་གནང་།",
            "མིག་གིས་མཐོང་བ་དང་རྣ་བས་ཐོས་པ་ཐམས་ཅད་ལ་",
            "དབྱེ་བ་གསལ་བོ་ཕྱེ་ནས་",
            "བདེན་པ་དང་བཟང་པོ་ཡིན་པ་འབའ་ཞིག་",
            "བསམ་བློའི་ནང་ཉར་ཚགས་བྱེད་དགོས་པའི་སློབ་ཁྲིད་གནང་།",
            ""
        ],
        [
            "རང་ལ་ཡོད་པའི་རིག་རྩལ་ཡོད་རྒུ་བཏོན་ནས་",
            "གླ་ཆ་མཐོ་སར་སྙེགས་དགོས་པའི་སྐུལ་མ་གཏོང་།",
            "འོན་ཀྱང་། ",
            "སེམས་དང་བསམ་བློའི་ནང་",
            "དངུལ་སྒོར་ཁོ་ན་མི་བསམ་པར་རང་ལ་བདག་སྐྱོང་དང་",
            "གཞན་ལ་རོགས་པ་བྱེད་དགོས་པའི་སློབ་ཁྲིད་ཡང་ནན་ཏན་གནང་།",
            "རང་ལ་བདེན་ཁ་ཡོད་།",
            "ཟིང་འཁྲུག་སློང་མཁན་གྱི་ཆོ་ངེ་ལ་",
            "དཔའ་རྟུལ་ཆེན་པོས་གདོང་ལེན་བྱེད་དགོས་པའི་བསླབ་བྱ་གནང་།",
            "ཁོ་པ་བྱམས་བརྩེའི་ནང་ནས་སྐྱོང་།",
            "ངག་འཇམ་གཤིས་ཀྱིས་འཁྲིད་།",
            ""
        ],
        [
            "གལ་ལ་ཐུག་དུས་ངང་སྒུག་བྱེད་མི་བཏུབ་པའི་",
            "བློ་ཁོག་ཡོད་པའི་བསླབ་བྱ་གནང་།",
            "སྙིང་ཤེད་དགོལ་བར་",
            "ངང་རྒྱུད་རིང་དགོས་པའི་ཁྲིད་སྟོན་གནང་།",
            "རང་ཉིད་ལ་དུས་ནམ་ཡང་",
            "དགའ་དད་དཔེ་མེད་ཡོད་དགོས་པའི་སློབ་ཁྲིད་གནང་།",
            "ཅི་ལ་ཟེར་།",
            "ཁོ་རང་ཉིད་ལ་དགའ་དད་ཡ་མཚན་ཡོད་པ་ཡིན་།",
            "མིའི་རིགས་ལ་ཡང་རབ་ཏུ་དགའ་ངེས་།",
            ""
        ],
        [
            "འདི་ནི་དཀའ་ཁག་ཆེ་བའི་བཅོལ་གདམས་ཤིག་ཡིན་ནའང་། ",
            "ཁྱེད་ཀྱིས་དེ་བཞིན་བསྒྲུབ་ཐུབ་མིན་ལ་",
            "ཚོད་ལྟ་བྱེད་རོགས། ",
            "བདག་གི་བུ། ",
            "ཡ་རབས་བཟང་སྤྱོད་ལྡན་པའི་",
            "བུ་ཆུང་སྙིང་རྗེ་བོ་ཞིག་ཡིན་ནོ།།",
            ""
        ]
    ]
}