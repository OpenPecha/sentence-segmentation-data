{
    "version": "BO8363",
    "reviewed_text": [
        [
            "མཱ་ལཱ་ལཱ་དང་ཁོ་མོའི་སྐད་ཆ། ",
            "གླིང་གཅེར་བུས་སྒྲ་ཐག་ནས་།",
            "མཱ་ལཱ་ལཱ་དང་ཁོ་མོའི་སྐད་།",
            "____ཁོ་མོའི་མཉམ་འབྲེལ་རྒྱལ་ཚོགས་སྟེགས་བུའི་སྟེང་གི་སྐད་ཆ། ",
            "དུས་ཡུན་རིང་པོ་ཞིག་གི་རྗེས་དེ་རིང་སླར་ཡང་འདིར་",
            "གཏམ་བཤད་བྱེད་ཐུབ་པ་དེ་གཟི་བརྗིད་ཅིག་ཏུ་བརྩི་བཞིན་།",
            "ཆེས་བཀུར་འོས་པའི་མི་སྣ་རྣམ་པའི་ཁྲོད་དུ་",
            "སླེབས་པ་འདི་ནི་ངའི་མི་ཚེ་འདིའི་དུས་སྐབས་གལ་ཆེ་ཞིག་།",
            "དེ་རིང་འདིར་ངས་ཞིང་གཤེགས་དཔའ་མོ་",
            "བི་ནཱ་ཛིར་བྷུ་ཊོ་མཆོག་གི་དར་གོས་གྱོན་པ་",
            "འདི་ཡང་ངའི་གཟི་བརྗིད་ཅིག་ཏུ་བརྩི་བཞིན་།",
            "ངས་གང་ཞིག་ནས་ངའི་གཏམ་བཤད་འདིའི་",
            "འགོ་ཚུགས་དགོས་མིན་ཤེས་ཀྱིན་མི་འདུག",
            "ངས་མི་མང་གིས་ངའི་གཏམ་བཤད་ཀྱི་",
            "ནང་དོན་ཐད་རེ་འདུན་གང་འདྲ་ཞིག་བྱ་མིན་ཤེས་ཀྱིན་།",
            ""
        ],
        [
            "ཡིན་ཡང་། ",
            "ཆེས་ཐོག་མ་དེར་ངས་དཀོན་མཆོག་ལ་ཐུགས་རྗེ་ཆེ་།",
            "ཁོང་གི་ངོར་འུ་ཚོ་སུ་ཞིག་ཡིན་ཡང་ཚང་མ་འདྲ་མཉམ་།",
            "དེ་བཞིན་ང་དྲག་སྐྱེད་ཡོང་བ་དང་",
            "མི་ཚེ་གསར་བ་ཞིག་འཐོབ་པར་སྨོན་ལམ་འདེབས་མཁན་གྱི་སྐྱེ་བོ་ཡོངས་ལ་ཐུགས་རྗེ་ཆེ་།",
            "མི་ཚོས་ང་ལ་བརྩེ་སེམས་ཇི་ཙམ་ཞིག་བསྟན་སོང་བར་ངས་ཡིད་མི་ཆེས་པ་ལྟ་བུ་འདུག",
            "ང་ལ་འཛམ་གླིང་གི་ས་ཕྱོགས་ཡོངས་ནས་ལེགས་སྨོན་གྱི་ཤོག་བྱང་དང་ལེགས་སྐྱེས་སྟོང་ཕྲག་མང་པོ་འབྱོར་བྱུང་།",
            "ཁོ་ཚོ་ཚང་མར་ཐུགས་རྗེ་ཆེ་།",
            ""
        ],
        [
            "བྱིས་པ་དག་ལ་ཐུགས་རྗེ་ཆེ་།",
            "ཁོ་ཚོའི་ལྷད་མེད་པའི་སྐད་ཆས་ང་ལ་སེམས་ཤུགས་བསྩལ་།",
            "ངའི་རྒན་རབས་པ་རྣམས་ལའང་ཐུགས་རྗེ་ཆེ་།",
            "ཁོ་ཚོའི་སྨོན་ལམ་གྱིས་ངའི་སྟོབས་ཤུགས་རྒྱས་བྱུང་།",
            "ད་དུང་ངས་པ་ཀི་སི་ཐན་དང་",
            "དབྱིན་ཇིའི་ནང་གི་སྨན་ཞབས་པ་རྣམ་པ། ",
            "སྨན་པ་རྣམ་པ་དང་སྨན་ཁང་གི་ལས་བྱེད་ཡོངས་དང་། ",
            "ཡུ་ཨེ་ཨི་སྲིད་གཞུང་གིས་ངའི་དྲག་སྐྱེད་དང་བསྐྱར་གསོན་ལ་",
            "རོགས་རམ་དང་མཐུན་རྐྱེན་སྦྱར་བར་ཐུགས་རྗེ་ཆེ་ཞུ་འདོད་།",
            ""
        ],
        [
            "དེ་བཞིན་མཉམ་འབྲེལ་རྒྱལ་ཚོགས་ཀྱི་སྤྱི་ཁྱབ་དྲུང་ཆེ་སྐུབས་ཞབས་བྷན་ཀེན་མོན་དང་ཁོང་གི་ཤེས་ཡོན་དང་པོར་འཇོག་པའི་ལས་འཆར་ལ་ངས་མཐའ་གཅིག་ཏུ་རྒྱབ་སྐྱོར་ཞུ་རྒྱུ་།",
            "མཉམ་སྦྲེལ་རྒྱལ་ཚོགས་ཀྱི་དམིགས་བསལ་སྐུ་ཚབ་དང་རྒྱལ་ཚོགས་ཚོགས་ཆེན་གྱི་ཚོགས་གཙོ་རྣམ་གཉིས་ཀྱིས་མགོ་ཁྲིད་ནས་",
            "ང་ཚོས་མུ་མཐུད་དེ་ལས་དོན་བསྒྲུབ་པར་སྐུལ་འདེད་གཏོང་བར་ཐུགས་རྗེ་ཆེ་།",
            "བརྩེ་བའི་མིང་སྲིང་རྣམ་པ། ",
            "ཁྱེད་ཚོས་དྲན་དགོས་པ་ཞིག་ལ་མཱ་ལཱ་ལཱ་ཉིན་མོ་ནི་ང་གཅིག་པོའི་ཉིན་མོ་མ་ཡིན་པར། ",
            "དེ་རིང་ནི་བྱིས་པ་ཕོ་མོ་སུ་ཞིག་གིས་རང་གི་ཐོབ་ཐང་གི་ཆེད་དུ་འབོད་སྒྲ་སྒྲོག་མཁན་དག་གི་ཉིན་མོ་ཡིན་ཆོག",
            "ད་དུང་འགྲོ་བ་མིའི་ཐོབ་ཐང་ལས་འགུལ་བ་དང་",
            "སྤྱི་ཚོགས་ཞབས་ཞུ་བ་བརྒྱ་སྟོང་མང་པོས་ཐོབ་ཐང་ཐད་ལ་སྐད་ཆ་རྐྱང་པ་བཤད་པ་ཙམ་མ་ཡིན་པར། ",
            "ཁོ་ཚོས་རང་གི་དམིགས་འདུན་དེ་",
            "ཞི་བདེ་དང་། ",
            "ཤེས་ཡོན། ",
            "འདྲ་མཉམ་སོགས་ཀྱི་ཆེད་དུ་འཐབ་རྩོད་བྱེད་བཞིན་ཡོད་པ་།",
            ""
        ],
        [
            "འཇིག་སྐུལ་རིང་ལུགས་པ་ཁོ་ཚོས་སྟོང་ཕྲག་མང་པོ་བསད་ཅིང་",
            "ས་ཡ་མང་པོར་རྨས་སྐྱོན་བཟོས་ཡོད་པ་།",
            "ང་ནི་དེ་དག་ཁྲོད་ཀྱི་གཅིག་།",
            "དེར།",
            "ང་འདི་ནས་ཡར་ལ་ལངས་།",
            "ང་ནི་དེ་དག་མང་པོའི་ཁྲོད་ཀྱི་བུ་མོ་གཅིག་ཡར་ལ་ལངས་བ་དེ་།",
            "ངའི་གཏམ་བཤད་འདི་ཡང་ང་གཅིག་པོའི་ཆེད་དུ་མིན་པར་། ",
            "ངས་གཏམ་བཤད་དེ་ཁོ་ཚོའི་ཆེད་དུ་བཤད་བཞིན་།",
            ""
        ],
        [
            "འབོད་སྐད་སྒྲོག་ཐབས་བྲལ་ཅིང་",
            "གོ་མཁན་མེད་པ་ཚོའི་ཆེད་དུ་བཤད་བཞིན་།",
            "ཐོབ་ཐང་གི་ཆེད་དུ་འཐབ་རྩོད་བྱེད་",
            "མཁན་ཚོའི་ཆེད་དུ་བཤད་བཞིན་།",
            "ཁོ་ཚོའི་ཞི་བདེ་ལྡན་པའི་འཚོ་གནས་ཀྱི་",
            "ཐོབ་ཐང་ཆེད་དུ་བཤད་བཞིན་ཡོད།།",
            "ཁོ་ཚོར་འདྲ་མཉམ་ཀྱི་གོ་སྐབས་རག་པའི་",
            "ཐོབ་ཐང་གི་ཆེད་དུ་བཤད་བཞིན་།",
            "ཁོ་ཚོར་ཤེས་ཡོན་པ་བྱ་བའི་",
            "ཐོབ་ཐང་གི་ཆེད་དུ་བཤད་བཞིན་།",
            "བརྩེ་བའི་གྲོགས་པོ་རྣམ་པ། ",
            "སྤྱི་ལོ་གཉིས་ཐིག་བཅུ་གཅིག་ལོའི་",
            "ཟླ་བཅུ་བའི་ཚེས་དགུ་ཉིན་ཏཱ་ལེ་བྷན་",
            "ཚོས་ཁོ་མོའི་གཡོན་ཕྱོགས་ཀྱི་",
            "ཀླད་ཟུར་དུ་མེ་མདའ་བརྒྱབ་སོང་།",
            ""
        ],
        [
            "ཁོ་ཚོས་ངའི་གྲོགས་མོར་ཡང་མེ་མདའ་བརྒྱབ་ཡོད་པ་།",
            "ཁོ་ཚོས་བསམ་ན་མདེའུ་ཡིས་ང་ཚོ་གྲགས་མེད་དུ་",
            "བཏང་ཡོད་འདོད་ཀྱང་། ",
            "ཁོ་ཚོ་ཕམ་སོང་།",
            "དེ་ལས་ཀྱང་གྲགས་མེད་གཏོང་འདོད་ལས་",
            "འབོད་སྒྲ་སྟོང་ཕྲག་མང་པོ་ཡར་ལ་བསླངས་སོང་།",
            "འཇིགས་སྐུལ་བའི་འདོད་འདུན་ནི་",
            "ངའི་དམིགས་འདུན་བརྗེ་སྒྱུར་བྱ་རྒྱུ་དང་",
            "རྨི་ལམ་རྨི་མཚམས་འཇོག་འདོད་པ་དེ་།",
            "ཡིན་ཡང་། ཁོ་ཚོས་ངའི་མི་ཚེ་ལ་འགྱུར་བ་ཅི་ཡང་གཏོང་མ་ཐུབ་།",
            "ཁོ་ཚོས་ཕམ་ཉེས་སུ་གཏོང་ཐུབ་པ་དེ་ནི་ཉམ་ཞན། ",
            "འཇིགས་སྣང་། ཡི་མུག རེ་ཟད་དག་ཡིན་།",
            ""
        ],
        [
            "དེ་ལས་ཀྱང་སྟོབས་ཤུགས། ",
            "ནུས་མཐུ། སྙིང་རུས། སྤོབས་སེམས་དག་སྐྱེས་སུ་བཅུག་སོང་།",
            "༼ཐལ་སྒྲ༽ ང་ནི་སྔར་བཞིན་སྔོན་གྱི་མཱ་ལཱ་ལཱ་དེ་།",
            "ངའི་དམིགས་འདུན་ཀྱང་སྔར་བཞིན་།",
            "རྨི་ལམ་ཡང་སྔར་བཞིན་།",
            "ངའི་རེ་འདོད་ཀྱང་སྔར་བཞིན་།",
            "བརྩེ་བའི་མིང་སྲིང་རྣམ་པ། ",
            "ངས་སུ་ལ་ཡང་རྒོལ་བ་བྱེད་ཀྱིན་།",
            ""
        ],
        [
            "ངས་དེ་རིང་གི་སྐད་ཆ་དག་ཀྱང་མི་སྒེར་གྱི་འཁོན་ལན་ཆེད་དུ་ཏཱ་ལེ་བྷན་ལ་བཤད་ཀྱིན་མེད་ལ་འཇིགས་སྐུལ་ཚོགས་པ་གཞན་ལ་ཡང་བཤད་ཀྱིན་།",
            "ངས་འདི་ནས་བཤད་པའི་སྐད་ཆ་དག་ནི་",
            "འཛམ་གླིང་གི་བྱིས་པ་ཡོངས་ལ་ཤེས་ཡོན་ཐོབ་ཐང་འདྲ་མཉམ་ཡོང་ཆེད་བཤད་པ་།",
            "ངས་ད་དུང་ཏཱ་ལེ་བྷན་གྱི་བུ་དང་བུ་མོ་ཚོར་ཤེས་ཡོན་ཐོབ་ན་འདོད་ཀྱིན་ཡོད་།",
            "དེ་མིན་གྱི་འཇིགས་སྐུལ་བ་དང་ཐལ་སྤྱོད་རིང་ལུགས་པའི་བུ་དང་བུ་མོ་ཚོར་ཡང་ཤེས་ཡོན་འཐོབ་ན་འདོད་ཀྱིན་།",
            "ང་ནི་མཐའ་ན་ང་ལ་མེ་མདའ་རྒྱག་མཁན་གྱི་མི་དེར་ཡང་གཏན་ནས་སྡང་གི་།",
            "གལ་ཏེ་དེ་རིང་ང་ལ་མེ་མདའ་ཞིག་ཡོད་པ་དང་མེ་མདའ་བརྒྱག་མཁན་ཀྱི་མི་དེ་ངའི་མདུན་དུ་ཡར་ལངས་ཡོད་པའི་དབང་དུ་བཏང་ན་",
            ""
        ],
        [
            "ཡང་། ",
            "ངས་ཁོ་བོར་མེ་མདའ་རྒྱག་མི་སྲིད། ",
            "འདི་ནི་བྱམས་བརྩེ་།",
            "མོ་ཧཱ་མཱ་ཏ་སྟེ་སྙིང་རྗེའི་དེད་དཔོན་དང་། ",
            "ཡི་ཤུའི་སྟོན་པ་མ་ཤི་ཀ ",
            "སངས་རྒྱས་ཤཱཀྱ་ཐུབ་པ་སོགས་ལས་ངས་བསླབ་པ་།",
            "འདི་ནི་ སྐུ་ཞབས་མཱ་ཊིན་ལུ་ཐཱར་ཁེན་དང་། ",
            "ནཱལ་སཱ་ལ་མན་ཌ་ལཱ། ",
            "མོ་ཧཱ་མ་ཏ། ",
            "ཨཱ་ལི། ",
            "ཇིན་ནཱ་སོགས་འཛམ་གླིང་ལ་",
            "འགྱུར་བཅོས་བཏང་མྱོང་མཁན་དག་གི་ཁ་ཆེམས་།",
            "འདི་ནི་འཚེ་མེད་ཞི་བའི་རིང་ལུགས་ཀྱི་ལྟ་གྲུབ་ཞིག་ཡིན་།",
            "གན་དྷི་དང་བྷཱ་ཤཱ་ཁན། ",
            "ཨ་མ་ཊེ་རེ་སཱ་སོགས་ནས་ངས་བསླབ་པ་།",
            "འདི་ནི་བཟོད་སྒོམ་།",
            ""
        ],
        [
            "ངས་ཕ་མ་གཉིས་ཀྱིས་ང་ལ་བསླབ་པ་།",
            "ཞི་འཇམ་དང། ",
            "འགྲོ་མི་ཡོངས་ལ་བརྩེ་བར་བྱ་འདི་ནི་",
            "ངའི་རྣམ་ཤེས་ཀྱིས་བདག་ལ་བཤད་པ་།",
            "བརྩེ་བའི་མིང་སྲིང་རྣམ་པ། ",
            "ང་ཚོས་མུན་ནག་གི་ངོ་གདོང་མཐོང་དུས་",
            "ད་གཟོད་དཀར་འོད་ཀྱི་གལ་ཆེའི་རང་བཞིན་རྟོགས་།",
            "ང་ཚོས་རང་ཉིད་་གྲགས་མེད་ཚོར་མེད་ཡིན་དུས་",
            "ད་གཟོད་སྐད་སྒྲའི་དགོས་གལ་རྟོགས་ཡོང་། ",
            "དེ་ལྟར་དུ། ",
            "ང་ཚོ་གནས་སྡོད་བྱེད་སའི་པ་ཀི་སི་ཐན་ནུབ་ཕྱོགས་ཀྱི་",
            "ས་ཝཱཊ་ས་ཁུལ་དུ་ང་ཚོས་མེ་མདའ་མཐོང་དུས་",
            "སྨྱུ་གུ་དང་འབྲི་དེབ་ཀྱི་གལ་ཆེའི་མཁོ་གལ་རྟོགས་།",
            "སྨྱུ་གུ་ནི་མཚོན་ཆ་ལས་ཀྱང་དཔའ་སྟོབས་ཆེ་ཟེར་བ་ཅིས་མ་།",
            "ཐལ་སྤྱོད་རིང་ལུགས་པ་དག་ནི་",
            "སྨྱུ་གུ་དང་འབྲི་དེབ་ཀྱི་སྟོབས་ཤུགས་ལ་",
            "སྐྲག་དང་སྐྲག་བཞིན་ཡོད་པ་།"
        ],
        [
            "དེ་ལས་ཀྱང་ཁོ་ཚོ་ཤེས་ཡོན་ལ་",
            "སྐྲག་ཅིང་ཤེས་ཡོན་གྱིས་ཁོ་ཚོར་",
            "འཇིགས་སྣང་སྐྱེད་ཀྱིན་ཡོད་པ་།",
            "ད་དུང་ཁོ་ཚོ་བུད་མེད་ཀྱི་",
            "ནུས་མཐུ་ལ་སྐྲག་གིན་ཡོད་བ་།",
            "བུ་མེད་ཚོས་ནུས་མཐུ་ཡིས་",
            "ཁོ་ཚོར་འཇིགས་སྣང་སྐུལ་བཞིན་ཡོད་པ་།",
            "རྒྱུ་མཚན་དེའི་རྐྱེན་གྱིས་ཧཱལ་ཝཱལ་",
            "བྷོག་ཏྲལ་ཧཱ་ནས་ཁོ་ཚོས་ཉེས་མེད་ཀྱི་",
            "སློབ་མ་བཞི་བཅུ་ལྷག་དང་",
            "བུད་མེད་དགེ་རྒན་དང་ཤེས་ཡོན་",
            "ཞབས་ཞུ་བ་ཇི་འདྲའི་བསད་སོང་།",
            "ད་དུང་ཁོ་ཚོས་ཉིན་རྒྱུན་སློབ་གྲྭ་དག་",
            "ཁྲག་ལ་བསྒྱུར་བཞིན་ཡོད་།",
            "རྒྱུ་མཚན། ",
            "ཁོ་ཚོ་བསྒྱུར་བཅོས་ལ་",
            "སྐྲག་ཅིང་འདྲ་མཉམ་ལ་སྐྲག་གིན་།",
            ""
        ],
        [
            "འདི་དག་གིས་སྤྱི་ཚོགས་འཆམ་མཐུན་ཡོང་བར་",
            "དོགས་ནས་སྐྲག་གིན་ཡོད་པ་།",
            "ངས་འདི་འདྲ་ཞིག་དྲན་གིན་འདུག",
            "ང་ཚོའི་སློབ་གྲྭའི་བུ་ཞིག་ལ་",
            "གསར་འགོད་པ་ཞིག་གིས་བཅར་བའི་སྐབས། ",
            "ཅིའི་ཕྱིར་ཏཱ་ལེ་བྷན་ཚོས་ཤེས་ཡོན་ལ་",
            "ངོ་རྒོལ་བྱེད་ཀྱིན་ཡོད་པ་རེད་།",
            "ཁོང་གིས་དཔེ་དེབ་ཅིག་གི་མིང་ནས་བཟུང་།",
            "སྟབས་བདེ་བའི་དྲི་ལན་ནི་",
            "དོན་ངོ་མར་ཏཱ་ལེ་བྷན་ཚོས་དཔེ་དེབ་ཀྱི་ནང་དུ་",
            "ཅི་ཞིག་བྲིས་ཡོད་པ་གཏན་ནས་རྟོགས་ཀྱིན་མེད་།",
            "ཁོ་ཚོས་བསམ་ན་དཀོན་མཆོག་ནི་",
            "ཉམ་ཞན་དང་མཁོས་ཆུང་ཞིག་སྟེ་",
            "བུད་མེད་ཚོ་སློབ་གྲྭར་འགྲོ་བ་ཙམ་ཞིག་ཀྱང་",
            "འགག་དགོས་པར་འདོད་ཀྱིན་།",
            ""
        ],
        [
            "འཇིགས་སྐུལ་བ་ཚོས་ཨེ་སི་ལམ་དང་",
            "༼པཱ་ཤ་ཐུན༽སྤྱི་ཚོགས་ཀྱི་མིང་གི་བཟུང་ནས་",
            "དོན་ངོ་མར་ཁོ་ཚོ་མི་སྒེར་གྱི་ཁེ་ཕན་ཆེད་དུ་ཡིན་པ་།",
            "བརྩེ་བའི་མིང་སྲིང་ཚོ། ",
            "པཱ་ཀི་སི་ཐན་ནི་",
            "ཞི་བདེ་ལ་དགའ་བའི་མང་གཙོའི་རྒྱལ་ཁབ་ཅིག་།",
            "༼པཱ་ཤི་ཐུན༽་ཚོས་རང་གི་བུ་དང་བུ་མོ་ཚོར་",
            "ཤེས་ཡོན་ཐོབ་འདོད་སྐྱེས་ནས་།",
            "དེ་བཞིན་ཨེ་སི་ལམ་ནི་ཞི་བའི་ཆོས་ལུགས་ཤིག་གམ་",
            "འགྲོ་མི་ཡོངས་ལ་སྤུན་ཟླའི་བརྩེ་སེམས་འཆང་མཁན་ཞིག་།",
            "ཨེ་སི་ལམ་གྱིས་བྱིས་པར་སློབ་གསོ་སྤྲོད་པ་ནི་",
            "ཁོ་ཚོའི་ཐོབ་ཐང་ཡིན་མིན་ཙམ་མ་ཡིན་པར་དེ་ལས་ཀྱང་",
            "ཁོ་ཚོས་ལས་འགན་ནམ་འགན་འཁྲི་ཡིན་ཞེས་བཤད་ཀྱིན་ཡོད་པ་།",
            "བཀུར་འོས་པའི་སྤྱི་ཁྱབ་དྲུང་ཆེ་ལགས་སུ། ",
            "ཞི་བདེ་ལ་ཤེས་ཡོན་མེད་ཐབས་མེད་པ་ཞིག་།",
            ""
        ],
        [
            "འཛམ་གླིང་གི་ས་ཕྱོགས་མང་པོ་དང་",
            "ལྷག་པར་དུ་པཱ་ཀི་སི་ཐན་དང་ཨ་ཧྥཱ་གྷ་ནི་སི་ཐན་གྱི་ཁུལ་དུ་",
            "དམག་འཁྲུག་དང་རྩོད་རྙོག ",
            "འཇིགས་སྐུལ་བའི་རྐྱེན་གྱིས་ཕྲུ་གུ་མང་པོ་སློབ་གྲྭར་འགྲོ་ཐུབ་ཀྱི་།",
            "ད་ཆ་ང་ཚོ་དམག་འཁྲུག་དེ་རིགས་ལ་ཐང་ཆད་།",
            "བུད་མེད་དང་ཕྲུ་གུ་རྣམས་ལ་འཛམ་གླིང་གི་ས་ཕྱོགས་གང་སར་མནར་གཅོད་འདྲ་མིན་མྱོང་བཞིན་།",
            "རྒྱ་གར་ནང་དུ་དབུལ་ཕོངས་ཀྱི་བྱིས་པ་མང་པོ་",
            "ལོ་ན་མ་སོན་པའི་ངལ་རྩོལ་པར་གྱུར་བཞིན་ཡོད་ལ་",
            "ནཱ་ཇེ་རི་ཡ་ནང་དུ་སློབ་གྲྭ་མང་པོ་རྩ་གཏོར་དུ་སོང་།",
            "ཨ་ཧྥཱ་གྷ་ནི་སི་ཐན་ས་ཁུལ་ལ་ལོ་ངོ་བཅུ་ཕྲག་རིང་གི་",
            "ཐལ་སྤྱོད་རིང་ལུགས་པའི་རྐྱེན་གྱིས་",
            "བྱིས་པ་མང་པོར་ཤུགས་རྐྱེན་ཚབས་ཆེན་ཐེབས་།",
            "ལོ་ཆུང་སྐབས་ནས་ནང་ལས་བྱེད་དགོས་པ་དང་",
            "ལོ་ན་མ་སོན་གོང་ནས་",
            "ཆང་ས་རྒྱག་དགོས་པ། ",
            "དེ་བཞིན་དབུལ་ཕོངས། རྨོངས་པ། དྲང་བདེན་མ་ཡིན་པ། རིགས་རྒྱུད་དབྱེ་།"
        ],
        [
            "གཞི་རྩའི་ཐོབ་ཐང་ཡང་མེད་པ་",
            "བཅས་ཀྱི་དཀའ་ངལ་ནི་སྐྱེས་པ་དང་",
            "བུད་མེད་གཉིས་ཀར་འཕྲད་བཞིན་།",
            "བརྩེ་བའི་གྲོགས་པོ་རྣམ་པ་ཚོ། ",
            "དེ་རིང་ངས་དམིགས་སུ་བཀར་ནས་",
            "བུད་མེད་དང་བྱིས་པའི་",
            "ཤེས་ཡོན་ཐོབ་ཐང་སྐོར་ལ་ཞུ་རྒྱུ་།",
            "གང་ཡིན་ཟེར་ན་ཁོང་ཚོའི་ནི་",
            "མནར་གཅོད་ཆེ་ཤོས་མྱོང་བཞིན་།",
            "དུས་སྐབས་ཤིག་ལ་བུད་མེད་སྤྱི་ཚོགས་",
            "ལས་འགུལ་བ་རྣམས་ཀྱིས་སྐྱེས་པ་",
            "རྣམས་བུད་མེད་ཚོས་ཆེད་དུ་",
            "ལངས་དགོས་ཞེས་ཤོད་ཀྱི་ཡོད་ཀྱང་། ",
            "ད་ཐེངས་ང་ཚོ་རང་ངོས་ནས་སྒྲུབ་ཀྱི་།",
            "ངས་སྐྱེས་པ་རྣམས་ཀྱིས་བུད་མེད་ཀྱི་",
            "ཐོབ་ཐང་ཆེད་སྐད་ཆ་ཤོད་མི་དགོས་ཞེས་",
            "ཤོད་ཀྱི་མེད་ཀྱང་ང་རང་གི་འདོད་པར་",
            "རང་འགན་རང་འཁུར་ཐུབ་པའི་",
            "བུད་མེད་ཀྱིས་རང་གི་ཆེད་དུ་",
            "འཐབ་རྩོད་བྱས་ན་སྙམ་གྱི་།",
            ""
        ],
        [
            "བརྩེ་བའི་མིང་སྲིང་ཚོ། ",
            "ད་ཆ་ཡར་ལངས་ནས་ཤོད་དགོས་པའི་དུས་ལ་བབས་།",
            "ང་ཚོས་འཛམ་གླིང་དབུ་ཁྲིད་རྣམ་པར་ཐབས་བྱུས་རང་བཞིན་གྱི་",
            "སྲིད་ཇུས་རྣམས་ཞི་བདེ་དང་བདེ་སྐྱིད་ལྡན་པས་ཤིག་བསྐྲུན་པར་",
            "བསྒྱུར་བཅོས་གཏོང་བར་འབོད་སྒྲ་བསྒྲག་།",
            "ང་ཚོས་འཛམ་གླིང་དབུ་ཁྲིད་རྣམ་པར་ཞི་བདེའི་གྲོས་མཐུན་ཅི་འདྲ་བཞག་ཀྱང་",
            "བུད་མེད་དང་བྱིས་པའི་ཐོབ་ཐང་སྲུང་སྐྱོབ་དགོས་པའི་འབོད་སྒྲ་བསྒྲག་།",
            "གྲོས་མཐུན་གང་ཞིག་བཞག་རུང་བུད་མེད་ཐོབ་ཐང་ལས་",
            "རྒྱབ་འགལ་དུ་སོང་བ་ཞིག་ཡིན་ཚེ་ནམ་ཡང་ངོས་ལེན་བྱ་ཐབས་།",
            "ང་ཚོས་རྒྱལ་ཁབ་ཀྱི་སྲིད་གཞུང་རྣམས་ལ་འཛམ་གླིང་ཡོངས་ཀྱི་",
            "བྱིས་པ་མཐའ་དག་ལ་རིན་མེད་དང་ངེས་པར་བྱ་དགོས་པའི་",
            "ཤེས་ཡོན་སློབ་སྦྱོང་སྤྲོད་ཐུབ་པའི་འབོད་སྒྲ་བསྒྲག་།",
            "ང་ཚོས་རྒྱལ་ཁབ་ཀྱི་སྲིད་གཞུང་རྣམས་ལ་བྱིས་པ་རྣམས་གནོད་འཚེ་དང་",
            "མནར་གཅོད་མྱོང་བཞིན་པ་ལས་སྐྱོབ་ཆེད་འཇིགས་སྐུལ་རིང་ལུགས་དང་",
            "དྲག་པོའི་འཐབ་རྩོད་རྣམས་མེད་པར་བཟོ་དགོས་པའི་འབོད་སྐད་བསྒྲག་།",
            ""
        ],
        [
            "ཡར་ཐོན་ཅན་གྱི་རྒྱལ་ཁབ་རྣམས་ཀྱིས་ཡར་རྒྱས་འགྲོ་བཞིན་པའི་",
            "རྒྱལ་ཁབ་དེ་དག་གི་བུ་མོའི་ཤེས་ཡོན་གྱི་གོ་སྐབས་",
            "རྒྱ་བསྐྱེད་གཏོང་དགོས་པའི་འབོད་སྒྲ་སྒྲོག་།",
            "སྤྱི་ཚོགས་དང་མི་སྡེ་ཡོངས་ཀྱི་བཟོད་སྒོམ་ལྡན་པ་ཞིག་དང་། ",
            "རིགས། ",
            "རུས། ",
            "ཤ་མདོག ",
            "ཆོས་ལུགས། ",
            "ཕོ་མོ་བཅས་ཀྱི་དབྱེ་འབྱེད་མེད་པ་དང་། ",
            "ངེས་པར་དུ་བུད་མེད་རྣམས་ཡར་རྒྱས་ཡོང་བ་ལ་",
            "རང་དབང་དང་འདྲ་མཉམ་ཡོང་དགོས་པའི་འབོད་སྐད་བསྒྲག་།",
            "ཅི་སྟེ་ང་ཚོ་ཕྱེད་ཀ་མདུན་དུ་མ་བཏང་ན་",
            "ང་ཚོར་ནམ་ཡང་གྲུབ་འབྲས་སོན་མི་།",
            "འཛམ་གླིང་གི་ས་ཕྱོགས་གང་སར་ཡོད་པའི་",
            "སྐྱེད་མ་རྣམས་ལ་བློ་སྟོབས་དགོས་ལ་",
            "རང་ལ་ཡོད་པའི་སྟོབས་ཤུགས་ངོས་འཛིན་དགྱི་བཞིན་",
            "རང་གི་ནུས་མཐུ་ཡོངས་སུ་མངོན་དགོས་པའི་འབོད་སྐད་བསྒྲག་།",
            "བརྩེ་བའི་མིང་སྲིང་ཚོ། ",
            "ང་ཚོར་དགོས་པ་ནི་མ་འོངས་འོད་སྣང་ལྡན་པ་ཞིག་",
            "ཡོང་ཆེད་བྱིས་པ་རྣམས་ལ་སློབ་གྲྭ་དང་ཤེས་ཡོན་།"
        ],
        [
            "ཞི་བདེ་དང་ཤེས་ཡོན་ལྡན་པའི་དམིགས་འདུན་གྱི་ཆེད་",
            "ང་ཚོ་མུ་མཐུད་འགྲུལ་བཞུད་བྱ་རྒྱུ་།",
            "སུས་ཀྱང་ང་ཚོར་བཀག་འགོག་བྱ་ཐུབ་ཐབས་།",
            "ང་ཚོས་རང་ཉིད་ཀྱི་ཐོབ་ཐང་གི་ཆེད་དུ་",
            "སྐད་སྒྲ་སྒྲོག་གི་ཡིན་ལ་",
            "ང་ཚོའི་སྐད་སྒྲ་དེ་བརྒྱུད་ནས་བསྒྱུར་བཅོས་ཐུབ་ངེས་།",
            "ང་ཚོས་སྐད་སྒྲའི་སྟོབས་ཤུགས་ལ་",
            "ཡིད་ཆེས་བྱེད་ཀྱི་ཡོད་ལ་ང་ཚོའི་སྐད་སྒྲས་",
            "འཛམ་གླིང་ཡོངས་ལ་འགྱུར་བ་གཏོང་།",
            "རྒྱུ་མཚན། ",
            "ང་ཚོ་ཚང་མ་ཤེས་ཡོན་གྱི་དོན་གནད་ཐོག་ལ་གཅིག་ཏུ་སྒྲིལ་།",
            "གལ་སྲིད་ང་ཚོའི་དམིགས་འདུན་མངོན་དུ་འགྱུར་དགོས་ན་",
            "ང་ཚོར་ཤེས་རིག་གི་སྟོབས་ཤུགས་རྒྱས་དགོས་ལ་",
            "ང་ཚོ་ཚང་མས་གཅིག་སྒྲིལ་དང་མཉམ་རུབ་བྱ་།",
            ""
        ],
        [
            "བརྩེ་བའི་མིང་སྲིང་ཚོ། ",
            "མི་ས་ཡ་མང་པོ་དབུལ་ཕོངས། ",
            "རྨོངས་པ། ",
            "དྲང་བདེན་མ་ཡིན་པའི་དཀའ་སྡུག་གིས་",
            "མནར་བཞིན་ཡོད་པ་དེ་ང་ཚོས་བརྗེད་མི་རུང་། ",
            "བྱིས་པ་ས་ཡ་མང་པོ་སློབ་གྲྭ་ལས་ཁ་བྲལ་ནས་",
            "གནས་ཡོད་པ་དེ་བརྗེད་མི་རུང། ",
            "ང་ཚོའི་མིང་སྲིང་མང་པོས་ཞི་བདེ་དང་འོད་སྣང་འཕྲོ་བའི་",
            "མ་འོངས་པ་ཞིག་ལ་རེ་སྒུག་བྱེད་བཞིན་པ་དེ་བརྗེད་མི་རུང། ",
            "ང་ཚོས་གོ་ལ་ཡོངས་ལ་ཡིག་རྨོངས་དང་དབུལ་ཕོངས། ",
            "འཇིགས་སྐུལ་བར་རྒོལ་བའི་འཐབ་རྩོད་ཅིག་མགོ་བརྩམ་།",
            "ང་ཚོས་དེབ་དང་སྨྱུ་གུ་ལག་ཏུ་འཁྱེར་།",
            "དེ་དག་ནི་སྟོབས་ཤུགས་ཆེ་ཤོས་ཀྱི་མཚོན་ཆ་།",
            "བྱིས་པ་གཅིག ",
            "དགེ་རྒན་གཅིག ",
            "སྨྱུ་གུ་གཅིག ",
            "དེབ་གཅིག་གིས་འཛམ་གླིང་ལ་འགྱུར་ལྡོག་གཏོང་།",
            "ཤེས་ཡོན་ནི་ཐབས་ལམ་ཁོ་ན་དེ་ཡིན་པས་",
            "ཤེས་ཡོན་ཐོག་མར་འཇོག་།",
            ""
        ]
    ]
}