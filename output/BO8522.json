{
    "version": "BO8522",
    "reviewed_text": [
        [
            "ཁ་ཆར་བུ་ཡུག་སོགས་ལ་བྱོལ་ནས་ནི།། ",
            "ཁྱེད་ཉིད་བརྗེད་པར་བརྩམས་ཀྱང་རང་ཉིད་ཕོངས།། ",
            "ཁྲོམ་སྲང་འདུ་འཛི་ཇི་ལྟར་རྒོད་ནའང་།། ",
            "སྙིང་གི་འཕར་ལྡིང་ཙམ་ལས་གཞན་མ་ཐོས།།",
            "ས་སྒང་འདི་རུ་གང་ཟག་ཇི་སྙེད་།",
            "གསོང་བོར་ལོབ་དང་གནས་མལ་གང་ཞིག་ནས།།",
            "བློས་ཐུབ་བུ་མོ་ཁྱེད་འདྲ་རྙེད་སྲིད་དམ།། ",
            "གང་ཁྱེད་སྙིང་གི་པདྨོའི་གདན་སྟེང་དུ།། ",
            "ཁེར་རྐྱང་རྣམ་ཤེས་འདི་ལ་བདག་པོ་རྒྱོབ།། ",
            "མ་རྒས་སྔོན་དུ་ལག་ཟུང་ང་ལ་སྤྲོད།།",
            "མ་བྲལ་སྔོན་དུ་བརྩེ་བ་ང་ལ་སྟོན།།",
            ""
        ],
        [
            "རྨི་ལམ་འཁྲུལ་སྣང་ཡོད་ཚད་མངོན་འགྱུར་གྱིས།། ",
            "རྟག་པའི་འདུས་བྱས་ཅི་ཡང་མེད་ཟེར་ཀྱང་།། ",
            "འུ་གཉིས་བརྩེ་བ་མི་འགྱུར་རྡོ་རྗེ་ཡིན།།",
            "གནམ་དང་ས་ཡི་མཐའ་རུ་ཁྲིད་པར་མཛོད།། ",
            "བརྩེ་སེམས་འོ་ཆུ་བཞིན་འདྲེས་ཤིག ",
            "ཁྱེད་སྙིང་པདྨོའི་གདན་གྱི་དཀྱིལ་དབུས་སུ།། ",
            "ཁེར་རྐྱང་རྣམ་ཤེས་འདི་ལ་བདག་པོ་རྒྱོབ།། ",
            "ལག་ཟུང་ང་ལ་སྤྲོད་དང་བྲང་ཁ་སྦྱོར།། ",
            "བརྩེ་བ་ང་ལ་སྟོན་དང་སྐར་ཆེན་མ།། ",
            "དུངས་པའི་ལས་དེ་མ་གཞི་ཤིན་ཏུ་སླ།།",
            "རི་རྩེ་མཐོན་པོ་ཞིག་ནས་མཁའ་ལ་ཅེར།། ",
            "སྔོ་བསངས་སྟོང་བའི་དབྱིངས་ན་ཟླ་བ་རྩེན།། ",
            "གྲོགས་དང་ན་ཟླའི་ཁྲོད་དུ་འགྲིམ་འོས་མོད།།",
            "བདག་སེམས་མུན་པའི་ཀློང་དེ་སུ་ཡིས་རྟོགས།།",
            "སྐད་ཆ་འབའ་ཞིག་ལར་ནས་མཁོ་མེད་དེ།།",
            "ཁོ་བོ་གཞས་ལ་འཇུག་པར་སྤྲོ་སློང་བའི།། ",
            "བྱེད་པོ་སུ་ཞིག་ཡོད་པས་འཐུས་པ་ལ།།",
            ""
        ]
    ]
}