{
    "version": "BO8641",
    "reviewed_text": [
        [
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གི་སྐུའི་འཁྲུངས་སྐར་དུས་ཆེན་ཐོག་བཀའ་ཤག་གི་ཡོངས་ཁྱབ་གསུང་བཤད། ",
            "༄༅། །ལྷ་དང་བཅས་པའི་འགྲོ་བ་ཡོངས་ཀྱི་མགོན་སྐྱབས་དང་དཔུང་གཉེན་བླ་ན་མ་མཆིས་པ། ",
            "ས་སྟེང་རྒྱལ་བསྟན་ཡོངས་རྫོགས་ཀྱི་མངའ་བདག གངས་རིའི་ལྗོངས་ཀྱི་སྐྱེ་འགྲོ་རྣམས་ཀྱི་",
            "དད་པའི་མེ་ཏོག་གང་ལ་ཕོག་པའི་ལྷ་སྐལ། ",
            "འཕགས་མཆོག་འཇིག་རྟེན་གསུམ་མགོན་གསུམ་ལྡན་ངུར་ིག་འཛིན་པའི་གཟུགས་སུ་བཟློ་བ། ",
            "༸གོང་ས་༸སྐྱབས་མགོན་རྒྱལ་བའི་དབང་པོ་ཐམས་ཅད་མཁྱེན་ཅིང་",
            "གཟིགས་པ་ཆེན་པོ་སྐུའི་ཕྲེང་བ་བཅུ་བཞི་པ། ",
            "དགོས་པ་དང་དོན་གྱི་སླད་དུ་མཚན་དངོས་ནས་སྨོས་ན་",
            "རྗེ་བཙུན་འཇམ་དཔལ་ངག་དབང་བློ་བཟང་ཡེ་ཤེས་བསྟན་འཛིན་རྒྱ་མཚོ་སྲིད་གསུམ་དབང་སྒྱུར་མཚུངས་པ་མེད་པའི་སྡེ་དཔལ་བཟང་པོ་མཆོག ",
            "སྙིགས་དུས་འགྲོ་བ་ཡོངས་ལ་བརྩེ་ཆེན་ཐུགས་རྗེའི་གཟིགས་པས་",
            "མི་འདོར་བར་མདོ་སྨད་ས་ཡི་ཐིག་ལེར་སྐུ་བལྟམས་པའི་མཛད་པ་བསྟན་ཏེ་",
            "ལོ་འཁོར་ ༧༢ ཧྲིལ་པོར་སོན་པའི་འཁྲུངས་ཚེས་ཀྱི་ཉིན་མོ་འདིར་",
            "བཙན་བྱོལ་བོད་གཞུང་བཀའ་ཤག་གིས་གཞིས་བྱེས་བོད་མི་ཡོངས་དང་། ",
            "མགོན་པོ་གང་ཉིད་ཀྱི་རྣམ་དཀར་འཕྲིན་ལས་ཀྱིས་བསྐྱངས་པའི་",
            "མཐོང་ཐོས་དྲན་རེག་གི་གདུལ་བྱར་གྱུར་པའི་འཇིག་རྟེན་སྐྱེ་འགྲོ་ཡོངས་ཀྱི་ངོ་ཚབ་ཞུས་ཏེ",
            "གུས་ཕྱག་གྲངས་མེད་དང་བཅས་འཚམས་ཞུའི་རྟེན་འབྱུང་དང་",
            "འབྲེལ་མགོན་པོ་ཐུགས་རྗེའི་གཏེར་ཆེན་གང་ཉིད་མཁའ་ཁྱབ་བསྟན་འགྲོའི་མགོན་དཔུང་དམ་པར་སྐུ་ཚེ་བསྐལ་བརྒྱར་བརྟན་ཅིང་། ",
            "རྒྱ་ཆེ་རྒྱུན་མི་ཆད་པའི་འཕྲིན་ལས་འགོག་མེད་དུ་སྐྱོང་བའི་གསོལ་འདེབས་དང་སྨོན་འདུན་ཞུ་རྒྱུ་།",
            "དེ་རིང་གི་ཉིན་མོ་འདི་ནི་གངས་ཅན་བོད་ཀྱི་སྐྱེ་འགྲོ་ཙམ་མ་ཟད། ",
            "འཇིག་རྟེན་ཡོངས་ལ་བླ་ན་མེད་པའི་ལམ་སྟོན་གྱི་ཉི་མ་གསར་པ་ཞིག་ཤར་བའི་དུས་ཚིགས་ཁྱད་པར་ཅན་ཡིན་སྟབས། ",
            "འཛམ་གླིང་ཁྱོན་ཡོངས་སུ་དད་ལྡན་གྱི་སྐྱེ་འགྲོ་གྲངས་ལས་འདས་པས་",
            "དགའ་དད་གུས་གསུམ་གྱི་སྒོ་ནས་སྲུང་རྩི་ཞུ་བཞིན་པའི་དུས་ཆེན་རྨད་དུ་བྱུང་བ་ཞིག་ཡིན་པ་དང་། ",
            "སྐབས་བཅུ་གསུམ་པའི་བཀའ་ཤག་གི་ལས་རྒྱུན་རིང་གི་འཁྲུངས་ཚེས་དུས་སྟོན་དང་པོ་དེ་ཡིན་སྟབས། ",
            "དད་གུས་ཟོལ་ཟོག་མེད་པའི་སྒོ་ནས་འབྱུང་འགྱུར་ལས་དུས་རིང་འཛིན་སྐྱོང་གི་ཆོས་སྲིད་ཀྱི་",
            "ཞུ་སྒོ་མཐའ་དག་ལ་རྨོངས་སེལ་ལམ་སྟོན་སྔར་མཁོ་བཞིན་རྒྱུན་ལྡན་དུ་བསྩལ་གནང་ཡོད་པའི་ཐོག ",
            "ལྷག་པར་མགོན་པོ་གང་ཉིད་ད་ལྟ་ཕྱེད་བགྲེས་ཡོལ་དང་། ",
            "འབྱུང་འགྱུར་བགྲེས་ཡོལ་ཆ་ཚང་གནང་རྒྱུའི་དགོངས་བཞེས་།",
            "བཀའི་ཕེབས་སྒོ་རིགས་ནམ་ཡང་མི་གནང་བ་ཞེས་སྙིང་ཁོངས་རུས་པའི་གཏིང་ནས་",
            "གསོལ་བ་ཕུར་ཚུགས་སུ་འདེབས་རྒྱུ་།",
            "ལྷག་པར་འདི་ལོ་རབ་བྱུང་བཅུ་བདུན་པའི་མེ་མོ་ཕག་གི་ལོ་འདི་བཞིན་",
            "སྐུའི་དགུང་ཀེག་དངོས་གཞིར་འཁེལ་ནའང་སྐུའི་གསང་བ་གསུམ་ལ་ཚུལ་བསྟན་འགལ་རྐྱེན་གྱི་",
            "རིགས་ཕྲ་མོ་ཙམ་ཡང་མི་བཞེས་པར་འཛམ་གླིང་ཡངས་པའི་",
            "ཁྱོན་འདིར་ལུགས་ཟུང་འཕྲིན་ལས་ཀྱི་རོལ་པ་ཉི་ཟླའི་འགྲོས་དང་",
            "རྒྱ་མཚོའི་རླབས་བཞིན་དུས་ལས་ཡོལ་བ་མེད་པར་བསྐྱངས་།",
            "སྐྱོང་བཞིན་པ་ལ་དགའ་གུས་ཡི་རངས་དང་། ",
            "འབྱུང་འཆར་ཡང་དགུང་ཀེག་མ་ཡོལ་བར་ཚུལ་བསྟན་གེགས་བར་གྱི་",
            "རིགས་ནམ་ཡང་མི་བཞེས་པར་འཕྲིན་ལས་ཀྱི་",
            "འཇུག་པ་ལྷུན་གྲུབ་རྒྱུན་མི་ཆད་དུ་སྐྱོང་བའི་གསོལ་བ་འདེབས་པ་དང་ཆབས་ཅིག",
            ""
        ],
        [
            "དཔལ་ལྡན་བོད་མི་མང་སྤྱི་འཐུས་ཚོགས་གཙོ་མཆོག་གིས་དབུ་མཛད་པའི་",
            "ཆེས་མཐོའི་དགུང་ཀེག་ཞབས་རིམ་ཚོགས་ཆུང་གིས་རིས་མེད་ལྷ་བླ་ཡོངས་ལ་",
            "ཐུགས་དམ་བརྟག་པ་ཞུས་པའི་ཕྱིར་ཕེབས་དགོངས་དོན་རྐྱེན་སེལ་ཞབས་རིམ་ཇི་ཕེབས་དྲི་མ་མེད་པའི་",
            "བསམ་སྱོར་གྱིས་འབད་སྒྲུབ་ཞུས་པའི་བསྒྲུབས་ཐོ་ཟུར་འབུལ་ལ་དགྱེས་པའི་",
            "སྤྱན་རས་ཡུད་ཙམ་གཡོ་བའི་ཐོག ",
            "དགེ་བའི་རྩ་བ་འདིས་མཚོན་རང་གཞན་སྐྱེ་འཕགས་ཡོངས་ཀྱིས་",
            "དུས་གསུམ་དུ་བསགས་པའི་དགེ་བའི་དངོས་པོ་ཇི་སྙེད་ཅིག་མཆིས་པ་ཐམས་ཅད་༧རྒྱལ་དབང་ཐམས་ཅད་མཁྱེན་ཅིང་གཟིགས་པ་ཆེན་པོ་གང་ཉིད་ཀྱི་སྐུ་ཚེ་བརྟན་ཅིང་། ",
            "མཛད་འཕྲིན་རྒྱས་པ་དང་། ",
            "དེ་ལ་བརྟེན་ནས་བོད་དོན་བདེན་མཐའ་མྱུར་དུ་གསལ་བའི་རྒྱུར་འགྱུར་བའི་",
            "འཁོར་གསུམ་དག་པའི་བསྔོ་བ་དམ་པས་རྒྱས་འདེབས་གནང་སྐྱོང་ཡོང་བའི་གསོལ་འདེབས་ཞུ་རྒྱུ་།",
            "གཞིས་བྱེས་བོད་མི་ཡོངས་ནས་རྒྱུན་དུ་དད་པ་དང་",
            "དམ་ཚིག་གཡོ་བ་མེད་པས་སྡིག་སྤོང་དགེ་སྒྲུབ་དང་། ",
            "ནང་ཁུལ་འཆམ་།",
            "བོད་སྤྱི་མཐུན་གྱི་བསོད་ནམས་གོང་མཐོར་སྤེལ་བའི་ཐབས་ཚུལ་ལ་",
            "འབད་འབུངས་རྒྱུན་སྐྱོང་ཡོང་བ་དང་། ",
            "ཁྱད་པར་བཙན་བྱོལ་གཞུང་གི་སྲི་ཞུར་གཏོགས་པའི་",
            "ལས་བྱེད་ཆེ་ཕྲ་ཡོངས་ནས་སོ་སོའི་སྐབས་བབ་ཀྱི་ཁུར་འགན་ཞུ་སྒོ་མཐའ་དག་རྒྱལ་བ་དགྱེས་པའི་",
            "མཆོད་སྤྲིན་དུ་འགྲོ་བའི་ཐབས་ཚུལ་ལ་སྒོ་ཀུན་ནས་",
            "འབད་རྩོལ་གནང་དགོས་པའི་གསལ་འདེབས་ཞུ་རྒྱུ་།",
            "༸གོང་ས་༸སྐྱབས་མགོན་ཆེན་པོའི་ཟབ་བརླིང་དཀྱེལ་ཆེའི་དགོངས་བཞེད་དང་",
            "བསྟུན་གཞིས་བྱེས་བོད་མིས་མང་མོས་དང་། ",
            "བོད་མི་མང་སྤྱི་འཐུས་ལྷན་ཚོགས་ཀྱིས་སྤྱི་མོས་རྒྱབ་སྐྱོར་ཞུས་པའི་",
            "གཉིས་སྨན་དབུ་མའི་ལམ་གྱི་སྲིད་བྱུས་འོག་བོད་རྒྱའི་འབྲེལ་མོལ་གྱི་",
            "ལས་དོན་འགྲོ་བཞིན་པའི་མུར་སྔ་ལོ་ཕྱི་ཟླ་ལྔ་པ་ནས་བཟུང་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་འབྲེལ་ཡོད་ཁག་གཅིག་གི་བཤད་ཕྱོགས་དང་བྱེད་ཕྱོགས་ལ་བརྟེན་ནས་",
            "འབྲེལ་མོལ་གྱི་ཁོར་ཡུག་ཉམས་ཉེས་ཚབས་ཆེ་ཕྱིན་པའི་ཁར། ",
            "འབྲེལ་མོལ་ཐེངས་དྲུག་པའང་དུས་ཡུན་རིང་ཙམ་ཕྱིར་འགྱངས་སོང་བ་དེ་ལྟར་ཡང་། ",
            "ཉེ་ཆར་འདི་ལོའི་ཕྱི་ཟླ་དྲུག་པའི་ཚེས་ ༢༩ ནས་",
            "༸གོང་ས་༸སྐྱབས་མགོན་ཆེན་པོའི་སྐུ་ཚབ་ཚོགས་ཆུང་རྒྱ་ནག་ཏུ་ཕེབས་ཏེ་",
            "འབྲེལ་ཡོད་རྣམས་དང་ལྷན་འབྲེལ་མོལ་ཐེངས་དྲུག་པ་ལེགས་གྲུབ་ཀྱིས་",
            "སྐུ་ཚབ་རྣམས་ཁ་སང་ཕྱི་དྲོ་རྒྱ་གར་དུ་བདེ་འབྱོར་ཟིན་།",
            ""
        ],
        [
            "སྐབས་འདིའི་འབྲེལ་མོལ་གྱི་གྲུབ་དོན་ལ་ཚོར་ཤུགས་ཆེན་པོས་དོ་སྣང་བྱེད་བཞིན་པ་།",
            "ད་ལྟའི་རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་དབང་འཛིན་པ་ཚོས་",
            "བོད་དོན་ཐོག་བཟང་ཕྱོགས་ཀྱི་འགྱུར་བ་གཏོང་རེ་མེད་པའི་བསམ་ཚུལ་ཞིག་",
            "བོད་མི་མང་ཆེ་བར་ཡོད་པ་ནི་དངོས་དོན་ལ་བརྟེན་པ་ཞིག་ཡིན་མོད། ",
            "དེ་འདྲའི་མཐོང་ཚུལ་འོག་ཐབས་ཟད་རེ་སྟོང་གི་སྣང་བས་ཞུམ་སྟེ་",
            "བསྡད་རྒྱུ་ནི་བློ་ལྡན་གྱི་སྤྱོད་ཚུལ་ཞིག་ག་ནས་།",
            "རང་ཕྱོགས་ཀྱི་ནུས་ཤུགས་སྤེལ་ཏེ་རྒྱ་མིའི་དབང་འཛིན་པ་ཚོར་",
            "བོད་དོན་ཐོག་བཟང་ཕྱོགས་ཀྱི་འགྱུར་བ་མ་གཏང་ཐབས་མེད་ཀྱི་",
            "གོ་སྐབས་བསྐྲུན་རྒྱུ་ནི་གཞིས་བྱེས་བོད་མི་ཡོངས་ལ་",
            "འཁྲི་བའི་ལས་དབང་གིས་བསྐུར་བའི་འགན་ཁུར་འདོར་མེད་ཅིག་ཡིན་པ་དེ་མཁྱེན་།",
            "ད་ལྟའི་བར་རྒྱལ་སྤྱིའི་ནང་བོད་ཀྱི་གནད་དོན་མ་བརླགས་པ་དང་། ",
            "རྒྱ་ཕྱོགས་ནས་ཀྱང་སྣང་མེད་དུ་བཞག་མ་ཐུབ་པར་ཡ་ལན་ཞིག་བྱེད་དགོས་པ་འདི་ནི་",
            "༸གོང་ས་༸སྐྱབས་མགོན་ཆེན་པོའི་འཚེ་བ་མེད་པའི་ལམ་གྱི་སྟོབས་ཤུགས་ལས་བྱུང་བ་ཡིན་སྟབས། ",
            "སྟོབས་ཤུགས་འདི་ད་དུང་ཡང་བོད་མི་ཡོངས་ཀྱིས་",
            "ལྷག་བསམ་རྣམ་དག་གིས་གོང་སྤེལ་ཐུབ་པ་ཡིན་ན་",
            "སྟོབས་ཤུགས་འདི་ལ་འགྲན་བཟོད་པའི་སྟོབས་ཤུགས་གཞན་གང་ཡང་",
            "འཇིག་རྟེན་འདིར་མེད་པ་ནི་ཤེས་ལྡན་རྣམས་ལ་མངོན་སུམ་དུ་གྱུར་།",
            ""
        ],
        [
            "དེ་ལྟ་བས་ན་བོད་མི་རིགས་ཀྱི་རྩ་དོན་ལ་སེམས་ཁུར་ཡོད་པའི་",
            "བོད་མི་ཞིག་ཡིན་ཕྱིན་གཉིས་སྨན་དབུ་མའི་ལམ་གྱི་སྲིད་བྱུས་དང་། ",
            "འཚེ་མེད་ཞི་བའི་ཐབས་ལམ་ལ་སྙིང་ནས་ཡིད་ཆེས་ཀྱིས་ཉམས་ལེན་གནང་དགོས་པ་།",
            "ད་ལྟའི་འཇིག་རྟེན་གྱི་གནས་བབ་འདིའི་འོག་",
            "བོད་ཀྱི་གནད་དོན་ཐག་གཅོད་ཡོང་བར་དུས་ཡུན་རིང་པོ་འགོར་མི་སྲིད་པ་མིན་སྟབས། ",
            "༸གོང་ས་༸སྐྱབས་མགོན་ཆེན་པོས་རེ་བ་བཟང་ས་དང་",
            "གྲྭ་སྒྲིག་སྡུག་ས་ནས་བྱེད་དགོས་པའི་བཀའ་སློབ་ཡང་ཡང་ཕེབས་པ་ནི་",
            "རླབས་ཆེན་དོན་སྙིང་ལྡན་པའི་ལམ་སྟོན་ཞིག་ཡིན་པས། ",
            "བོད་མི་རིགས་ཀྱི་འཐབ་རྩོད་འདི་ལོ་གྲངས་བརྒྱ་ཕྲག་མང་པོ་འགོར་ཡང་། ",
            "སྒྱིད་ལུག་དང་ཞུམ་པ་མི་སྐྱེ་བར་རྒྱུན་བསྲིང་ཐུབ་པ་དགོས་རྒྱུ་ནི་སྨོས་མ་།",
            "དེའི་ཆེད་སེམས་ཚོར་དང་གླེང་མོལ་ཙམ་གྱིས་མི་ཆོག་པར་",
            "བོད་མི་མི་རེ་ངོ་རེས་སོ་སོའི་རྣམ་དཔྱོད་དང་འཁོས་ཀ་ལ་གཞིགས་པའི་ལས་འགུལ་ཞིག་ཉིན་བཞིན་སྤེལ་།",
            "བོད་མི་མང་དག་ཅིག་གིས་རྩ་དོན་ཆེད་ངོ་རྒོལ་སྐད་འབོད་དང་། ",
            "འདུ་འཛོམས་གོམ་བགྲོད་ལྟ་བུ་ལས་གཞན་པའི་རྒྱུན་ལྡན་ཉིན་རེའི་འཚོ་བའི་ནང་",
            "བསྒྲུབ་རྒྱུའི་ལས་འགུལ་རྣམ་གྲངས་མཐའ་ཡས་པ་ཞིག་ཡོད་པ་ངོས་མ་ཟིན་པ་དང་། ",
            "ཡང་ན་བརྩོན་འགྲུས་ཀྱིས་མ་ལྕོགས་པ་སོགས་",
            "ཅི་རིགས་པའི་དབང་གིས་མང་ཚོགས་ལ་ལྷག་བསམ་ཡོད་ཀྱང་། ",
            "ལས་དོན་སྒྲུབ་སྟངས་མ་ཤེས་པའི་སྐུ་ངལ་ཡོང་བཞིན་པ་དང་། ",
            "ཡང་རེ་ཟུང་གིས་བོད་རྒྱ་འབྲེལ་མོལ་གྱི་ཁོར་ཡུག་བསྐྲུན་དགོས་པའི་འབོད་བསྐུལ་སོགས་ལ་",
            "ལས་དོན་གང་ཡང་མ་བྱས་པར་བསྡད་དགོས་པའི་འབོད་སྐུལ་ཡིན་པ་ལྟ་བུའི་གོ་བ་ལོག་སྒྲུབ་དང་། ",
            "ཁག་དཀྲི་བྱེད་མཁན་ཡང་།",
            "གནད་དོན་དེ་དག་ལ་བསམ་ཞིབ་ཀྱིས་ད་ལན་འཁྲུངས་ཚེས་ཀྱི་",
            "དུས་ཚེས་བཟང་པོ་འདི་དང་བསྟུན་བཙན་བྱོལ་བོད་གཞུང་བཀའ་ཤག་གིས་བོད་རིགས་སྤྱི་དང་། ",
            "ཁྱད་པར་བཙན་བྱོལ་བོད་མི་ཡོངས་ལ་དཔེ་མཚོན་གྱི་ཚུལ་དུ་ཚང་མས་",
            "བསྒྲུབ་ནུས་པའི་ལས་འཆར་ བཅུ་གཅིག་ཟུར་བཏོན་གྱིས་དེ་དག་ཚང་མས་",
            "འབད་སྒྲུབ་གནང་རྒྱུའི་རེ་བསྐུལ་ནན་པོ་ཞུ་རྒྱུ་།",
            "ཆོས་དང་རིག་གཞུང་།",
            "བོད་སྤྱི་མཐུན་གྱི་ལས་ངན་བྱངས་ཤིང་། ",
            "བསོད་ནམས་སྤེལ་བའི་སླད་སྡིག་སྤོང་དགེ་སྒྲུབ་དང་། ",
            "ཁྱད་པར་ཚིག་བདུན་གསོལ་འདེབས། ",
            "གུ་རུའི་ཐུགས་དམ་གནད་།",
            ""
        ],
        [
            "བདེན་གསོལ་སྨོན་ཚིག ",
            "གསོལ་འདེབས་བདེན་པའི་རྔ་སྒྲ ",
            "༸གོང་ས་མཆོག་གི་ཞབས་བརྟན་གསོལ་འདེབས་བཅས་རྒྱུན་འདོན་གནང་རྒྱུ། ",
            "ཆོས་དང་། རིག་གཞུང་། སྐད་ཡིག་སོགས་ཀྱི་ཆ་ནས་",
            "བོད་དང་གཅིག་གྱུར་གྱི་ཧི་མ་ལ་ཡའི་རི་རྒྱུད་དུ་གནས་པའི་མི་རིགས་རྣམས་དང་། ",
            "དེ་བཞིན་བོད་བརྒྱུད་ནང་བསྟན་གྱི་རྗེས་འཇུག་རྙིང་པ་སོག་རིགས་དང་། ",
            "རྒྱ་རིགས། ",
            "བར་སྐབས་བོད་བརྒྱུད་ནང་བསྟན་དུ་གསར་དུ་ཞུགས་པའི་རིགས་བཅས་ལ་",
            "ཆོས་དང་། རིག་གཞུང་། ཤེས་ཡོན་སོགས་ཀྱི་ཕན་གྲོགས་རོགས་སྐྱོར་དང་། ",
            "འབྲེལ་ལམ་དམ་ཟབ་གནང་།",
            "བོད་མི་སོ་སོའི་ཁྱིམ་ཚང་ནང་བོད་ཀྱི་སྐད་ཡིག་དང་། ",
            "སྲོལ་རྒྱུན་རིག་གནས་ཁག ",
            "ཡུལ་གོམས་ཤིས་ལུགས། ",
            "བོད་མིའི་རང་གཤིས་བཟང་པོ་རྣམས་མི་ཉམས་རྒྱུན་འཛིན་དང་། ",
            "གཞོན་སྐྱེས་རྣམས་ལ་བོད་ཀྱི་སྐད་ཡིག་དང་། ",
            "ཆོས་དང་རིག་གཞུང་གི་སློབ་སྟོན་ཚད་ལྡན་རྒྱུན་འཁྱོང་བྱ་རྒྱུའི་ཐོག་",
            "དེང་རབས་ཀྱི་སློབ་སྦྱོང་ཚད་མཐོ་སྤྲད་དེ་",
            "རིགས་གཅིག་རྐང་འཛིན་ཐུབ་པ་ཡོང་ཐབས་དང་། ",
            "དེ་བཞིན་བོད་ཀྱི་ལོ་རྒྱུས་དང་། ",
            "ཁྱད་པར་རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱིས་",
            "བོད་བཙན་བཟུང་བྱས་པ་ནས་བཟུང་",
            "བོད་ཀྱི་སྣོད་བཅུད་གཉིས་ཀར་ཉམས་རྒུད་ཇི་བྱུང་གི་",
            "གནས་ཚུལ་རྣམས་ཉིན་རེ་བཞིན་ཤོད་།",
            "སྤྱི།",
            "ཆེས་གྲངས་ཉུང་དུ་གྱུར་པའི་བོད་མི་རིགས་རྒྱུན་གནས་དང་། ",
            "ནུས་ལྡན་ཡོང་ཆེད་",
            "ཁྱིམ་པ་རྣམས་ཀྱིས་ཕྲུ་གུ་གསོ་སྐྱོང་ཐོག་དམིགས་བསལ་དོ་སྣང་དང་། ",
            "མ་དང་བྱིས་པའི་འཕྲོད་བསྟེན་ལ་ལྷོད་ཡངས་མ་སོང་བར་ཧུར་བརྩོན་གནང་།",
            "བོད་མི་སྤྱི་དང་། ཁྱད་པར་ན་གཞོན་རྣམས་ཀྱིས་",
            "མྱོས་རྫས་ངན་གོམས་དང་། ",
            "ངན་སྤྱོད་ཀྱི་རིགས་སྤངས་ཏེ་",
            "ལུས་སེམས་བདེ་ཐང་དང་། ",
            "བོད་མི་ཚད་ལྡན་ཞིག་ཡོང་ཐབས་ལ་",
            "རང་ཉིད་ཀྱིས་འབད་བརྩོན་དང་། ",
            "གཞན་ལ་བརྒྱུད་བསྐུལ་བྱ་རྒྱུ། ",
            "རྒྱལ་ཁབ་གཞན་གྱི་ཡུལ་མིའི་གནས་བབ་ཡོད་པ་ཚང་མས་",
            "བོད་དུ་གང་མང་བསྐྱོད་ཐབས་དང་། ",
            "གཞིས་བཞུགས་བོད་མི་རྣམས་ལ་ཤེས་ཡོན་དང་། ",
            "འཕྲོན་བསྟེན་སོགས་ཀྱི་མཐུན་འགྱུར་གནང་ཐབས་གནང་རྒྱུ། ",
            "ཆབ།",
            "རང་ཉིད་གནས་ཡུལ་གྱི་གྲོང་ཁྱེར་དང་། ",
            "མངའ་སྡེ། ",
            "རྒྱལ་ཁབ་བཅས་ཀྱི་མང་ཚོགས་སྤྱི་དང་། ",
            "གནད་ཡོད་མི་སྣ་ཁག་ལ་འབྲེལ་གཏུག་དང་། ",
            "བོད་དང་བོད་མིའི་གནས་བབ་ངོ་མ་ངོ་སྤྲོད་ཀྱིས་",
            "བོད་དོན་གོ་རྟོགས་སྤེལ་ཐབས་གནང་རྒྱུ། ",
            "དེ་ཡང་བོད་དོན་རྒྱལ་སྤྱི་ཅན་དུ་བསྒྱུར་ཆེད་མ་ཡིན་པར། ",
            "རྒྱ་ཕྱོགས་ཀྱི་བདེན་པ་མིན་པའི་དྲིལ་བསྒྲགས་ངན་པའི་ལོག་རྟོག་སེལ་ཐབས་གནང་།",
            "ཕྱི་སྡོད་རྒྱ་རིགས་དང་། ",
            "ལྷག་པར་རྒྱ་ནག་སྐམ་ས་ནས་ཡོང་བའི་སློབ་ཕྲུག་དང་། ",
            "ཚོང་པ། ",
            "ཡུལ་སྐོར་སྤྲོ་འཆམ་པ་སོགས་ལ་འབྲེལ་གཏུག་དང་། ",
            "བོད་ཀྱི་གནད་དོན་གསལ་བཤད་ཀྱིས་",
            "བོད་དོན་གོ་རྟོགས་སྤེལ་ཐབས་དང་། ",
            "ལོག་རྟོག་སེལ་ཐབས་ཀྱི་འབད་བརྩོན་གནང་རྒྱུ་མ་།",
            "དེང་རབས་ཀྱི་བརྒྱུད་ལམ་དྲྭ་རྒྱ་དང་། ",
            "གློག་འཕྲིན་སོགས་ཀྱི་ལམ་ནས་",
            "བོད་དང་རྒྱ་ནག་ནང་གི་མི་མང་དང་། ",
            "ཁྱད་པར་ཤེས་ཡོན་ཅན་རྣམས་ལ་",
            "བཙན་བྱོལ་བོད་མི་ཚོས་འབྲེལ་བ་དང་གཏམ་གླེང་གནང་ཐབས་གནང་རྒྱུ། ",
            "བོད་མིའི་སྤྱི་ཚོགས་ནང་ཆིག་བསྒྲིལ་དང་",
            "མཉམ་རུབ་ཀྱི་ནུས་པར་གནོད་གཞིའི་འཆལ་གཏམ་ཁག་ལ་",
            "ཚད་འཛིན་མི་བྱེད་པར། ",
            "གནས་ཚུལ་གང་ཅིར་ཞིབ་དཔྱོད་དང་། ",
            "ལྷག་པར་ཆོས་ལུགས་ཆོལ་ཁ་ལུང་ཚན་སོགས་ཀྱི་",
            "ཕྱོགས་ཞེན་ནམ་ཡང་མི་འབྱུང་བ་དང་། ",
            "གཞུང་མང་དབར་དང་། ",
            "སྒྲིག་འཛུགས་ཕན་ཚུན། ",
            "མི་སྒེར་བཅས་ཀྱི་ནང་ཕན་ཚུན་ལོག་རྟོག་བསལ་ནས་",
            "བོད་ཀྱི་རྩ་དོན་ཐོག་ནུས་ཤུགས་ཆིག་བསྒྲིལ་ཡོང་ཐབས་དང་། ",
            "ཕ་རོལ་པོའི་དཀྲུགས་ཤིང་ནུས་མེད་དུ་གཏོང་རྒྱུ། ",
            "བྱེས་འཁོད་རང་རིགས་སྤྱི་སྒེར་ཚོགས་སྡེ་ཁག་ནང་",
            "བོད་གཞུང་མང་ནས་"
        ],
        [
            "གཏན་འབེབས་གནང་བའི་དབུ་མའི་ལམ་གྱི་སྲིད་བྱུས་དང་། ",
            "དེའི་ལག་བསྟར་གྱི་ཐབས་ལམ་ཇི་དགེའི་ཐོག་ཟབ་སྦྱོང་དང་། ",
            "བགྲོ་གླེང་། ",
            "གོ་བསྡུར་དང་སྱང་བཤད་ལ་འབད་བརྩོན་གནང་རྒྱུ། ",
            "དཔལ།",
            "སྤྱི་ཚོགས་དང་། ",
            "སྒྲིག་འཛུགས། ",
            "མི་སྒེར་སུ་འདྲ་ཞིག་ཡིན་རུང་། ",
            "བོད་མི་སྤྱིའི་གནས་བབ་དང་། ",
            "རང་རེའི་སྐྱབས་བཅོལ་བའི་གནས་བབ་མ་བརྗེད་པའི་ཐོག་ནས་",
            "དབུལ་ཕྱུག་ཚང་མས་རང་རང་གི་འཚོ་ཐབས་མཐའ་གཉིས་སུ་མ་ལྷུང་བར་རྒྱས་སྤྲོས་།",
            "རྒྱུ་ངོམ། ",
            "བག་མེད་ཆུད་ཟོས་སུ་མ་བཏང་བར་འཚོ་བའི་མདུན་ལམ་བརྟན་ལྷིང་རྒྱུན་འཁྱོང་དང་",
            "ཡར་རྒྱས་འགྲོ་ཐབས་ལ་འབད་བརྩོན་མི་གཡེལ་བའི་ཐོག་རང་རང་གི་ལོ་རེའི་འབབ་ཡོང་ངམ། ",
            "འགྲོ་གྲོན་གྱི་ཆ་ཤས་མི་ཉུང་བ་ཞིག་ཟླ་རེའམ་ལོ་རེའི་ནང་ཟུར་བཅད་ཀྱིས་",
            "འབྱུང་འགྱུར་བོད་རིགས་སྤྱིའི་བདེ་དོན་དང་། ",
            "བོད་གསར་པའི་འཛུགས་སྐྲུན་ཆེད་སོ་སོའི་མིང་ཐོག་དངུལ་ཁང་དུ་",
            "རྩིས་འགོ་ཟུར་བཅད་ནང་གཏན་འཇགས་གསོག་འཇོག་གནང་རྒྱུ་བཅས་",
            "གོང་གསལ་དོན་ཚན་བཅུ་གཅིག་པོ་འདི་དག་མི་རེ་ངོ་རེས་གནང་ཐུབ་པ་དང་། ",
            "གནང་འོས་པ་ཞིག་ཡིན་པས་ཚང་མས་ཕྱག་བསྟར་གནང་སྐྱོང་ཡོང་བའི་འབོད་བསྐུལ་ཞུ་རྒྱུ་།",
            "མཐའ་དོན་སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་༸ཞབས་ཟུང་རྡོ་རྗེ་ཆོས་བདུན་གྱི་ངོ་བོར་བརྟན་ཅིང་། ",
            "ཐུགས་ཀྱི་བཞེད་དོན་མཐའ་དག་འབད་མེད་ལྷུན་གྱིས་འགྲུབ་པ་དང་། ",
            "བོད་དོན་བདེན་མཐའ་མྱུར་དུ་གསལ་བའི་སྨོན་འདུན་ཞུ་རྒྱུ་།",
            "བཙན་བྱོལ་བོད་གཞུང་བཀའ་ཤག་གིས་ཕྱི་ལོ་ ༢༠༠༧ ཟླ་ ༧ ཚེས་ ༦ ལ།།",
            ""
        ]
    ]
}