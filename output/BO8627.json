{
    "version": "BO8627",
    "reviewed_text": [
        [
            "གསུམ་བཅུའི་དུས་དྲན་ཐེངས་ ༥༣ པའི་ཐོག་སྤེལ་བའི་བཀའ་བློན་ཁྲི་པའི་ཡོངས་ཁྱབ་གཏམ་།",
            "༄༅། །དེ་རིང་ཕྱི་ལོ་ ༡༩༥༩ ཟླ་ ༣ ཚེས་ ༡༠ ཉིན་",
            "བོད་མི་ཚོས་བོད་ཀྱི་རྒྱལ་ས་ལྷ་སར་",
            "ཞི་བའི་གྱེན་ལངས་བྱས་ཏེ་ལོ་ ༥༣ དང་། ",
            "ཕྱི་ལོ་ ༢༠༠༨ ལོར་",
            "བོད་ཆོལ་ཁ་གསུམ་ཁྱོན་ཡོངས་ལ་ཞི་རྒོལ་བྱས་ཏེ་",
            "ལོ་བཞི་འཁོར་བའི་དུས་ཚིགས་ཀྱི་ཉིན་མོ་འདིར། ",
            "བསྟན་སྲིད་མི་རིགས་ཀྱི་དོན་དུ་",
            "ལུས་སྲོག་བློས་བཏང་གནང་མཁན་གྱི་རྒྱལ་གཅེས་",
            "དཔའ་བོ་དཔའ་མོ་ཡོངས་ལ་རྗེས་དྲན་གུས་བཏུད་ཞུ་རྒྱུ་།",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱིས་བོད་བཙན་བཟུང་བྱས་ཏེ་",
            "ལོ་ ༥༣ འདས་ཟིན་ཀྱང་། ",
            "བོད་ནང་གི་བོད་མིའི་སྙིང་སྟོབས་ལ་འགྱུར་བ་མེད་པར་གནས་།",
            "དུས་སྐབས་འདིའི་ཐོག་སྤྱི་ནོར་",
            "༸གོང་ས་༸སྐྱབས་མགོན་ཆེན་པོའི་དགོངས་ཡངས་དཀྱེལ་ཆེའི་དབུ་འཁྲིད་",
            "ལམ་སྟོན་ལ་གུས་བཏུད་དང་བཀའ་དྲིན་རྗེས་དྲན་ཞུ་རྒྱུ་།",
            "དེ་བཞིན་འདས་པའི་མི་ལོ་ལྔ་བཅུ་ལྷག་རིང་",
            "ང་ཚོའི་འཐབ་རྩོད་ཀྱི་ལས་འགུལ་ཐོག་",
            "སྐུ་ངལ་ཁྱད་བསད་དང་འབད་རྩོལ་ལྷོད་མེད་ཀྱིས་ཕྱག་ལས་གནང་མཁན་",
            "མི་ཐོག་རྒན་པ་རྣམས་ལའང་གུས་བཏུད་དང་",
            "བཀའ་དྲིན་རྗེས་དྲན་ཞུ་རྒྱུ་།",
            "ན་ནིང་སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་ནས་",
            "ཆབ་སྲིད་ཀྱི་སྐུ་དབང་རྩིས་སྤྲོད་གནང་རྒྱུའི་བཀའ་ཕེབས་བྱུང་སྐབས། ",
            "བོད་མི་ཚོར་བློ་འཚབ་ཆེན་པོ་བྱུང་སྟེ་",
            ""
        ],
        [
            "དགོངས་པ་བསྐྱར་བཞེས་ཡོང་བའི་གསོལ་འདེབས་ཀྱང་ཞུས་།",
            "ད་ཆ་༸གོང་ས་མཆོག་གི་རླབས་ཆེའི་",
            "དགོངས་པ་དང་ཐག་གཅོད་དེ་དག་ལ་",
            "འཛམ་གླིང་ཡོངས་ཀྱིས་ངོས་འཛིན་དང་བསྔགས་བརྗོད་ཞུ་བཞིན་།",
            "རྒྱལ་ཁབ་ཁག་བཞི་བཅུ་ལྷག་ནང་གནས་སྡོད་བྱེད་མཁན་",
            "བཙན་བྱོལ་བོད་མི་ཚོས་རང་དབང་དང་",
            "དྲང་སྙོམས་ཀྱི་ལམ་ནས་སྤྱི་འཐུས་དང་",
            "བཀའ་བློན་ཁྲི་པའི་འོས་བསྡུའི་ལས་རིམ་ནང་",
            "ཞུགས་ཏེརླབས་ཆེའི་འཕོ་འགྱུར་དེ་",
            "འཇམ་ལྷིང་ངང་ལེགས་གྲུབ་བྱུང་།",
            "༸གོང་ས་༸སྐྱབས་མགོན་ཆེན་པོ་མཆོག་ནས་",
            "ཕྲན་ལ་ཐུགས་སྨོན་མཚམས་སབྱོར་དང་སྦྲགས། ",
            "ཆབ་སྲིད་དང་ཁྲིམས་མཐུན་གྱི་བརྒྱུད་འཛིན་པར་",
            "དབང་བསྐུར་མཛད་པ་ནི་རང་ཉིད་ཀྱི་",
            "བསོད་ནམས་ཀྱི་གོ་སྐལ་ཆེན་པོ་ཞིག་།",
            "སྐབས་དེར་༸གོང་ས་མཆོག་།",
            ""
        ],
        [
            "བོད་ཀྱི་སྲིད་སྐྱོང་སྟག་བྲག་རིན་པོ་ཆེའི་",
            "སྐུ་མདུན་ནས་ངས་རྩིས་ལེན་ཞུས་པ་།",
            "དེ་རིང་མི་མང་གིས་འོས་འདེམས་བྱས་པའི་",
            "སྲིད་སྐྱོང་བློ་བཟང་སེང་གེ་ལ་རྩིས་སྤྲོད་བྱ་རྒྱུ་།",
            "ཞེས་དང་། ",
            "རིང་ནས་སྙིང་དུ་བརྣག་པའི་འདོད་པའི་དོན། ",
            "ཞེས་བརྗོད་པའི་འདོད་དོན་དེ་རིང་དངོས་སུ་",
            "གྲུབ་ཐུབ་པ་བྱུང་ཞེས་བཀའ་ཕེབས་།",
            "དེ་བཞིན་གཞིས་བཞུགས་བོད་མི་རྣམས་ནས་ཀྱང་",
            "ཕྲན་ལ་དགའ་བསུ་དང་རྒྱབ་སྐྱོར་ཆེན་པོ་བྱུང་བ་དང་། ",
            "ལྷག་པར་གཞིས་བཞུགས་བོད་མི་བརྒྱ་ཕྲག་",
            "ཁ་ཤས་ལ་དངོས་སུ་ཐུག་འཕྲད་ཀྱི་གོ་སྐབས་བྱུང་སྐབས། ",
            "ཁོང་ཚོས་རྒྱབ་སྐྱོར་དང་སྨོན་འདུན་གྱི་",
            "རྣམ་འགྱུར་གསལ་པོ་བསྟན་པ་ལ་བརྟེན་ནས་",
            "སེམས་འགུལ་ཧ་ཅང་ཆེན་པོ་ཐེབས་བྱུང་།",
            "སྤྱི་ནོར་༸གོང་ས་མཆོག་གིས་ལོ་རྒྱུས་",
            "རང་བཞིན་ལྡན་པའི་ཆབ་སྲིད་ཀྱི་",
            "དབང་བསྐུར་གནང་བའི་བྱིན་མཐུ་དང་། ",
            "རྒྱ་ཆེའི་མང་ཚོགས་ཀྱི་དབང་ལུང་། ",
            "གཞིས་བཞུགས་བོད་མིའི་ཡིད་ཆེས་དང་རྒྱབ་སྐྱོར་བཅས་ལ་",
            ""
        ],
        [
            "བརྟེན་ཏེངས་གདེང་སྤོབས་ཆེན་པོས་བོད་མིའི་",
            "སྒྲིག་འཛུགས་འདི་ཉིད་བོད་མི་",
            "ས་ཡ་དྲུག་གི་ཁྲིམས་མཐུན་ངོ་ཚབ་དང་། ",
            "རང་དབང་ཅན་གྱི་མགྲིན་ཚབ་པ་ཡིན་ཞེས་བརྗོད་།",
            "རྒྱ་ནག་གཞུང་ནས་མི་ཐོག་གསར་རྙིང་གི་",
            "འགོ་འཁྲིད་འཕོ་འགྱུར་སྐབས་བོད་མིའི་",
            "རང་དབང་འཐབ་རྩོད་ཀྱི་ལས་འགུལ་ལ་",
            "ཉམས་ཉེས་ཡོང་རྒྱུའི་རེ་སྟོང་འཆང་བ་ནི་",
            "ནམ་ཡང་འགྲུབ་ཐབས་མེད་པ་ཞིག་ཡིན་ཞིང་",
            "བོད་མིའི་འགྱུར་བ་མེད་པའི་སྙིང་སྟོབས་དང་། ",
            "མི་ཐོག་རྗེས་མ་ཚོའི་ཤེས་ཡོན་གྱི་",
            "ནུས་ཤུགས་གཉིས་ལ་བརྟེན་ནས་",
            "ཇི་སྲིད་བོད་ལ་རང་དབང་སླར་གསོ་",
            "མ་བྱུང་དེ་སྲིད་དུ་བོད་མིའི་འགོ་འཁྲིད་དང་",
            "འཐབ་རྩོད་ཀྱི་སྟོབས་ཤུགས་རྒྱུན་གནས་དང་གོང་འཕེལ་ཡོང་རྒྱུ་།",
            "རྒྱ་ནག་གཞུང་གིས་བཤད་པ་ལྟར་",
            "བོད་མི་ཚོར་རང་དབང་དང་འདྲ་མཉམ་གྱི་",
            "ཐོབ་ཐང་ཡོད་པ་བདེན་པ་ཡིན་།",
            ""
        ],
        [
            "བོད་ནང་མང་གཙོའི་ལམ་ལུགས་ཇི་བཞིན་ཕྱི་གསལ་ནང་གསལ་དང་དྲང་སྙོམས་ཀྱི་འོས་བསྡུའི་ཐོབ་ཐང་སྤྲོད་།",
            "ད་བར་བོད་རང་སྐྱོང་ལྗོངས་ཟེར་བའི་དམར་ཚོགས་དྲུང་ཆེར་བོད་རིགས་གཅིག་ཀྱང་བསྐོ་གཞག་བྱུང་མྱོང་མེད་ཅིང་། ",
            "དབང་ཆ་ཅན་གྱི་གཞུང་གི་གོ་གནས་ཕལ་ཆེ་བ་རྒྱ་རིགས་ཀྱིས་བཟུང་།",
            "ལས་བྱེད་པའི་བརྒྱ་ཆ་ ༥༠ ལྷག་རྒྱ་རིགས་ཡིན་པ་དང་། ",
            "སྒེར་གྱི་བཟོ་ཚོང་སྡེ་ཚན་གྱི་བརྒྱ་ཆ་ ༧༠ སྐོར་རྒྱ་མིས་དབང་བཟུང་བྱེད་བཞིན་།",
            "མཐོ་རིམ་སློབ་འབྲིང་དང་གཙུག་ལག་སློབ་གྲྭ་ཐོན་པའི་བོད་རིགས་བརྒྱ་ཆ་ ༤༠ སྐོར་ལ་འཚོ་རྟེན་ལས་ཀ་མེད་པར་ལྷག་།",
            "བོད་ཀྱི་གནད་དོན་ནི་བོད་མི་ས་ཡ་དྲུག་གི་བདེ་དོན་ཁོ་ན་མ་ཡིན་པར། ",
            "ས་ཡི་གོ་ལ་ཡོངས་རྫོགས་ལ་ཕན་གནོད་འབྲེལ་བ་ཞིག་།",
            "སྐད་ཡིག་དང་། ",
            "ནང་དོན་རིག་པ། ",
            "ལོ་རྒྱུས་དང་བཅས་པའི་བོད་ཀྱི་ཐུུན་མོང་མ་ཡིན་པའི་རིག་གཞུང་ལ་སྲུང་སྐྱོབ་ངེས་པར་བྱེད་།",
            ""
        ],
        [
            "བོད་ཀྱི་མཐོ་སྒང་ནི་གོ་ལའི་ལྷོ་བྱང་གི་",
            "སྣེ་གཉིས་ཕུད་པའི་འཁྱག་རོམ་གྱི་",
            "རྟེན་གནས་ཆེ་ཤོས་དེ་ཡིན་པས། ",
            "འཛམ་གླིང་གི་སྣེ་གསུམ་པ་ལྟ་བུ་ཡིན་པ་དང་། ",
            "མི་འབོར་དུང་ཕྱུར་བཅོ་ལྔ་ལྷག་གི་",
            "འཚོ་གནས་དང་འབྲེལ་བ་ཡོད་པའི་",
            "གཙང་ཆུ་ཆེ་ཁག་བཅུའི་འབྱུང་ཁུངས་ཀྱང་།",
            "དེ་བཞིན་རྒྱ་ནག་གི་དཔལ་འབྱོར་ཐོན་སྐྱེད་",
            "སླད་བོད་ནས་ལོ་རེར་ཨ་སྒོར་ཐེར་འབུམ་མང་པོའི་",
            "རིན་ཐང་ཅན་གྱི་གཏེར་ཁ་བསྔོག་འདོན་བྱེད་བཞིན་ཡོད་པ་དང་། ",
            "ལོ་གྲངས་བཅུ་ཕྲག་ཁ་ཤས་རིང་",
            "ཤིང་སྣ་གཅོད་བྲེག་རྒྱུན་ཆད་མེད་པར་",
            "བྱས་པ་ལ་བརྟེན་ནས་བོད་ཀྱི་གདོད་མའི་",
            "ནགས་ཚལ་ཕྱེད་ལྷག་རྩ་མེད་དུ་བཏང་ཟིན་།",
            "དེར་བརྟེན་བོད་ཀྱི་ཁོར་ཡུག་སྲུང་སྐྱོབ་",
            "བྱ་རྒྱུ་ནི་འཛམ་གླིང་སྤྱི་ཡོངས་ཀྱི་འགན་ཁུར་ཞིག་ཆགས་།",
            "ཕྱི་ལོ་ ༡༩༥༩ ལོར་རྒྱ་ནག་གིས་བོད་བཙན་བཟུང་",
            "བྱས་སྐབས་སྤྱི་ཚོགས་རིང་ལུགས་ཀྱི་",
            "ལྷ་ཡུལ་བསྐྲུན་རྒྱུའི་ཁས་ལེན་བྱས་ཡོད་ཀྱང་། ",
            "དངོས་དོན་དུ་བོད་མི་རྣམས་གྲལ་རིམ་གཉིས་པའི་",
            "མི་སེར་ལྟ་བུར་གྱུར་ཡོད་པ་དང་། ",
            "བོད་མི་ཚོས་ཞི་བའི་སྒོ་ནས་རྒྱ་ནག་གི་",
            "རྩ་ཁྲིམས་ནང་གསལ་བའི་གཞི་རྩའི་ཐོབ་ཐང་",
            "རྩོད་ཆེད་འདུ་འཛོམས་ཙམ་ཡང་བྱེད་ཆོག་གི་མེད་པ། ",
            "དཔེར་ན་འདི་ལོ་ཟླ་ ༡ ཚེས་ ༢༣ དང་ ༢༤ རྒྱ་ནག་གི་",
            "དཔྱིད་གསར་དུས་ཆེན་སྐབས་བོད་མིའི་",
            "ཐོག་མེ་མདའ་བརྒྱབས་ཏེ་བསད་པ་དང་",
            "འཛིན་བཟུང་བྱེད་པ་བཅས་བྱས་།",
            ""
        ],
        [
            "བོད་རང་སྐྱོང་ལྗོངས་ཟེར་བའི་དམར་ཚོགས་ཀྱི་",
            "འཐུས་མི་རྣམས་ལ་བོད་མི་ཞི་རྒོལ་བ་ཚོའི་",
            "ཐོག་དམག་དྲང་རྒྱུའི་གྲ་སྒྲིག་",
            "དགོས་ཚུལ་བཀོད་འདོམས་ཀྱང་བྱས་།",
            "དེའི་ལྡོག་ཟླར། ",
            "ཀོང་ཏུང་ཞིང་ཆེན་གྱི་ཝུ་ཀན་དུ་",
            "ས་གནས་ཡུལ་མི་ཚོས་བདུན་ཕྲག་ཁ་ཤས་",
            "རིང་ངོ་རྒོལ་བྱས་ཡོད་སྐབས། ",
            "ཞིང་ཆེན་གྱི་འགོ་འཁྲིད་ཚོས་ངོ་རྒོལ་བའི་ཞུ་རྩ་ལ་",
            "ཉན་འཇོག་གིས་ཐག་གཅོད་བྱས་པ་མ་ཟད། ",
            "འོས་བསྡུའི་ལམ་ནས་གྲོང་སྡེའི་",
            "འགོ་འཁྲིད་གདམ་རྒྱུར་རྒྱབ་སྐྱོར་དང་། ",
            "ངོ་རྒོལ་བྱེད་མཁན་འགོ་འཁྲིད་གཅིག་གྲོང་སྡེའི་",
            "དམར་ཚོགས་ཀྱི་དྲུང་ཆེར་བསྐོག་གཞག་ཀྱང་བྱས་ཡོད་པ་།",
            "བོད་མི་ཤེས་ཡོན་ཅན་དང་། ",
            "སྒྱུ་རྩལ་བ། ",
            "འགོ་འཁྲིད་རྣམས་རང་འགར་",
            "འཛིན་བཟུང་དང་བཙོན་འཇུག་བྱས་པ། ",
            "ཉེ་ཆར་རྒྱ་གར་ནས་གནས་བསྐོར་རྗེས་བོད་ལ་",
            "ཕྱིར་ལོག་བྱེད་མཁན་བོད་མི་སྟོང་ཕྲག་ཁ་ཤས་",
            "བཀག་ཉར་དང་མང་པོ་ཞིག་གར་སོང་ཆ་མེད་སོང་བ། ",
            "གྲྭ་བཙུན་སོགས་བོད་མི་མང་པོར་",
            "རྒྱལ་གཅེས་ཆོས་གཅེས་ཟེར་བའི་",
            "སློབ་གསོའི་འཛིན་གྲྭར་བཏང་སྟེ་",
            "༸གོང་ས་མཆོག་ལ་མཚན་སྨད་ཞུ་རུ་བཅུག་པ། ",
            "བོད་མིའི་ས་ཁུལ་ཁག་ཏུ་རྒྱལ་སྤྱིའི་གསར་འགོད་པ་དང་",
            "ཕྱི་རྒྱལ་མི་སྣ་འགྲོ་བསྐྱོད་མི་ཆོག་པར་",
            "བཟོས་པ་བཅས་ཀྱི་གནས་ཚུལ་བྱུང་།",
            "ཉེ་སྔོན་རྒྱ་རིགས་མཁས་པ་ཞིག་གིས་",
            "དེང་སང་བོད་ཀྱི་རྒྱལ་ས་ལྷ་སར་",
            "བོད་མི་ལས་རྒྱ་རིགས་མང་བ་དང་། ",
            "གྲྭ་པ་ལས་ཉེན་རྟོག་པ་མང་བ། ",
            "ཁང་པའི་སྒེའུ་ཁུང་ལས་སོ་ལྟའི་པར་",
            "ཆས་མང་བ་འདུགཅེས་བྲིས་ཡོད་པ་ལྟར། ",
            "ད་ལྟའི་ཆར་བོད་ཀྱི་ས་གནས་",
            "ཡོངས་རྫོགས་ཡོངས་བསྒྲགས་མ་བྱས་པའི་",
            "དྲག་པོའི་ཁྲིམས་གཞིའི་འོག་གནས་།",
            "བོད་ནང་གནམ་ཐང་མང་པོ་གསར་བསྐྲུན་དང་། ",
            "དམག་གི་རུ་ཁག་མང་པོ་གསར་འཛུགས། ",
            "ཁྱིམ་མཚེས་རྒྱལ་ཁབ་ཁག་གི་ས་མཚམས་བར་",
            "མེ་འཁོར་ལྕགས་ལམ་འཛུགས་སྐྲུན་རྒྱ་།",
            ""
        ],
        [
            "གོ་ལག་ཅན་གྱི་སྲུང་དམག་སྟོང་ཕྲག་མང་པོ་",
            "འགྲེམས་འཇོག་བྱེད་པ་བཅས་ཀྱི་སྒོ་།",
            "བོད་ནི་དྲག་པོའི་རྟེན་གཞི་",
            "མང་ཤོས་ཀྱི་ས་ཁུལ་ཞིག་ཏུ་གྱུར་།",
            "དེང་སྐབས་བོད་ནང་ཟས་བཅད་ངོ་རྒོལ་",
            "ལྟ་བུ་ལུགས་མཐུན་གྱི་ཞི་རྒོལ་རིགས་དང་། ",
            "ཐ་ན་ཞི་བའི་འདུ་འཛོམས་ཙམ་ཡང་བྱེད་ས་མེད་པར་།",
            "བོད་མི་རྣམས་འུ་ཐུག་ཐབས་ཟད་གྱུར་།",
            "ཕྱི་ལོ་ ༢༠༠༩ ནས་བཟུང་ད་བར་བོད་མི་ ",
            "༢༦ ཡིས་རང་ལུས་མེར་བསྲེགས་བཏང་བའི་",
            "ཡིད་སྐྱོའི་དོན་རྐྱེན་བྱུང་ཡོད་ཅིང་། ",
            "༸གོང་ས་མཆོག་དང་བཀའ་ཤག་ནས་ཚབས་ཆེའི་",
            "ལས་འགུལ་དེ་རིགས་མི་སྤེལ་བའི་འབོད་སྐུལ་གནང་ཡོད་ཀྱང་། ",
            "འདི་ལོ་ ༢༠༡༢ གཅིག་པུའི་ནང་རང་ལུས་",
            "མེར་བསྲེགས་བཏང་བའི་དོན་རྐྱེན་ ༡༤ བྱུང་ཟིན་།",
            "དོན་རྐྱེན་དེ་དག་གི་འགན་ཁག་ཆ་ཚང་",
            "མཁྲེགས་བཟུང་ཅན་གྱི་རྒྱ་ནག་གི་",
            "འགོ་འཁྲིད་ཚོར་ཡོད་ཅིང་། ",
            "རང་བསྲེགས་ཀྱི་དོན་རྐྱེན་དེ་དག་གིས་",
            "སྤྱི་ཚོགས་རིང་ལུགས་ཀྱི་ལྷ་ཡུལ་ཟེར་བའི་",
            "དམ་བཅའ་སྟོང་པ་དེར་དགག་ལན་ནན་པོ་བརྒྱབ་།",
            ""
        ],
        [
            "བོད་མིའི་འཐབ་རྩོད་ནི་རྒྱ་ནག་",
            "མི་མང་ངམ་རྒྱལ་ཁབ་ལ་",
            "ཁ་གཏད་བྱས་པ་ཞིག་མ་ཡིན་པར། ",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་",
            "སྲིད་བྱུས་ལ་ཁ་གཏད་བྱས་པ་ཞིག་།",
            "རྒྱ་གཞུང་ནས་བོད་ནང་གི་གཞི་རྩའི་",
            "དཀའ་ངལ་གྱི་གནས་སྟངས་ལ་",
            "ངོས་ལེན་བྱེད་དགོས་པ་དང་། ",
            "དཀའ་ངལ་དེ་དག་དྲག་པོའི་ཐབས་ལམ་གྱིས་",
            "སེལ་མི་ཐུབ་པ་ལའང་ངོས་འཛིན་བྱེད་།",
            "བོད་ཀྱི་དཀའ་རྙོག་བསལ་ཐབས་སུ་ཕྱི་ལོ་ ༢༠༠༨ དང་ ",
            "༢༠༡༠ སོ་སོར་སྤྲད་པའི་བསམ་འཆར་དང་",
            "དེའི་འགྲེལ་བརྗོད་ཡིག་ཆའི་ནང་དོན་ལྟར། ",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་",
            "རྩ་ཁྲིམས་ཀྱི་སྒྲོམ་གཞིའི་འོག་མིང་དོན་མཚུངས་པའི་",
            "རང་སྐྱོང་གི་གནས་བབ་ཅིག་ཡོང་ཐབས་བྱེད་པའི་",
            "གཉིས་སྨན་དབུ་མའི་ལམ་གྱི་སྲིད་བྱུས་ལ་",
            "པེ་ཅིང་སྲིད་གཞུང་གིས་ངོས་ལེན་",
            "བྱེད་དགོས་པར་བསྐྱར་བསྐུལ་བྱ་རྒྱུ་།",
            "ཧོང་ཀོང་དང་མེ་ཀའོ་ལ་ཚད་མཐོའི་",
            "རང་སྐྱོང་སྤྲད་ཡོད་པ་དང་། ",
            "ཐེ་ཝེན་ནང་འགལ་ཟླ་ཡོད་བཞིན་དུ་",
            "ཚད་མཐོའི་རང་སྐྱོང་སྤྲོད་རྒྱུའི་ཁས་ལེན་བྱས་།",
            "བོད་མི་ཚོར་ད་བར་རྩ་ཁྲིམས་ནང་",
            "གསལ་བའི་རང་སྐྱོང་མིང་དོན་མཚུངས་པ་ཞིག་",
            "སྤྲོད་མི་དགོས་པའི་རྒྱུ་མཚན་གང་ཡིན་ནམ། ",
            "རྒྱ་ནག་གི་འགོ་འཁྲིད་གསར་པ་ཚོས་",
            "སྒྱུར་བཅོས་སྒོ་དབྱེ་ངོ་མ་ཞིག་བྱེད་རྒྱུ་དང་། ",
            "ད་བར་བོད་ཀྱི་ཐོག་བཟུང་བའི་",
            "མཁྲེགས་བཟུང་གི་སྲིད་བྱུས་ལས་",
            "གྲུབ་འབྲས་མ་བྱུང་བར་ངོས་ལེན་དང་སྦྲགས། ",
            "ནོར་འཁྲུལ་ཡོ་བསྲངས་བྱེད་པའི་རེ་བ་བྱེད་ཀྱིན་།",
            "ལོ་རྒྱུས་ཐོག་བོད་ལ་རང་བཙན་གྱི་",
            "གནས་བབ་བྱུང་ཡོད་པ་དང་། ",
            "རྒྱལ་སྤྱིའི་ཁྲིམས་ཐོག་ནས་བོད་མི་རྣམས་ལ་",
            "རང་ཐག་རང་གཅོད་ཀྱི་ཐོབ་ཐང་ཡོད་ཀྱང་། ",
            "ང་ཚོས་ཕྱོགས་གཉིས་ཀར་ཕན་ཐོགས་",
            "ཡོད་པའི་ཐབས་ལམ་ཞིག་གི་ཐོག་བབས་ཏེ་",
            ""
        ],
        [
            "འགྲིག་ཐབས་བྱས་།",
            "རྒྱ་རིགས་མི་མང་དང་ཤེས་ཡོན་ཅན་རྣམས་ཀྱིས་",
            "བོད་མི་ཚོས་ཞི་རྒོལ་དང་རང་ལུས་",
            "མེར་བསྲེགས་བཏང་དགོས་པའི་རྒྱུ་མཚན་",
            "གང་ལ་ཐུག་མིན་ཤེས་རྟོགས་ཐུབ་པ་བྱེད་།",
            "འབྲེལ་མོལ་དང་ཞི་བའི་ཐབས་ལམ་གྱི་",
            "སྒོ་ནས་བོད་དོན་ཐག་ཆོད་ཡོང་ཐབས་བྱ་རྒྱུ་",
            "དེ་ཉིད་རྒྱ་བོད་མི་རིགས་གཉིས་ཀའི་",
            "ཁེ་ཕན་བཟང་ཤོས་སུ་གྱུར་།",
            "ང་ཚོའི་ངོས་ནས་འབྲེལ་མོལ་མུ་མཐུད་བྱེད་སླད་",
            "སྐུ་ཚབ་གཏོང་རྒྱུའི་གྲ་སྒྲིག་ཡོད་ཀྱང་། ",
            "བར་ལམ་འཐབ་ཕྱོགས་གཅིག་གྱུར་ལས་ཁུངས་ཀྱི་",
            "སྐུ་ཚབ་འགས་ནུས་ཤུགས་མང་ཆེ་བ་",
            "འཛམ་གླིང་གང་སར་བསྐྱོད་དེ་༸གོང་ས་མཆོག་དང་། ",
            "བོད་མིའི་སྒྲིག་འཛུགས་ཀྱི་བཀའ་བློན་ཁྲི་པ་ལ་",
            "སྐྱོན་འཛུགས་བྱེད་རྒྱུའི་ཐོག་བེད་སྤྱོད་བཏང་།",
            "དེས་བོད་ཀྱི་གནད་དོན་རྒྱལ་སྤྱིའི་",
            "རང་བཞིན་ཅན་དུ་སྔར་བས་ཀྱང་ལྷག་པར་བསྒྱུར་།",
            ""
        ],
        [
            "མཉམ་འབྲེལ་རྒྱལ་ཚོགས་བཙུགས་པའི་",
            "དགོས་དོན་གཙོ་བོ་ཞིག་ནི་འགྲོ་བ་མིའི་",
            "ཐོབ་ཐང་སྲུང་སྐྱོབ་བྱེད་ཆེད་ཡིན་པ་ལྟར། ",
            "མཉམ་འབྲེལ་རྒྱལ་ཚོགས་ནས་རང་ཉིད་ཀྱི་",
            "དགོས་དོན་མ་བརྗེད་པ་གནང་དགོས་པ་དང་། ",
            "བོད་ནང་གི་ཛ་དྲག་གནས་སྟངས་བསལ་ཐབས་སུ་",
            "དམིགས་བསལ་སྐུ་ཚབ་གཏོང་དགོས་པའི་འབོད་སྐུལ་ཞུ་རྒྱུ་།",
            "དེ་བཞིན་རྒྱལ་སྤྱིིའི་སྤྱི་ཚོགས་དང་",
            "གསར་འགྱུར་བརྒྱུད་ལམ་རྣམས་ཀྱིས་བདེན་",
            "གཏམ་བཀག་སྡོམ་དང་རྫུན་གཏམ་",
            "དྲིལ་བསྒྲགས་ཀྱི་སྒྲིབ་གཡོགས་བསལ་ཆེད། ",
            "བོད་ནང་དངོས་ཡོད་གནས་ཚུལ་རྟོག་ཞིབ་བྱེད་པའི་",
            "ཚོགས་ཆུང་གཏོང་དགོས་པའི་འབོད་སྐུལ་ཞུ་རྒྱུ་།",
            "རྒྱལ་མཚམས་མེད་པའི་གསར་འགོད་འཐུས་ཚོགས་ཀྱིས་ ",
            "པི་ཡོང་ཡང་ (Pyongyang) གི་ནང་དུའང་རྒྱལ་སྤྱིའི་",
            "གསར་འགོད་མི་སྣ་རྟེན་གཞི་བྱེད་ཆོག་གི་ཡོད་ཀྱང་། ",
            "ལྷ་སར་དེ་ལྟར་རྟེན་གཞི་བྱེད་ཆོག་གི་མི་འདུག",
            "ཅེས་བརྗོད་།",
            "ཨ་སེ་ཨན་ (ASEAN) དང་སརཀ་ (SAARC) ས་གནས་",
            "རྒྱལ་ཚོགས་གཉིས་ཀྱི་ཚོགས་མི་རྒྱལ་ཁབ་རྣམས་།",
            "བོད་ཀྱི་སའི་ཆགས་བབ་དང་། ",
            "རྩ་འགངས་ཆེ་བའི་བོད་ཀྱི་",
            "ཁོར་ཡུག་གི་གནས་བབ་ལ་བསམས་།",
            ""
        ],
        [
            "སོ་སོའི་ས་གནས་རྒྱལ་ཚོགས་ཀྱི་གྲོས་གཞིའི་",
            "ནང་བོད་ཀྱི་གནད་དོན་ཡང་",
            "འཇོག་ཐབས་ཡོང་བའི་འབོད་སྐུལ་ཞུ་རྒྱུ་།",
            "རྒྱ་ནག་གིས་བོད་ཀྱི་དཀའ་རྙོག་བསལ་ཐུབ་ཚེ། ",
            "ཨེ་ཤི་ཡའི་གླིང་ཆེན་ཁུལ་གྱི་",
            "ཞི་བདེ་ལྷིང་འཇགས་ལའང་ཕན་ཐོགས་བསྒྲུབ་།",
            "བཙན་བྱོལ་དུ་ཡོད་པའི་བོད་མི་ཚོས་གཞིས་",
            "བཞུགས་སྤན་ཟླ་རྣམས་ཀྱི་དཀའ་སྡུག་ལ་",
            "གདུང་སེམས་མཉམ་བསྐྱེད་དང་",
            "རྒྱབ་སྐྱོར་ཞུ་དགོས་པ་དང་། ",
            "བོད་ཀྱི་རང་དབང་སླར་གསོ་དང་བདེན་",
            "དོན་འཐབ་རྩོད་ཀྱི་ལས་འགུལ་གྱི་",
            "གནས་ཚད་གོང་མཐོར་གཏོང་སླད། ",
            "ཤེས་ཡོན་གྱི་ལས་དོན་གལ་གནད་ཆེ་ཤོས་སུ་བརྩིས་།",
            "སྤྱི་དོན་ལྷག་བསམ་ཅན་དང་ཤེས་ཡོན་ཅན་གྱི་",
            "འགོ་འཁྲིད་གང་མང་གསོ་སྐྱོང་ཐུབ་པ་བྱེད་།",
            "བསྟན་སྲིད་མི་རིགས་ཀྱི་དོན་དུ་རང་སྲོག་",
            "བློས་བཏང་གནང་མཁན་རྣམས་ཀྱི་",
            "ཆེད་རེས་གཟའ་ལྷག་པ་ནམ་ཡིན་ལ་",
            "གཟུངས་སྔགས་ཡིག་དྲུག་དང་འབྲེལ་",
            "བསྔོ་སྨོན་མཚམས་སབྱོར་བྱེད་དགོས་པ་དང་། ",
            "ལོ་ན་གཞོན་པ་ཚོས་དེ་ཉིན་བོད་ཆས་",
            "གྱོན་པ་སོགས་རང་གི་ཕ་མེས་ནས་",
            "བརྒྱུད་པའི་གོམས་སྲོལ་དང་རིག་གཞུང་གི་",
            "ཁྱད་ནོར་རྣམས་ལ་དགའ་སྤོབས་ཀྱི་",
            "སྒོ་ནས་སློབ་སབྱོང་དང་ཉམས་བསྟར་བྱེད་།",
            ""
        ],
        [
            "ཕྱི་ལོ་ ༢༠༡༢ འདི་བོད་དོན་རྒྱབ་སྐྱོར་གྱི་ལོར་བརྩི་རྒྱུ་དང་། ",
            "ལོ་འདིའི་ནང་བོད་མི་དང་བོད་དོན་རྒྱབ་སྐྱོར་བ་ཚོས་སོ་སོའི་གནས་ཡུལ་རྒྱལ་ཁབ་ཀྱི་དབུས་དང་མངའ་སྡེའི་འཐུས་མི་ཚོར་བོད་དོན་སྐོར་དང་། ",
            "བོད་ནང་གི་ད་ལྟའི་གནས་སྟངས། ",
            "རྒྱ་ནག་གཞུང་གི་སྲིད་བྱུས་འཛིན་སྟངས། ",
            "༸གོང་ས་མཆོག་དང་བོད་མིའི་སྒྲིག་འཛུགས་ཀྱི་ལངས་ཕྱོགས་ཇི་ཡིན་སོགས་འགྲེལ་བཤད་བྱས་ཏེ་",
            "གོ་རྟོགས་ཐུབ་པ་བཟོ་།",
            "བོད་དང་བོད་མིའི་རྩ་དོན་རྒྱབ་སྐྱོར་ཆེད་གྲོས་ཆོད་གཏན་འབེབས་ཡོང་ཐབས་དང་། ",
            "བོད་སྐོར་བགྲོ་གླེང་གོ་སྒྲིག བོད་མིའི་དབུ་འཁྲིད་དང་སྒྲིག་འཛུགས་ཀྱི་ཆེ་མཐོང་གོང་མཐོར་གཏོང་བའི་ལས་འགུལ་སྤེལ་ཐབས་བཅས་གནང་།",
            "སྐབས་བཅུ་བཞི་པའི་བཀའ་ཤག་གིས་ཆིག་བསྒྲིལ་དང་། ",
            "གསར་གཏོད། ",
            "རང་ཁ་རང་གསོ་བཅས་ཀྱི་ལྟ་གྲུབ་ལམ་སྟོན་གཞི་རྩར་བཟུང་།",
            "བོད་མིའི་རྩ་དོན་དམིགས་ཡུལ་སྒྲུབ་ཐབས་དང་། ",
            "བོད་མིའི་སྤྱི་ཚོགས་དང་སྒྲིག་འཛུགས་ཁག་དུས་རབས་ཉེར་གཅིག་པའི་དུས་རྗེས་ཟིན་པ་བཟོ་ཐབས་ལ་འབད་རྩོལ་གང་ཡོད་ཞུ་རྒྱུ་།",
            "གཞན་ཡང་། ",
            "བོད་མི་ཡོངས་དང་བོད་དོན་རྒྱབ་སྐྱོར་བ་ཚོས་ལས་འགུལ་གང་འདྲ་ཞིག་སྤེལ་རུང་ཞི་བའི་སྒོ་ནས་དང་། ",
            "ཡུལ་ཁྲིམས་དང་མི་འགལ་བ། ",
            "ཆེ་མཐོང་ལྡན་པ་ཞིག་ངེས་པར་གནང་རོགས་ཞེས་འབོད་བསྐུལ་ཞུ་རྒྱུ་།",
            ""
        ],
        [
            "འཚེ་བ་མེད་པ་དང་མང་གཙོའི་ལམ་ལུགས་ནི་",
            "རང་རེའི་འགྱུར་བ་མེད་པའི་རྩ་བའི་",
            "ལྟ་གྲུབ་གཉིས་ཡིན་པ་དུས་རྟག་ཏུ་དྲན་།",
            "སྤྱི་ནོར་༸གོང་ས་༸སྐྱབས་མགོན་སྐུ་ཕྲེང་བཅུ་བཞི་པ་",
            "ཆེན་པོ་མཆོག་གི་མཚུངས་ཟླ་མེད་པའི་མཁྱེན་རླབས་དང་། ",
            "སྐུའི་གསང་བ་གསུམ་ལ་ཚུལ་བསྟན་སྐུ་གེགས་ཀྱི་",
            "མཚན་མས་མ་རེག་པར་རང་ཅག་བོད་འབངས་",
            "སྐྱེ་འགྲོ་ཡོངས་ཀྱི་བསོད་ནམས་ཀྱི་དཔལ་དུ་བཞུགས་པ་ནི། ",
            "ཆེས་ཤིན་ཏུ་རྙེད་པར་དཀའ་བའི་",
            "སྐལ་བཟང་གི་གནས་སྐབས་ཡིན་པས། ",
            "དགའ་སྒོམ་དང་བཀའ་དྲིན་སྙིང་བཅངས་ཞུ་བཞིན་།",
            "༸གོང་ས་མཆོག་གིས་ཕྱི་ལོ་ ༢༠༡༡ ཟླ་ ༩ ཚེས་ ༢༤ ཉིན་",
            "སྐུའི་ཡང་སྲིད་ཕེབས་ཕྱོགས་སྐོར་གལ་ཆེའི་",
            "བཀའ་ཡིག་བསྩལ་བར་བཀའ་ཤག་གི་",
            "ངོས་ནས་མཐའ་གཅིག་ཏུ་རྒྱབ་སྐྱོར་ཞུ་རྒྱུ་།",
            "དོན་གནད་དེའི་ཐད་ཐག་གཅོད་གནང་རྒྱུའི་",
            "སྐུ་དབང་ཡོངས་རྫོགས་༸གོང་ས་མཆོག་ཁོ་ན་ལ་ཡོད་པ་ལས། ",
            "རྒྱ་ནག་དམར་པོའི་གཞུང་ལ་",
            "ཐེ་བྱུས་བྱེད་དབང་སྤ་ཙམ་།",
            "གོ་སྐབས་འདི་བརྒྱུད་བོད་མིའི་བདེན་དོན་",
            "ཐོག་རོགས་རམ་རྒྱབ་སྐྱོར་གནང་མཁན་སྲིད་གཞུང་ཡོངས་དང་། ",
            "ཁྱད་པར་ཨ་རི་དང་ཡུ་རོབ་དང་",
            "ཨེ་ཤི་ཡའི་སྲིད་གཞུང་ཁག ",
            "དེ་བཞིན་བོད་དོན་རྒྱབ་སྐྱོར་ཚོགས་པ་ཁག ",
            "གང་ཟག་སྒེར་བཅས་ཚང་མར་ཐུགས་རྗེ་ཆེ་ཞུ་རྒྱུ་།",
            "བོད་དོན་རྒྱབ་སྐྱོར་གནང་མཁན་གྲོགས་པོ་",
            "གསར་རྙིང་ཚང་མར་རྒྱབ་སྐྱོར་མུ་མཐུད་གནང་རོགས་ཞུ་རྒྱུ་།",
            ""
        ],
        [
            "ཛ་དྲག་གི་དུས་སྐབས་འདིར་ང་ཚོར་ཁྱེད་ཚོ་སྔར་བས་དགོས་མཁོ་ཆེ་བ་ཆགས་འདུག",
            "བོད་མི་མང་སྤྱི་འཐུས་ལྷན་ཚོགས་ནས་བཀའ་ཤག་གི་ལས་དོན་གང་ཅིའི་ཐོག་མཐུན་སྐྱོར་དང་མཉམ་རུབ་ཧ་ཅང་བཟང་པོ་གནང་བྱུང་བར་ཐུགས་རྗེ་ཆེ་ཞུ་རྒྱུ་།",
            "ལྷག་དོན། ",
            "འདས་པའི་ལོ་བཅུ་ཕྲག་ལྔ་ལྷག་རིང་རྒྱ་གར་གཞུང་མང་གཉིས་ནས་",
            "གཏོང་ཕོད་ཆེན་པོས་ང་ཚོར་མཐུན་འགྱུར་རོགས་རམ་གནང་བའི་བཀའ་དྲིན་ནམ་ཡང་བརྗེད་ཐབས་།",
            "ཁྱད་པར་ཕྲན་ནས་བོད་མིའི་ཆབ་སྲིད་འགོ་འཁྲིད་ཀྱི་འགན་ཁུར་བླངས་རྗེས་འདིའི་ཐད་མྱོང་ཚོར་སྔར་ལྷག་བྱུང་བས་དམིགས་བསལ་ཐུགས་རྗེ་ཆེ་ཞུ་རྒྱུ་།",
            "གཞིས་བཞུགས་བོད་རིགས་སྤན་ཟླ་རྣམས་དུས་རྟག་ཏུ་ང་ཚོའི་སྙིང་དབུས་སུ་མ་བརྗེད་པར་ཡོད་ཅིང་། ",
            "ཇི་སྲིད་བོད་ནང་རང་དབང་བསྐྱར་གསོ་དང་༸གོང་ས་༸སྐྱབས་མགོན་ཆེན་པོ་མཆོག་བོད་དུ་གདན་ཞུ་མ་ཐུབ་ཀྱི་བར་",
            "གཞིས་བྱེས་བོད་མི་རྣམས་གོམ་པ་མཉམ་བགྲོད་དང་",
            "སེམས་ཁུར་མཉམ་བསྐྱེད་གནང་དགོས་ཞེས་ཞུ་རྒྱུ་།",
            "མཐའ་དོན། ",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་སྐུ་ཚེ་ཞབས་པད་བསྐལ་བརྒྱར་བརྟན་ཅིང་། ",
            "ཐུགས་ཀྱི་བཞེད་དགོངས་མཐའ་དག་ལྷུན་གྱིས་འགྲུབ་པ་དང་། ",
            "རང་ཡུལ་གངས་ཅན་གྱི་ཞིང་དུ་རང་དབང་དང་གཞིས་བྱེས་མཉམ་འཛོམས་ཀྱི་སྐལ་བཟང་ཉི་མ་མྱུར་དུ་ཤར་བའི་སྨོན་འདུན་ཞུ་རྒྱུ་།",
            ""
        ],
        [
            "བཀའ་བློན་ཁྲི་པ་བློ་བཟང་སེང་གེས་ཕྱི་ལོ་ ༢༠༡༢ ཟླ་ ༣ ཚེས་ ༡༠ ལ།། །།",
            ""
        ]
    ]
}