{
    "version": "P000193",
    "reviewed_text": [
        [
            "༄༅། །དབུ་མའི་གཞུང་ལུགས་གསུམ་གསལ་བར་བྱེད་པ་",
            "ངེས་དོན་གྲུབ་པའི་ཤིང་རྟ་ཞེས་བྱ་བ་བཞུགས་སོ།། ",
            "མཛད་པ་པོ། ",
            "ཀུན་མཁྱེན་པདྨ་དཀར་པོ། ",
            "༄༅། །",
            "བཅོམ་ལྡན་འདས་འཇམ་པའི་དབྱངས་དཀར་པོ་ལ་ཕྱག་འཚལ་ལོ། །",
            " རྒྱ་ཆེན་ཆོས་ཀྱི་ཆུ་གཏེར་བསྲུབས་པས་",
            "ཟབ་མོའི་ཤེས་རབ་ཉི་སྐྱེས་དེའི། །",
            "མཆོག་གི་སྣང་བྱེད་མཐུ་ལ་འཇུག་པ་",
            "ཡིད་ཀྱི་མུན་པ་ཀུན་དེངས་ནས།།",
            "ས་ཀུན་འབྱོར་པའི་ངང་དུ་དབུགས་ཕྱུང་སངས་རྒྱས་གོ་འཕང་ཀུན་གསལ་བ། །",
            "རྔོམ་བརྗིད་བགྱི་བའི་དགའ་སྟོན་གླུ་དབྱངས་བླ་མ་ལས་ཐོས་དེར་ཕྱག་འཚལ།། ",
            "སྟོན་པ་འཇིག་རྟེན་གསུམ་གྱི་སྒྲོན། །",
            " སྤྱོད་པའི་རྗེས་འཇུག་བདུད་རྩི་ཆོས། །",
            " འཕགས་མཆོག་ཚོགས་ཀྱི་ཞིང་དམ་པ། །",
            " བསྔགས་བྱ་ཀུན་གྱིས་བསྔགས་པར་འོས།། ",
            "གསུང་རབ་རྒྱ་མཚོའི་སྙིང་པོའི་ཕུལ།། ",
            "དབུ་མ་རིན་ཆེན་བསམ་འཕེལ་ཏེ།།",
            ""
        ],
        [
            "ལུང་རིགས་གདེངས་ཀའི་རྩེར་མཆོད་ལ།། ",
            "དཔེ་ཟླ་མེད་པ་ཀླུ་སྒྲུབ་ཡིན།། ",
            "ཨེ་མ་དེ་བཞེད་ཇི་བཞིན་ཉམས་བསྟར་བའི། །",
            " ཟབ་རྒྱས་ཀརྐ་ཊ་མ་མདངས་ཁྱམ་མོ། །",
            " གང་ཡང་བསྒྱུར་པས་ཡིད་འཛིན་ལེགས་བཤད་ཀྱི། །",
            " རོ་ལྡན་རྨད་བྱུང་མི་ལའི་ཞལ་སྒོར་ཆགས།། ",
            "དེ་ནི་ཐུབ་པ་རྣམས་བསྐྲུན་པའི། །",
            " ཡུལ་ལ་མཆོད་པའི་དཔྱིད་མཐོང་སྟེ།། ",
            "སྲིད་འདིའི་དད་པ་ཀུན་སྤུངས་ནས།། ",
            "ཕྱག་བྱས་དེ་ལ་བཀུར་སྟིར་བྱ།།",
            ""
        ],
        [
            "འདིར་ཐེག་པ་ཆེན་པོའི་ཆོས་མངོན་པ་རྣམ་པར་བཞག་པ་",
            "ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ། ",
            "འགྲོ་བ་རྣམས་ལ་རྙེད་པ་དང་བཀུར་སྟི་དང༌། ",
            "ལན་དུ་ཕན་འདོགས་པ་བཞེད་པ་མ་ཡིན་གྱི། ",
            "ཐུགས་རྗེ་ཆེན་པོ་ཁོ་ན་ལ་བརྟེན་ནས་",
            "ལྟ་བ་ཐམས་ཅད་སྤངས་པའི་ཕྱིར་",
            "སྟོན་པར་མཛད་པའི་ཤིང་རྟ་ཆེན་པོ་ནི་རྣམ་པ་གཉིས་།",
            "ཕྱི་ལུང་དང་རིགས་པའི་ལམ་དུ་དོན་དམ་པའི་",
            "དེ་ཁོ་ན་ཉིད་སྟོན་པར་མཛད་པ་སློབ་དཔོན་ཀླུ་སྒྲུབ་སྙིང་པོ་དང༌། ",
            "ནང་བསྒོམས་པ་ལས་བྱུང་བའི་སོ་སོ་རང་རིག་པའི་ཡེ་ཤེས་ཀྱི་",
            "ངང་དུ་དོན་དམ་པའི་དེ་ཁོ་ན་ཉིད་",
            "སྟོན་པ་རྣལ་འབྱོར་གྱི་དབང་ཕྱུག་མི་ལ་རས་པའོ།།",
            "སློབ་དཔོན་ཀླུ་སྒྲུབ་ནི། ",
            "འཕགས་པ་ལངྐར་གཤེགས་པ་ལས། ",
            "ལྷོ་ཕྱོགས་བེ་ཏའི་ཡུལ་དུ་ནི། །",
            " དགེ་སློང་དཔལ་ལྡན་ཆེར་གྲགས་པ། །",
            " དེ་མིང་ཀླུ་ཞེས་བོས་པ་སྟེ།། ",
            "ཡོད་དང་མེད་པའི་ཕྱོགས་འཇིག་པ། །",
            " ང་ཡི་ཐེག་པ་འཇིག་རྟེན་དུ། །",
            " བླ་མེད་ཐེག་པ་རབ་བསྟན་ནས།། ",
            "རབ་ཏུ་དགའ་བའི་ས་བསྒྲུབས་ཏེ།།",
            ""
        ],
        null,
        [
            "མཐར་ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་",
            "ཕྱིན་ཅི་མ་ལོག་པར་ཐུགས་སུ་ཆུད་པར་གྱུར་པ་།",
            "དེས་རིག་པའི་གནས་ལྔས་འདུལ་བ་རྣམས་ལེགས་པར་སྨིན་པར་བྱས་ཤིང༌། ",
            "ཁྱད་པར་ཤེས་རབ་ཀྱི་ཕ་རོལ་ཏུ་ཕྱིན་པ་མུན་པ་ན་གནས་པའི་",
            "གསེར་གྱི་གར་བུ་ལྟ་བུ་གཏམ་ཚོགས་དང༌། ",
            "རིགས་པའི་ཚོགས་དང༌། ",
            "བསྟོད་པའི་ཚོགས་དང་དེ་ཁོ་ན་ཉིད་ཀྱི་",
            "ཚོགས་ཀྱིས་གསལ་བར་མཛད་པ་།",
            "དངོས་ཀྱི་སློབ་མ་ཨཱརྻ་དེ་ཝ་དང༌། ",
            "དབང་པོ་དང༌། ",
            "ཞི་བ་ལྷ་དང༌། ",
            "ལེགས་ལྡན་འབྱེད་དང༌། ",
            "སངས་རྒྱས་བསྐྱངས་དང༌། ",
            "ཟླ་བ་གྲགས་པ་དང༌། ",
            "ཞི་བ་འཚོ་ལ་སོགས་པ་རྣམས་ཀྱིས་འབེལ་བའི་གཏམ་དུ་མས་རྣམ་པར་གཏན་ལ་ཕབ་པས། ",
            "དེང་སང་གི་བར་དུ་ཡང་འདོན་པ་དང༌། ",
            "ཉན་ཅིང་འཛིན་པར་འདོད་པ་བློ་གསལ་བ་དག་གི་",
            "མིག་གཅིག་པུར་གྱུར་པ་ཡིན་ནོ།། ",
            "རྗེ་བཙུན་མི་ལ་ནི། ",
            "ཐེག་པ་ཆེན་པོའི་ཚུལ་ལུགས་ཁོང་དུ་ཚུད་པའི་ཤིང་རྟ་ཞོན་།",
            "རིག་སྔགས་འཆང་གྲུབ་པའི་",
            "གནས་ཁྱད་པར་ཅན་དུ་གཤེགས་པ། ",
            "སྐུ་ཚེ་འདི་ཉིད་ཀྱིས་རྡོ་རྗེའི་གདན་བགྲོད་པའི་ཐུགས་དམ་ཅན། ",
            "བདག་དང་གཞན་ལ་ཕན་པའི་བརྟུལ་ཞུགས་ཀྱི་",
            "སྤྱོད་པ་རྒྱ་མཚོའི་ཕ་རོལ་ཏུ་བྱོན་པ་།",
            "དེས་ཤེས་རབ་ཀྱི་ཕ་རོལ་ཏུ་ཕྱིན་པ་ཐོས་བསམ་ཙམ་མ་ཡིན་པ་",
            "བསྒོམས་པའི་སྒྲུབ་པ་སྙིང་པོར་མཛད་པས་ཉིད་ཀྱི་",
            "སློབ་མ་སྟོན་པས་བསྟན་པ་ལ་བྱ་བ་བྱེད་པ་དགེ་སློང་འཚོ་བྱེད་ཅེས་",
            "ལུང་བསྟན་པ་དཔལ་ཟླ་འོད་གཞོན་ནུ་དང༌། ",
            "རྡོ་རྗེ་གྲགས་པ་ལ་སོགས་པས་དེའི་བཤུལ་འབྲངས་པས། ",
            "ཡུམ་ཤེས་རབ་ཀྱི་ཕ་རོལ་ཏུ་ཕྱིན་མས་བསྐྲུན་པ། ",
            "སྙིང་རྗེའི་མ་མ་ལ་གཏད་པའི་སྲས་ནམ་མཁའི་མཐའ་ཁྱབ་པ་ཙམ་དུ་དར་བས། ",
            "ད་ལྟའང་བསྒོམ་པར་སེམས་པ་ཐམས་ཅད་ཀྱི་",
            "བློའི་འཆོལ་སར་གྱུར་པ་ཡིན་ནོ།།",
            ""
        ],
        null,
        [
            "དེ་དག་ཀྱང་ཐམས་ཅད་རྟག་པར་སྨྲ་བ་བཞི་དང༌། ཁ་ཅིག་རྟག་པར་སྨྲ་བ་བཞི་དང༌། མཐར་སྨྲ་བ་བཞི་དང༌། ཀུན་འབྱུང་བ་རྒྱུར་སྨྲ་བ་གཉིས་དང༌། ཚིག་འཁྲུལ་པ་བཞི་དང༌། འདུ་ཤེས་སུ་སྨྲ་བ་བཅུ་དྲུག་དང༌། འདུ་ཤེས་ཡོད་པ་མ་ཡིན་པར་སྨྲ་བ་བརྒྱད་དང༌། འདུ་ཤེས་ཡོད་པ་ཡང་མ་ཡིན་མེད་པ་ཡང་མ་ཡིན་པར་སྨྲ་བ་བརྒྱད་དང༌། མཐོང་བའི་ཆོས་ལ་ཡིད་འབྱུང་བར་སྨྲ་བ་ལྔ་དང༌། ",
            "ཆད་པར་སྨྲ་བ་བདུན་ཞེས་བྱ་བ་",
            "འཇིག་ཚོགས་ལ་ལྟ་བ་དྲུག་ཅུ་རྩ་གཉིས་སུ་འདུ་ལ",
            "དེ་དག་ཀྱང་སྔོན་གྱི་མཐའ་ལ་རྟོག་པ་བཅུ་དྲུག །",
            "ཕྱི་མའི་མཐའ་ལ་རྟོག་པ་བཞི་བཅུ་རྩ་བཞི། ",
            "ད་ལྟར་གྱི་མཐའ་ལ་རྟོག་པ་གཉིས་ཏེ་གསུམ་དུ་བསྡུ་བའམ། ",
            "སྔོན་གྱི་མཐའ་ལ་རྟོག་པ་བཅོ་བརྒྱད་དུ་བྱས་ཏེ་",
            "གཉིས་སུ་ཡང་བསྡུ་བའོ།།",
            "དེ་དག་ཀྱང་གཟུང་འཛིན་གཉིས་སུ་སྨྲ་བ་དང༌། ",
            "གཉིས་སུ་མེད་པར་སྨྲ་བ་གཉིས། དང་པོ་།",
            "རྟག་པར་ལྟ་བ་དང༌། ",
            "ཆད་པར་ལྟ་བ་གཉིས། ",
            "དང་པོ་།",
            "གྲངས་ཅན་པ། ",
            "ཕུར་བུ་པ། ",
            "བྱེ་བྲག་པ། ",
            "རིག་པ་ཅན་པ། ",
            "གཅེར་བུ་པའོ།།",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        [
            "བརྗོད་བྱ་དང༌། ",
            "རྗོད་བྱེད་དང༌། ",
            "ཤེས་པ་དང༌། ",
            "ཤེས་བྱ་ལ་སོགས་པའི་ཐ་སྙད་མ་ལུས་པ་འདི་དག་ཐམས་ཅད་ནི་",
            "འཇིག་རྟེན་གྱི་ཀུན་རྫོབ་ཀྱི་བདེན་པ་ཞེས་བྱའོ།།",
            "འཇིག་རྟེན་གྱི་ཐ་སྙད་ཕྱིན་ཅི་མ་ལོག་པའི་ངོ་བོར་བདེན་པའི་ཤེས་བྱ་དང༌། ",
            "ཤེས་བྱེད་ཀྱི་ཆོས་ཀྱང་ཕུང་པོ་དང་",
            "ཁམས་དང་སྐྱེ་མཆེད་ཀྱིས་བསྡུས་པ་།",
            "ཁམས་དང་སྐྱེ་མཆེད་ལས་ཆོས་ཀྱི་ཁམས་དང་",
            "ཆོས་ཀྱི་སྐྱེ་མཆེད་ཀྱི་ནང་དུ་གཏོགས་པའི་འདུས་མ་བྱས་མ་ཡིན་པ་",
            "ཐམས་ཅད་ཕུང་པོ་ལྔར་འདུ་།",
            "ཕུང་པོ་དང༌། ",
            "འདུས་བྱས་དང༌། ",
            "དངོས་པོ་དང༌། ",
            "མི་རྟག་པ་དང༌། ",
            "འདུ་བྱེད་རྣམས་ཁྱབ་མཉམ་།",
            "དངོས་པོའི་སྒྲས་ནི་མདོར་བསྡུ་ན།། ",
            "ཕུང་པོ་ལྔ་རྣམས་གསུངས་པ་ཡིན།།",
            ""
        ],
        [
            "ཞེས་གསུངས་སོ།། ",
            "འདུས་མ་བྱས་དང༌། ",
            "དངོས་པོ་མེད་པ་གཉིས་ནི་དོན་གཅིག་།",
            "མདོར་བསྡུས་ནས་ནི་དངོས་མེད་པ། །",
            " འདུས་མ་བྱས་ཆོས་རྣམས་ལ་བརྗོད།། ",
            "ཅེས་གསུངས་སོ།།",
            "འདུས་མ་བྱས་བཞི་ལས་དེ་བཞིན་ཉིད་དང༌། ",
            "མྱང་འདས་མ་གཏོགས་ཐམས་ཅད་ཀུན་རྫོབ། ",
            "རྟག་པ་ཞེས་བྱ་བ་ནི་ཡོད་པའི་མིང་གི་རྣམ་གྲངས་ཡིན་པའི་ཕྱིར་",
            "དངོས་པོ་མེད་པར་མི་འདོད་དོ།།",
            "དེ་དག་ཀྱང་འཕགས་པ་སྣང་བ་དང་བཅས་པའི་",
            "སྤྱོད་ཡུལ་ཅན་རྣམས་ལ་ཀུན་རྫོབ་ཙམ་ཡིན་།",
            ""
        ],
        [
            "དེའི་རང་བཞིན་སྟོང་པ་ཉིད་གང་ཡིན་པ་དེ་ནི་",
            "དེ་རྣམས་ཀྱི་བདེན་པའོ།།",
            "དེ་ཡང་སྒྲིབ་པ་ཕྲ་མོ་དང་བཅས་པའི་ཕྱིར་",
            "སངས་རྒྱས་ཀྱི་ཡེ་ཤེས་ལ་བལྟོས་ནས་རྫུན་པར་བཞག་།",
            "སངས་རྒྱས་ཀྱི་ཡེ་ཤེས་འབའ་ཞིག་དོན་དམ་བདེན་པ་ཡིན་།",
            "འཇུག་འགྲེལ་ལས། ",
            "དེ་ལ་སོ་སོ་སྐྱེ་བོ་རྣམས་ཀྱི་དོན་དམ་པ་གང་ཡིན་པ་",
            "དེ་ཉིད་འཕགས་པ་སྣང་བ་དང་བཅས་པའི་",
            "སྤྱོད་ཡུལ་ཅན་རྣམས་ཀྱི་ཀུན་རྫོབ་ཡིན་།",
            "དེའི་རང་བཞིན་སྟོང་པ་ཉིད་གང་ཡིན་པ་དེ་ནི་",
            "དེ་རྣམས་ཀྱི་དོན་དམ་པའོ།།",
            "སངས་རྒྱས་རྣམས་ཀྱི་དོན་དམ་པ་ནི་རང་བཞིན་ཉིད་ཡིན་།",
            ""
        ],
        [
            "དེ་ཡང་བསླུ་བ་མེད་པ་ཉིད་ཀྱིས་",
            "དོན་དམ་པའི་བདེན་པ་ཡིན་ལ༑",
            "དེ་ནི་དེ་རྣམས་ཀྱི་སོ་སོ་རང་གི་རིག་པར་བྱ་བ་ཡིན་ནོ།།",
            "ཀུན་རྫོབ་ཀྱི་བདེན་པ་ནི་བསླུ་བར་བྱེད་པ་ཉིད་ཀྱི་ཕྱིར་",
            "དོན་དམ་པའི་བདེན་པ་མ་ཡིན་ནོ།།",
            "ཞེས་གསུངས་པས། ",
            "སངས་རྒྱས་ཀྱི་ཀུན་རྫོབ་གཟིགས་པར་འདོད་པ་དང༌། ",
            "རྣམ་མཁྱེན་ཀུན་རྫོབ་ཀྱི་གཞལ་བྱ་མཇལ་བྱེད་ཀྱི་ཚད་མར་འདོད་པ་ལ་སོགས་པ་ནི་",
            "དབུ་མ་པའི་ནང་དུ་བསྐྲད་པའི་འཁོར་ལོས་ཟིན་པ་ཡིན་ནོ།།",
            "གཞན་ཡང་འཇུག་འགྲེལ་ལས། ",
            "ཁ་ཅིག་གིས་མདོ་སྡེ་པ་རྣམས་ཀྱི་ལུགས་གང་ཞིག་",
            "དོན་དམ་པར་སྨྲས་པ་དེ་ཉིད་དབུ་མ་པ་རྣམས་ཀྱི་",
            "ཀུན་རྫོབ་ཏུ་འདོད་དོ་ཞེས་སྨྲས་པ་གང་ཡིན་པ་དེ་ནི་",
            "དབུ་མའི་བསྟན་བཅོས་ཀྱི་དོན་གྱི་དེ་ཁོ་ན་ཉིད་མངོན་པར་མི་ཤེས་པ་",
            "ཁོ་ནས་སྨྲས་པ་ཡིན་ནོ་ཞེས་ཤེས་པར་བྱའོ།།",
            "ཡང་གང་དག་བྱེ་བྲག་ཏུ་སྨྲ་བ་རྣམས་ཀྱིས་",
            "གང་དོན་དམ་པར་སྨྲས་པ་དེ་དབུ་མ་པ་རྣམས་ཀྱི་ཀུན་རྫོབ་ཏུ་ཡིན་ནོ་",
            "སྙམ་དུ་སེམས་པ་དེ་དག་གིས་ཀྱང་",
            "བསྟན་བཅོས་ཀྱི་དོན་གྱི་དེ་ཉིད་ཡོངས་སུ་མི་ཤེས་པ་ཁོ་ན་།",
            ""
        ],
        null,
        null,
        [
            "ལེགས་ལྡན་འབྱེད་དོན་དམ་དུ་བཞེད་པའང་",
            "རྣམ་གྲངས་པའི་ལ་དགོངས་།",
            "རྣམ་གྲངས་པའི་དོན་དམ་བདེན་པ་དེ་ཡང༌། ",
            "ཐ་སྙད་ཀྱི་ཕྱིར་ཕྱིན་ཅི་མ་ལོག་པས་ཀུན་རྫོབ་ཀྱི་བདེན་པ་ཡིན་ནོ།། ",
            "གཉིས་པ་དོན་དམ་པའི་བདེན་པ་གཏན་ལ་ཕབ་པ་ནི། ",
            "དོན་དམ་པར་ནི་དེ་དོན་ཀྱང་ཡིན་།",
            "དམ་པ་ཡིན་པས་དོན་དམ་པའམ་",
            "རྣམ་པར་མི་རྟོག་པའི་ཡེ་ཤེས་དམ་པའི་དོན་ཡིན་པས་",
            "དོན་དམ་པ་སྟེ་དེ་ཁོ་ན་གཞན་ལས་ཤེས་པ་མ་ཡིན་པ་",
            "ལ་སོགས་པའི་མཚན་ཉིད་དོ།།",
            "དོན་དམ་པ་ཉིད་བདེན་པ་ཡིན་པས། ",
            "དེ་དུས་ཐམས་ཅད་དང་རྣམ་པ་ཐམས་ཅད་དུ་དེ་བཞིན་དུ་གནས་པའི་ཕྱིར་རོ། །",
            "རྣམ་པར་མི་རྟོག་པའི་ཡེ་ཤེས་དེའི་ཡུལ་ཅན་ཡང་",
            "ཡུལ་མེད་པའི་ཚུལ་གྱིས་དོན་དམ་པ་།",
            "དོན་དུ། ",
            "དེ་བཞིན་ཉིད་དང་དམ་པའི་ཆོས་དང་མྱ་ངན་ལས་འདས་པའོ།།",
            ""
        ],
        null,
        [
            "འཇུག་འགྲེལ་ལས། ",
            "དོན་དམ་པའི་བདེན་པ་བསྟན་པར་འདོད་པས་དེ་ནི་",
            "བརྗོད་དུ་མེད་པའི་ཕྱིར་དང་ཤེས་པའི་ཡུལ་མ་ཡིན་པ་ཉིད་ཀྱི་ཕྱིར་",
            "དངོས་སུ་བསྟན་པར་མི་ནུས་པས། ",
            "ཉན་པར་འདོད་པ་རྣམས་ལ་རང་གི་མྱོང་བ་ཉིད་དུ་",
            "དེའི་རང་བཞིན་གསལ་བར་བྱ་བའི་ཕྱིར་དཔེ་བཤད་པ། ",
            "རབ་རིབ་མཐུ་ཡིས་སྐྲ་ཤད་ལ་སོགས་པའི། །",
            " ངོ་བོ་ལོག་པ་གང་ཞིག་རྣམ་བཏགས་པ། །",
            " དེ་ཉིད་བདག་ཉིད་གང་དུ་མིག་དག་པས། །",
            " མཐོང་བ་དེ་ཉིད་དེ་བཞིན་འདིར་ཤེས་གྱིས། །",
            " ཞེས་གསུངས་ལ",
            "དེ་ཉིད་རྗེ་བཙུན་ཆེན་པོ་འདིས་ཀྱང་གཞན་དུ། ",
            "ཡང་དག་དོན་གྱི་རྟོགས་ཚད་ནི། །",
            " རྨོངས་པ་ང་འདྲ་མ་ཡིན་པ། །",
            " ཡང་དག་རྫོགས་པའི་སངས་རྒྱས་ཀྱང༌། །",
            " ལྐུགས་མའམ་གཞོན་ནུའི་རྨི་ལམ་བཞིན། །",
            " མཚོན་པ་ཙམ་ལས་མ་རྟོགས་པ། །",
            " འདི་ནི་སྟོན་པར་ནུས་མ་ཡིན།། ",
            "ཞེས་གསུངས་པས། ",
            "ཇི་ལྟར་སྟོན་པར་མི་ནུས་ཞེ་།",
            "གཞན་ལས་ཤེས་མིན་ཞི་བ་དང༌། །",
            " སྤྲོས་པ་རྣམས་ཀྱིས་མ་སྤྲོས་པ། །",
            " རྣམ་རྟོག་མེད་དོན་ཐ་དད་མིན།། ",
            "དེ་ནི་དེ་ཉིད་མཚན་ཉིད་དོ།། ",
            "ཞེས་གསུངས་པའི་ཕྱིར་རོ། །",
            "གཞན་གྱིས་བསྟན་པས་རྟོགས་པར་བྱ་བ་མ་ཡིན་གྱི། ",
            "རང་ཉིད་ཀྱིས་རྟོགས་པར་བྱ་བ་ཡིན་པའི་ཕྱིར། ",
            "གཞན་ལས་ཤེས་མིན་དང༌། ",
            "དེ་ནི་རབ་རིབ་མེད་པས་སྐྲ་ཤད་མ་མཐོང་བ་ལྟར་",
            "རང་བཞིན་དང་བྲལ་བ་ཡིན་པས་ཞི་བ་དང༌། ",
            "དོན་རྣམས་སྤྲོ་བར་བྱེད་པའི་ཕྱིར་ངག་ནི་སྤྲོས་པ་།",
            ""
        ],
        null,
        [
            "ནི། དོན་དམ་པའི་བདེན་པ་ཞེས་བྱ་བའི་གྲངས་སུ་མི་འགྲོ་སྟེ་",
            "ཀུན་རྫོབ་ཀྱི་བདེན་པ་ཉིད་དུ་འགྱུར་རོ། །",
            "འོན་ཀྱང་ལྷའི་བུ་དོན་དམ་པར་ན་",
            "དོན་དམ་པའི་བདེན་པ་ཐ་སྙད་ཐམས་ཅད་ལས་འདས་པ། ",
            "བྱེ་བྲག་མེད་པ། ",
            "མ་སྐྱེས་པ། ",
            "མ་འགགས་པ། ",
            "སྨྲ་བར་བྱ་བ་དང༌། ",
            "སྨྲ་བ་དང༌། ",
            "ཤེས་པར་བྱ་བ་དང༌། ",
            "ཤེས་པ་དང་བྲལ་བའོ།།",
            "ལྷའི་བུ་དོན་དམ་པའི་བདེན་པ་ནི་",
            "རྣམ་པ་ཐམས་ཅད་ཀྱི་མཆོག་དང་ལྡན་པ་",
            "ཐམས་ཅད་མཁྱེན་པ་ཉིད་ཀྱི་ཡེ་ཤེས་ཀྱི་",
            "ཡུལ་གྱི་བར་ལས་འདས་པ་ཡིན་།",
            "ཇི་ལྟར་དོན་དམ་པའི་བདེན་པའོ་",
            "ཞེས་བརྗོད་པ་ལྟར་ནི་མ་ཡིན་ནོ།།",
            "ཆོས་ཐམས་ཅད་ནི་རྫུན་ཏེ་སླུ་བའི་ཆོས་སོ།།",
            "ལྷའི་བུ་དོན་དམ་པའི་བདེན་པ་ནི་བསྟན་པར་མི་ནུས་སོ།།",
            ""
        ],
        null,
        null,
        [
            "གང་གི་ཚེ་དེས་ཆོས་ཐམས་ཅད་ཀྱི་",
            "ངོ་བོ་ཉིད་དམིགས་སུ་མེད་པའི་",
            "བདག་ཉིད་སྟོང་པ་ཉིད་མཐོང་བའི་མིག་སྨན་ཡོངས་སུ་བརྟེན་པས་",
            "འདོད་ཆགས་ལ་སོགས་པའི་སྐྱོན་ཤས་ཆེན་པོའི་",
            "རབ་རིབ་ཀྱི་ལིང་ཐོག་ཞི་བར་འགྱུར་ཞིང༌",
            "རྣམ་པ་ཐམས་ཅད་མཁྱེན་པ་ཉིད་ཀྱི་",
            "ཡེ་ཤེས་རྣམ་པར་མི་རྟོག་པ་སྐད་ཅིག་གཅིག་གིས་",
            "ཆོས་ཐམས་ཅད་མཁྱེན་པ་སྐྱེས་པའི་དུས་ན་ཅི་ཡང་མ་གཟིགས་པས། ",
            "སངས་རྒྱས་ཀྱིས་སྤྱན་སྒྲིབ་པ་མེད་ཅིང་",
            "ཐོགས་པ་མེད་པས་ཆོས་ཐམས་ཅད་ལག་མཐིལ་དུ་སྐྱུ་རུ་རའི་",
            "འབྲས་བུ་བཞག་པ་བཞིན་དུ་སྐད་ཅིག་ལ་གཟིགས་ཏེ་",
            "སྐད་ཅིག་མ་གཅིག་གིས་མངོན་པར་རྫོགས་པར་འཚང་རྒྱ་བའི་ཕྱིར་དང༌། ",
            "མངོན་སུམ་དུ་གཟིགས་པ་རྣམ་པར་རྟོག་པ་དང༌། ",
            "ཕྱིན་ཅི་ལོག་མི་མངའ་བ་བརྙེས་པའི་ཕྱིར་རོ། །",
            "དཔེ་དང་པོའི་དོན་ནོ།།",
            "གཉིད་ལོག་པའི་རྨི་ལམ་ན་མེད་བཞིན་དུ་ཡང་",
            "གཉིད་ཀྱི་དབང་གིས་དངོས་པོ་སྣ་ཚོགས་པ་དག་",
            "རྨི་ལམ་དུ་མཐོང་བར་གྱུར་པ་།",
            "ཐམས་ཅད་ལ་ཡང་དག་པའི་འདུ་ཤེས་འབྱུང་བར་འགྱུར་རོ། །",
            "དེ་ནས་གཉིད་སད་ཙམ་ན་དེ་ཅི་ཡང་མི་མཐོང་།",
            "རྨི་ལམ་དུ་སྣང་བའི་དངོས་པོ་རྣམས་ནི་",
            "ཡང་དག་པ་མ་ཡིན་པའི་ཕྱིར་རོ། །",
            "དེ་བཞིན་དུ་རྣལ་འབྱོར་པ་ཡང་སྔོན་མི་ཤེས་པའི་",
            "གཉིད་ཀྱིས་བློ་གྲོས་རྣམ་པར་རྨོངས་པའི་ཚེ་ན་",
            "ཀུན་རྫོབ་ཀྱི་དངོས་པོ་རྒྱུན་མི་ཆད་པ་",
            "ཉེ་བར་བསྟན་ཅིང་ཤེས་པར་བྱས་པ་དག །",
            "གང་གི་ཚེ་བློ་གྲོས་ཀྱི་མིག་བྱེ་བར་གྱུར་ཅིང་",
            "མ་རིག་པའི་བག་ཆགས་ཀྱི་གཉིད་སད་པ་",
            "བདེ་བར་གཤེགས་པའི་ཡེ་ཤེས་དྲི་མ་མེད་པ་ཤར་བར་གྱུར་པ་",
            "དེའི་ཚེ་ན་ཅི་ཡང་མི་གཟིགས་ཏེ",
            ""
        ],
        [
            "དངོས་པོའི་ངོ་བོ་ཉིད་མི་དམིགས་པའི་ཕྱིར་རོ། །",
            "དཔེ་གཉིས་པའི་དོན་ནོ།།",
            "མཚན་མོ་མུན་པའི་དབང་གིས་འཇིགས་སུ་རུང་བ་དག་མཐོང་བ། ",
            "ཉི་མ་ཤར་བ་ན་མེད་པར་འགྱུར་བ་བཞིན། ",
            "སེམས་ཅན་སྲིད་པའི་མཚན་མོ་མ་རིག་པའི་མུན་པས་",
            "ཤེས་པའི་སྣང་བ་བསྒྲིབས་པའི་མུན་ཁྲོད་ན་ཡང་དག་པ་མ་ཡིན་པའི་",
            "རྣམ་པར་རྟོག་པས་བློ་གྲོས་དཀྲུགས་པ་དག་གི་ནང་དང༌། ",
            "ཕྱི་རོལ་གྱི་དངོས་པོ་དོན་དམ་པ་མ་ཡིན་པ་ཡུལ་དང༌། ",
            "ཡུལ་ཅན་གྱི་ངོ་བོ་ཉིད་དུ་ངེས་པར་གནས་པ་",
            "འཇིགས་སུ་རུང་བ་དག་མཐོང་ངོ༌།།",
            "དེ་ཉིད་ཀྱིས་སྟོང་པ་ཉིད་དང་མཚན་མ་མེད་པ་དང༌། ",
            "སྨོན་པ་མེད་པ་ཤེས་པའི་ཡང་དག་པའི་ཡེ་ཤེས་ཀྱི་ཉི་མ་ཤར་།",
            "མི་ཤེས་པའི་བག་ཆགས་དང་མཚམས་སྦྱོར་བའི་",
            "ཉོན་མོངས་ཐམས་ཅད་བསལ་བའི་ཚེ་ན་",
            "སེམས་དང་སེམས་ལས་བྱུང་བའི་སྤྱོད་ཡུལ་དང་བཅས་པ་རྣམས་",
            "དངོས་པོ་དང་ངོ་བོ་ཉིད་དུ་མ་གཟིགས་ཤིང་མི་དམིགས་ཏེ",
            "བླ་ན་མེད་པའི་ཡེ་ཤེས་ཤར་བ་ན་",
            "དབུགས་ཕྱིན་པ་ཆེན་པོ་ཐོབ་པའི་ཕྱིར་རོ། །",
            "དཔེ་གསུམ་པའི་དོན་ནོ།།",
            "དེ་ལྟར་སློབ་དཔོན་གྱིས། ",
            "རབ་རིབ་བྲལ་བར་གྱུར་པའི་མིག །",
            " རྣམ་དག་དྲི་མ་མེད་པ་ལ།།",
            ""
        ],
        null,
        null,
        null,
        null,
        [
            "བྱིས་པ་རྣམས་ཀྱིས་དེ་བཏགས་ཡོད་དང་མེད་པ་བྱེད།། ",
            "ཡོད་དང་མེད་པ་འདི་གཉིས་མེད་པའི་ཆོས་ཡིན་ཏེ།། ",
            "བྱང་ཆུབ་སེམས་དཔའ་གང་ཞིག་འདི་ཤེས་ངེས་པར་འབྱུང༌།། ",
            "ཞེས་བྱ་བ་ལ་སོགས་པ་མེད་པའི་བསྔགས་པ་མཛད་པས་བསྟན་ཏོ།།",
            "དེ་ལྟར་ཡོད་པའི་མངོན་པར་ཞེན་པ་ལོག་པ་ན་ཡང་",
            "མེད་པའི་མངོན་པར་ཞེན་པར་ཇི་ལྟར་མི་འགྱུར་ཞེ་།",
            "དེ་ནི་མ་ཡིན་ཏེ་ཡོད་པ་རྫུན་པར་ཤེས་པ་དེའི་གྲོགས་བལྟོས་པས་",
            "བཞག་པ་མེད་པ་རྫུན་པ་ཡིན་པར་ཤེས་པ་ངེས་པར་འབྱུང་།",
            ""
        ],
        null,
        null,
        [
            "འགྲོ་བ་ཞེས་བྱ་བ་ནི་ཕར་འགྲོ་བའོ།།",
            "ཐ་དད་དོན་ཅེས་བྱ་བ་ནི་དོན་ཐ་དད་པའོ།།",
            "དོན་གཅིག་ཅེས་བྱ་བ་ནི་དོན་ཐ་མི་དད་པ་།",
            "གཞན་མ་ཡིན་པ་ཞེས་བྱ་བ་གང་ཡིན་པའོ།།",
            "རྟེན་ཅིང་འབྲེལ་བར་འབྱུང་བ་ལ་",
            "ཇི་ལྟར་འགག་པ་ལ་སོགས་པ་མེད་པ་",
            "དེ་ལྟར་ནི་རྩ་བ་ཤེས་རབ་ཀྱི་གཞུང་མཐའ་དག་གིས་སྟོན་པར་འགྱུར་རོ། །",
            "རྟེན་ཅིང་འབྲེལ་བར་འབྱུང་བ་ལ་",
            "ཁྱད་པར་མཐའ་ཡས་པ་ཡོད་དུ་ཟིན་ཀྱང་",
            "བརྒྱད་ཉེ་བར་བཀོད་པ་ནི་",
            "འདི་དག་ཁོ་ན་གཙོ་བོར་རྩོད་པའི་ཡན་ལག་ཏུ་གྱུར་པའི་ཕྱིར་རོ། །",
            "འགག་པ་མེད་པ་དང་པོར་བཤད་པ་ནི། ",
            "སྐྱེ་བ་དང་འགག་པ་ལ་གོ་རིམ་གྱི་ངེས་པ་མེད་པར་སྟོན་པའི་ཕྱིར་རོ། །",
            "རྟེན་ཅིང་འབྲེལ་བར་འབྱུང་བ་ཇི་ལྟར་གནས་པ་བཞིན་",
            "འཕགས་པ་རྣམས་ཀྱིས་གཟིགས་ན",
            "བརྗོད་བྱ་དང༌། ",
            "རྗོད་བྱེད་དང༌། ",
            "མཚན་ཉིད་དང༌། ",
            "མཚོན་བྱ་ལ་སོགས་པའི་སྤྲོས་པ་རྣམས་",
            "རྣམ་པ་ཐམས་ཅད་དུ་བཟློག་པའི་ཕྱིར་རོ། ",
            "དེའི་ཕྱིར་སྤྲོས་པ་དག་ཉེ་བར་ཞི་བས་",
            "རྟེན་ཅིང་འབྲེལ་བར་འབྱུང་བ་དེ་ཉིད་སྤྲོས་པ་ཉེར་ཞི་ཞེས་བྱའོ།།",
            ""
        ],
        null,
        null,
        [
            "གཉིས་ལས་སྐྱེ་བར་སེམས་པ་དང༌། ",
            "གཅེར་བུར་རྒྱུ་བའི་ཕྱོགས་ཀྱང༌། ",
            "གསེར་གྱི་སོར་གདུབ་ནི་གསེར་དང༌། ",
            "མེ་ལ་སོགས་པ་ལས་བདག་དང་གཞན་ལས་སྐྱེ་བར་སྨྲ་བའི་ཕྱིར་དང༌། ",
            "རྒྱང་འཕེན་པ་དག་ཐམས་ཅད་རྒྱུ་མེད་པ་ལས་གྲུབ་པར་འདོད་པ་དང༌། ",
            "ཕུར་བུ་པ་ངོ་བོ་ཉིད་ལས་སྐྱེ་བར་འདོད་པ་དང༌། ",
            "གཞན་ཡང༌། ",
            "དབང་ཕྱུག་གམ། ",
            "དུས་ལ་སོགས་པ་རྒྱུར་འདོད་པ་དེ་དག་ཀྱང༌། ",
            "བདག་གམ་གཞན་ནམ་གཉི་གའམ་རྒྱུ་མེད་པ་ཞིག་ལ་རྟོག་གྲང་ན་",
            "ཐམས་ཅད་དུ་འཐད་པ་མ་ཡིན་ནོ་",
            "སྙམ་དུ་ངེས་པར་མཛད་ནས",
            "བདག་ལས་མ་ཡིན་གཞན་ལས་མིན།། ",
            "གཉིས་ལས་མ་ཡིན་རྒྱུ་མེད་མིན།། ",
            "དངོས་པོ་གང་དག་གང་ན་ཡང༌། །",
            " སྐྱེ་བ་ནམ་ཡང་ཡོད་མ་ཡིན།། ",
            "ཞེས་གསུངས་སོ།།",
            ""
        ],
        null,
        null,
        null,
        null,
        [
            "གཉིས་ལས་སྐྱེ་བར་སེམས་པས་དེའི་ཕྱིར་",
            "དེ་དག་ལ་གཉིས་ལས་མ་ཡིན་ཞེས་བྱ་བར་བཀའ་སྩལ་།",
            "ཅིའི་ཕྱིར་ཞེ་ན། ",
            "ཕྱོགས་གཉིས་གར་བསྟན་པའི་བསྒྲུབ་པ་དག་གི་",
            "གཏད་ཁུངས་སུ་ཆུད་པར་འགྱུར་བའི་ཕྱིར་དང༌། ",
            "གཉིས་ལས་སྐྱེ་བར་སྟོན་པའི་རྗེས་སུ་དཔག་པ་མེད་པའི་ཕྱིར་ཡང་ངོ༌།།",
            "རྒྱུ་མེད་མིན་ཞེས་བྱ་།",
            "ཅིའི་ཕྱིར་ན། ",
            "དེ་སྟོན་པའི་རྗེས་སུ་དཔག་པ་མེད་པའི་ཕྱིར་དང༌། ",
            "རྗེས་སུ་དཔག་པ་དང༌། ",
            "གྲགས་པའི་གནོད་པར་འགྱུར་བའི་སྐྱོན་ཡོད་པའི་ཕྱིར་ཡང་ངོ༌།།",
            "ཞེས་འདོད་།",
            "དེ་ལ་ཟླ་གྲགས་ཀྱིས། ",
            "སློབ་དཔོན་གྱི་ཁྱད་པར་དུ་མ་མཛད་པར་",
            "བདག་ལས་མ་ཡིན་ཞེས་སྤྱིར་སྐྱེ་བ་བཀག་པ་ཡིན་ནོ།།",
            ""
        ],
        null,
        [
            "ྂགདོད་ནས་ཞེས་བྱ་བ་ནི། ",
            "ངོ་བོ་ཉིད་དམ་བདག་ཉིད་ཀྱི་ཚིག་གི་རྣམ་གྲངས་ཡིན་པ་ལས་འདིར་བདག་ཉིད་དོ།། ",
            "ྂལྷན་ཅིག་སྐྱེས་པ་ཞེས་པ་ནི། ",
            "རྐྱེན་དག་འདུས་པའི་མིང་སྟེ་གཞན་ལས་ཞེས་པ་དང༌། ",
            "ྂམ་གྲུབ་ཞེས་པ་ནི། ",
            "དེ་གཉིས་པོ་རེ་རེ་ལས་སྐྱེས་བར་མ་གྲུབ་པས་གཉིས་ལས་དང༌། ",
            "ྂགཞི་མེད་ཅེས་བྱ་བ་ནི། ",
            "རྒྱུ་མེད་ཅེས་བྱ་བ་དང༌། ",
            "ྂསྐྱེ་བ་མེད་ཅེས་བྱ་བ་ནི། ",
            "སྐྱེ་བ་ནམ་ཡང་ཡོད་པ་མ་ཡིན་ནོ་ཞེས་བྱ་བའི་དོན་།",
            "དཔེར་ན་ས་བོན་དང་མྱུ་གུ་གཉིས་ལ་",
            "རང་བཞིན་འགའ་ཞིག་ཡོད་པར་གྱུར་ན་ནི། ",
            "དེ་གཉིས་གཅིག་པའམ་གཞན་པ་ཉིད་དུའང་འགྱུར་བ་ཞིག་།",
            "གང་གི་ཚེ་དེ་དག་ལ་རང་བཞིན་ཡོད་པ་མ་ཡིན་པ་",
            "དེའི་ཚེ་རྨི་ལམ་དུ་དམིགས་པའི་ས་བོན་དང་",
            "མྱུ་གུ་དག་ལྟར་གཅིག་ཉིད་དམ་གཞན་ཉིད་དུ་ག་ལ་།",
            "དེའི་ཕྱིར། ",
            "ས་བོན་ལ་བརྟེན་ནས་མྱུ་གུ་འབྱུང་ངོ་",
            "ཞེས་པ་ཙམ་ཞིག་ཐ་སྙད་དུ་ཁས་བླངས་པར་བྱ་།",
            "སློབ་དཔོན་གྱིས། ",
            "གང་ལ་བརྟེན་དེ་གང་བྱུང་བ། །",
            " དེ་ནི་རེ་ཞིག་དེ་ཉིད་མིན།།",
            ""
        ],
        null,
        [
            "གལ་ཏེ་འབྲས་བུར་གྱུར་པའི་དངོས་པོ་རྣམས་",
            "རྒྱུ་ལ་སོགས་པའི་རྐྱེན་གཞན་དུ་གྱུར་པ་འདུས་པའམ་",
            "སོ་སོ་བ་དག་གམ། ",
            "རྒྱུ་དང་རྐྱེན་གྱིས་ཚོགས་པ་ལས་",
            "གཞན་འགའ་ཞིག་ལ་ཡང་རུང་།",
            "སྐྱེས་པའི་སྔ་རོལ་ཏུ་ཡོད་པར་གྱུར་ན་ནི། ",
            "དེ་དག་ལས་སྐྱེ་བར་འགྱུར་བ་ཞིག་ན༑",
            "གང་ཞིག་སྐྱེ་བའི་སྔ་རོལ་དུ་ཡོད་པར་འགྱུར་བ་དེ་ལྟར་ཡང་མ་ཡིན་།",
            "དངོས་པོ་རྣམས་ཀྱི་རང་བཞིན་ནི། །",
            " རྐྱེན་ལ་སོགས་པ་ཡོད་མ་ཡིན།། ",
            "ཞེས་པ་ལ་སོགས་པས་རྐྱེན་བརྟག་པ་དང༌། ",
            "གལ་ཏེ་སྐྱེ་བ་བཀག་པ་ལས་རྟེན་ཅིང་འབྲེལ་བར་འབྱུང་བའི་",
            "ཁྱད་པར་འགག་པ་མེད་པ་ལ་སོགས་པ་གྲུབ་མོད་ཀྱི། ",
            "དེ་ལྟ་ན་ཡང་འགྲོ་བ་མེད་པ་དང་",
            "འོང་བ་མེད་པ་བསྒྲུབ་པར་བྱ་བའི་ཕྱིར། ",
            "གལ་ཏེ་འགྲོ་བ་ཞེས་བྱ་བ་ངེས་པ་ཞིག་ཡོད་ན་",
            "དེ་སོང་བའི་ལམ་གྱི་རྣམ་པའམ། ",
            "མ་སོང་བའམ་བགོམ་པ་ཞིག་ལ་བརྟག་གྲང་ན",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        [
            "ཇི་སྐད་དུ། ",
            "སློབ་དཔོན་གྱི་ཞལ་སྔ་ནས་ཀྱིས། ",
            "མཚན་མ་མེད་པ་མ་རྟོགས་པར། །",
            " ཁྱོད་ཀྱི་ཐེག་པ་མེད་པར་གསུངས།། ",
            "དེ་ཕྱིར་ཁྱོད་ཀྱིས་ཐེག་ཆེན་ལས། །",
            " འདི་ནི་ཚང་བར་བསྟན་པ་ལགས། །",
            " ཞེས་གསུངས་སོ།།",
            "ཞེས་སོ།།",
            "དེའི་ཕྱིར་བདག་མེད་བསྟན་ཚུལ་གྱི་སྒོ་ནས་ཀྱང་",
            "ཐེག་པ་ཆེ་ཆུང་ལ་མདོར་རྒྱས་ཀྱི་ཁྱད་པར་ཡོད་།",
            "རྟོགས་ཚུལ་གྱི་སྒོ་ནས་མདོར་རྒྱས་གཉིས་ཡོད་།",
            "བདག་མེད་འདི་ནི་འགྲོ་བ་རྣམ་གྲོལ་ཕྱིར། །",
            " ཆོས་དང་གང་ཟག་དབྱེ་བས་རྣམ་གཉིས་གསུངས།།",
            ""
        ],
        null,
        [
            "ཁམས་གསུམ་ན་སྤྱོད་པའི་ཉོན་མོངས་པ་སྤོང་བའི་ཐབས་ཙམ་ཞིག་ནི་ཡོད་དོ།།",
            "དེ་དག་ལ་གང་ཟག་གི་བདག་མེད་པ་",
            "མ་ལུས་པར་བསྒོམ་པ་ནི་ཡོད་པར་རྣམ་པར་བཞག་གོ།།",
            "ཞེས་གསུངས་པས། ",
            "ཉོན་མོངས་པ་སྤོང་བ་ནི་སྟོང་པ་ཉིད་",
            "མཐོང་བ་ལས་ཡིན་པས་དེ་ཙམ་ནི་ཡོད་།",
            "སྙིང་རྗེ་ཆེན་པོས་ཟིན་པ་ནི་མེད་པས་",
            "ཆོས་ཀྱི་བདག་མེད་ཡོངས་སུ་རྫོགས་པ་མ་རྟོགས་པ་ཞེས་བཞག་།",
            "ས་ར་ཧས། ",
            "སྙིང་རྗེ་དང་བྲལ་སྟོང་པ་ཉིད་ཞུགས་གང༌། །",
            " དེས་ནི་ལམ་མཆོག་རྙེད་པ་མ་ཡིན་ནོ།། ",
            "ཞེས་གསུངས་པས། ",
            "ཉན་རང་གི་སྟོང་པ་ཉིད་ལ་",
            "ཉེ་ཚེ་བར་བཤད་པ་ཡང་དེས་ཡིན་ནོ།།",
            ""
        ],
        null,
        null,
        [
            "ཞེས་སོགས་དང༌། ",
            "སྦྱིན་པའི་ཕར་ཕྱིན་གྱི་དབྱེ་བ་སྟོན་པ། ",
            "ཞེས་སོགས་ཀྱི་དང༌། ",
            "སླར་ས་དེའི་ཁྱད་པར་གྱི་ཕུལ་དུ་བྱུང་བའི་",
            "ཡོན་ཏན་རྗེས་སུ་བརྗོད་པ་།",
            "ཞེས་སོགས་ཀྱིས་གསུངས་སོ།།།། ",
            "༈ ",
            "ད་ནི་སེམས་བསྐྱེད་པ་གཉིས་པ་སྟོན་པར་བཞེད་།",
            "དེ་ཚུལ་ཕུན་ཚོགས་ཡོན་ཏན་དག་ལྡན་ཕྱིར། །",
            " རྨི་ལམ་དུ་ཡང་འཆལ་ཁྲིམས་དྲི་མ་སྤངས།། ",
            "ཞེས་པའི་འགྲེལ་པ་ལས། ",
            "ས་ཞེས་བྱ་བ་ཤེས་པའི་ཁྱད་པར་ཐམས་ཅད་ནི་",
            "རང་བཞིན་གཅིག་པོ་དེ་ཉིད་ཀྱི་ཕྱིར། ",
            "དེ་མེད་ན་མི་འབྱུང་བའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་སོགས་པ་",
            "ཕུལ་དུ་བྱུང་བ་ཉིད་ལས་སེམས་བསྐྱེད་པ་གཉིས་",
            "ལ་སོགས་པའི་ཁྱད་པར་སྟོན་པར་བྱེད་དོ།།",
            ""
        ],
        null,
        [
            "ཕུན་སུམ་ཚོགས་པ་ཞེས་བྱ་བ་ནི་",
            "ཚུལ་ཁྲིམས་རབ་ཏུ་གྱུར་པའོ།།",
            "ཡོན་ཏན་དག་ལྡན་ཞེས་བྱ་བ་ནི་",
            "ཚུལ་ཁྲིམས་ཕུན་སུམ་ཚོགས་པ་ཡོངས་སུ་དག་པ་ཞེས་བྱ་བ་།",
            "རང་གི་ཡོན་ཏན་ཡོངས་སུ་དག་པ་ཉིད་ཀྱི་ཕྱིར་",
            "ཚུལ་ཁྲིམས་ཉིད་ཁྱད་པར་དུ་འཕགས་པ་ཡིན་།",
            "རྨི་ལམ་ཙམ་དུ་ཡང་ཚུལ་ཁྲིམས་འཆལ་བ་རྩོམ་པའི་དྲི་མ་དག་གིས་",
            "མི་གོས་པའི་ཕྱིར་དྲི་མ་མེད་པ་ཞེས་བྱ་བའི་མིང་ཐོབ་བོ། །",
            "ཇི་ལྟར་ཚུལ་ཁྲིམས་ཕུན་སུམ་ཚོགས་ཤིང་ཡོངས་སུ་དག་པའི་",
            "རྒྱུར་ཡང་ས་དང་པོ་དེ་ལ་བལྟོས་ཏེ་ཤིན་ཏུ་དག་པ་དང༌། ",
            "རློམ་སེམས་པ་མེད་པས་བྱང་ཆུབ་སེམས་དཔའི་",
            "ཚུལ་ཁྲིམས་ཕུན་སུམ་ཚོགས་པ་དང་ལྡན་པར་བརྗོད་པ་།",
            "དེའི་འོག་ཏུ་སྤྱིར་དེ་ལས་གཞན་པའི་ཚུལ་ཁྲིམས་ཕུན་སུམ་ཚོགས་པ་དང༌། ",
            "སྦྱིན་པ་ལ་སོགས་པ་དག་ལས་ཡོན་ཏན་ཆེ་བ་དང༌། ",
            "སྦྱིན་པའི་རྗེས་འགྲོར་ཚུལ་ཁྲིམས་དང༌། ",
            "ཡོན་ཏན་ཕུན་སུམ་ཚོགས་པ་ཐམས་ཅད་ཀྱི་རྟེན་ཉིད་དུ་བསྟན་པ། ",
            "ཞེས་སོགས་དང༌། ",
            "འདིར་ཚུལ་ཁྲིམས་འཆལ་བ་དང༌། ",
            "མི་འགྲོགས་པ་དང༌། ",
            "ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་དབྱེ་བ་དང༌། ",
            "སའི་ཡོན་ཏན་རྗེས་སུ་བརྗོད་པ་རིམ་པ་བཞིན་དུ་སྟོན་པ། ",
            "ཞེས་སོགས་སོ།།།། ",
            "༈ སེམས་བསྐྱེད་པ་གསུམ་པ་བཤད་པ། ",
            "ཤེས་བྱའི་བུད་ཤིང་མ་ལུས་སྲེག་པའི་མེ། །",
            " འོད་འབྱུང་ཕྱིར་ན་ས་ནི་གསུམ་པ་འདི། །",
            " འོད་བྱེད་པ་།",
            ""
        ],
        null,
        null,
        null,
        null,
        [
            "ཞེས་གསུངས་སོ།།",
            "དེ་ལྟ་བུའི་བརྩོན་འགྲུས་ཀྱི་བྱང་ཆུབ་སེམས་དཔའ་ལ་",
            "བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་བསྒོམས་པ་ལས་",
            "སྔར་བཤད་པའི་ཟངས་ཀྱི་སྣང་བ་ལས་ལྷག་པའི་",
            "སྣང་བ་འབྱུང་བར་འགྱུར་ཏེ",
            "དེའི་ཕྱིར་ཡང་དག་པའི་ཡེ་ཤེས་ཀྱི་མེའི་འོད་འབྱུང་བས་",
            "བྱང་ཆུབ་སེམས་དཔའི་ས་དེ་ལ་འོད་འཕྲོ་བ་ཞེས་སྟོན་པ་།",
            "ཞེས་སོགས་དང༌། ",
            "ཅེས་གསུངས་པ། ",
            "དེས་བདག་ལྟ་དང་འབྲེལ་བ་རྣམ་པར་ཟད་པར་བྱས་སོ།།",
            "༈ སེམས་བསྐྱེད་པ་ལྔ་པ་བཤད་པ། ",
            "བདག་ཉིད་ཆེ་དེ་བདུད་རྣམས་ཀུན་གྱིས་ཀྱང༌། །",
            " སྦྱང་དཀའི་ས་ལ་ཕམ་པར་ནུས་མ་ཡིན།། ",
            "ཞེས་འགྲེལ་པར། ",
            "བྱང་ཆུབ་སེམས་དཔའི་ས་ལྔ་པ་ལ་གནས་པའི་",
            "བྱང་ཆུབ་སེམས་དཔའ་ནི་འཇིག་རྟེན་གྱི་ཁམས་ཐམས་ཅད་ན་",
            "གནས་པའི་ལྷའི་བུའི་བདུད་རྣམས་ཀྱིས་ཀྱང་",
            "ཕམ་པར་བྱ་བ་མི་ནུས་ན"
        ],
        null,
        [
            "དེ་རྣམས་ཀྱི་རང་གི་རང་བཞིན་ཞིབ་མོ་ཤེས་པ་ལ་",
            "མཁས་པར་འགྱུར་རོ་ཞེས་སྟོན་པ་།",
            "ཞིབ་མོ་རྟོག་ལའང་ཤིན་ཏུ་མཁས་པ་འཐོབ།།",
            "ཅེས་སོ།། ",
            "འདིར་བདེན་པ་ནི་འཕགས་པའི་བདེན་པ་བཞི་དང༌། ",
            "བདེན་པ་གཉིས་དང༌། ",
            "མཚན་ཉིད་ཀྱི་བདེན་པ་དང༌། ",
            "རྣམ་པར་ཕྱེ་བའི་བདེན་པ་དང༌། ",
            "ཕྱེ་སྟེ་རྟོགས་པའི་བདེན་པ་དང༌། ",
            "དངོས་པོ་རྟོགས་པའི་བདེན་པ་དང༌། ",
            "རབ་ཏུ་སྐྱེ་བའི་བདེན་པ་དང༌། ",
            "ཟད་པ་ཤེས་པའི་བདེན་པ་དང༌། ",
            "ལམ་ཤེས་པ་ལ་འཇུག་པའི་བདེན་པ་དང༌། ",
            "བྱང་ཆུབ་སེམས་དཔའི་གོ་རིམ་ཐམས་ཅད་ཀྱི་",
            "མཚམས་སྦྱོར་བ་བསྒྲུབ་པ་ནས་",
            "དེ་བཞིན་གཤེགས་པའི་ཡེ་ཤེས་ཡང་དག་པར་འབྱུང་བའི་",
            "བར་གྱི་བདེན་པ་དང་བརྒྱད་དོ།།",
            "དེ་ཡང་འགྲེལ་པ་ལས། ",
            "དེ་ལ་སྡུག་བསྔལ་དང་ཀུན་འབྱུང་དང་",
            "ལམ་གྱི་བདེན་པ་ནི་ཀུན་རྫོབ་ཀྱི་",
            "བདེན་པའི་ཁོངས་སུ་གཏོགས་སོ།།",
            ""
        ],
        null,
        null,
        [
            "ཞེས་སོགས་དང༌། ",
            "ཇི་ལྟར་ཉན་པར་བྱ་བའི་ཆོས་ནི། ",
            "ཇི་སྐད་དུ། ",
            "འཕགས་པ་ས་བཅུ་པ་ལས། ",
            "ཀྱེ་རྒྱལ་བའི་སྲས་དག་བྱང་ཆུབ་སེམས་དཔའི་",
            "ས་ལྔ་པ་ལམ་ཤིན་ཏུ་ཡོངས་སུ་རྫོགས་པའི་",
            "བྱང་ཆུབ་སེམས་དཔའ་དེ་བྱང་ཆུབ་སེམས་དཔའི་",
            "ས་དྲུག་པ་ལ་འཇུག་སྟེ",
            "དེ་ཆོས་མཉམ་པ་ཉིད་བཅུས་འཇུག་གོ།།",
            "བཅུ་གང་ཞེ་ན་འདི་།",
            "ཆོས་ཐམས་ཅད་མཚན་མ་མེད་པར་མཉམ་པ་ཉིད་དང༌། ",
            "ཆོས་ཐམས་ཅད་མཚན་ཉིད་མེད་པར་མཉམ་པ་ཉིད་དང༌། ",
            "དེ་བཞིན་དུ་སྐྱེ་བ་མེད་པ་དང༌། ",
            "མ་སྐྱེས་པ་དང༌། ",
            "དབེན་པ་དང༌། ",
            "གདོད་མ་ནས་རྣམ་པར་དག་པ་དང༌། ",
            "སྤྲོས་པ་མེད་པ་དང༌། ",
            "བླ་ན་མེད་པ་དང༌། ",
            "དོར་བ་མེད་པར་མཉམ་པ་ཉིད་དང༌། ",
            "ཆོས་ཐམས་ཅད་སྒྱུ་མ་དང་རྨི་ལམ་དང་མིག་ཡོར་དང༌། ",
            "བྲག་ཆ་དང་ཆུ་ཟླ་དང་གཟུགས་བརྙན་དང་",
            "སྤྲུལ་པ་ལྟ་བུར་མཉམ་པ་ཉིད་དང༌། ",
            "ཆོས་ཐམས་ཅད་དངོས་པོ་དང་དངོས་པོ་མེད་པར་",
            "གཉིས་སུ་མེད་པར་མཉམ་པ་ཉིད་དོ།།",
            "ཆོས་ཐམས་ཅད་ཀྱི་རང་བཞིན་དེ་ལྟར་རབ་ཏུ་རྟོགས་པ་ན་རྣོ་ཞིང་",
            "རྗེས་སུ་མཐུན་པའི་བཟོད་པས་",
            "བྱང་ཆུབ་སེམས་དཔའི་ས་དྲུག་པ་མངོན་དུ་གྱུར་པ་རྗེས་སུ་ཐོབ་སྟེ་",
            ""
        ],
        null,
        null,
        null,
        null,
        null,
        [
            "ཡོད་པ་དང་མེད་པའི་ངོ་བོ་སྤངས་པའི་",
            "འབྲས་བུ་ཡང་ཡོད་པ་མ་ཡིན་པའི་ཕྱིར་རོ། །",
            "ཞེས་སྟོན་པ་།",
            "སོགས་དང༌། ",
            "ད་ནི་ལུང་དང་འགལ་བར་བརྗོད་པའི་ཕྱིར། ",
            "འགའ་ཞིག་རིགས་པ་ཉེ་བར་འགོད་པ་ཡང་",
            "མངོན་སུམ་མ་ཡིན་པ་ཁོ་ན་ལ་འོས་ཀྱི་",
            "མངོན་སུམ་ལ་ནི་མ་ཡིན་གྱི། ",
            "དེའི་ཕྱིར་འཐད་པ་མེད་པར་ཡང་",
            "དངོས་པོ་རྣམས་གཞན་ལས་སྐྱེ་བ་ཡོད་པ་ཁོ་ནའོ་ཞེས། ",
            "འཇིག་རྟེན་གྱིས་གནོད་པའི་ཡུལ་ངོས་གཟུང་བ་དང༌། ",
            "དེ་ཉིད་ལ་འཇིག་རྟེན་གྱི་མི་གནོད་པ་དང༌། ",
            "གཞན་ལས་སྐྱེ་བ་དགག་པ་འཕགས་པའི་",
            "གཟིགས་པ་ཚད་མར་བྱས་ནས་",
            "དེའི་ལུང་ལ་བལྟོས་ཏེ་སྨྲས་པའི་ཕྱིར་ཞེས་སྟོན་པ་།",
            "འཕགས་པ་ལྷས། ",
            "འཇིག་རྟེན་པ་ཡིས་དོན་རྟོགས་པས། ། ",
            "འཇིག་རྟེན་གཞན་དུ་བསྒྲུབ་པར་བྱ།། ",
            "ཀུན་ནས་ཉོན་མོངས་སྤོང་འདོད་པས། །",
            " དམ་པའི་དོན་གྱིས་བཙལ་བར་བྱ།། ",
            "ཞེས་གསུངས་པས། ",
            "བདེན་གཉིས་རྣམ་པར་བཞག་པ་",
            "སྔོན་དུ་འགྲོ་དགོས་པ་བྱུང་བའི་ཕྱིར། ",
            "སོགས་དང༌། ",
            "འཇིག་རྟེན་ལ་ཡང་སྐྱེ་བ་ཡོད་པ་མ་ཡིན་ནོ་ཞེས། ",
            "དེའི་ལྟ་བ་ལ་གནས་ནས་ཀྱང་",
            "གཞན་སྐྱེ་དགག་པར་འདོད་ནས",
            ""
        ],
        null,
        [
            "བཤད་ཟིན་ཉེས་པ་དེ་དག་ཐོག་ཏུ་འབབ་ཕྱིར་རོ། །",
            " ཞེས་སོགས་དང༌། ",
            "དངོས་པོ་རྣམས་ཀྱི་སྐྱེ་བ་བློ་བུར་བར་འགྱུར་ན་ནི། ",
            "ཇི་ལྟར་ན་ས་ཡི་ཤིང་དེའི་ཤིང་ཐོག་གི་རྒྱུ་མ་ཡིན་པ་བཞིན་དུ་",
            "ནིམ་པ་དང་ཨམྲ་ལ་སོགས་པ་",
            "དངོས་པོ་ཐམས་ཅད་ཀྱང་",
            "དེའི་རྒྱུ་མ་ཡིན་པས་དེ་དག་ལས་སྐྱེ་བར་འགྱུར་ཏེ་",
            "རྒྱུ་མ་ཡིན་པ་ཉིད་དུ་འདྲ་བའི་ཕྱིར་རོ། །",
            "ཞེས་རིགས་པ་དང་འགལ་བ་དང༌། ",
            "འབྲས་བུ་འབྱུང་བའི་ཆེད་དུ་འཇིག་རྟེན་སྟོན་སྤྱད་པ་ལ་སོགས་པས་",
            "མཐོང་བ་དང་འགལ་བའི་སྐྱོན་བརྗོད་པ་བཞེད་ནས",
            "གལ་ཏེ་རྒྱུ་མེད་ཁོ་ནར་སྐྱེ་བར་ལྟ་ཞིག་འགྱུར་ན་ནི། །",
            " དེ་ཚེ་མཐའ་དག་ཏུ་ནི་ཐམས་ཅད་ལས་ཀྱང་སྐྱེ་འགྱུར་ཞིང༌།། ",
            "འབྲས་འབྱུང་ཆེད་དུ་འཇིག་རྟེན་འདི་ཡི་ས་བོན་ལ་སོགས་ནི། །",
            " བརྒྱ་ཕྲག་དག་གི་སྒོ་ནས་སྡུད་པར་བྱེད་པ་ཡང་མི་འགྱུར།། ",
            "ཞེས་སོགས་དང༌། ",
            "རྒྱང་འཕེན་པ་ཁྱོད་ཀྱིས་འཇིག་རྟེན་ཕ་རོལ་སོགས་མེད་པར་",
            "ཤེས་པ་ཡང་ཕྱིན་ཅི་ལོག་ཡིན་ནོ་ཞེས་སྟོན་པ་།",
            ""
        ],
        null,
        null,
        [
            "དེའི་ཕྱིར་འཇིག་ཚོགས་ལ་ལྟ་བའི་དམིགས་པར་གྱུར་པ་",
            "བདག་ཅེས་བྱ་བ་འདི་ཅི་ཞིག་ཅེས་རྣལ་འབྱོར་པས་བརྟག་པར་བྱ་བ་ལས། ",
            "རེ་ཞིག་མུ་སྟེགས་བྱེད་རྣམས་ཀྱི་གྲུབ་པའི་མཐའ་ལས་",
            "ཇི་ལྟར་བཞག་པ་བསྟན་པ་ལས། ",
            "དེ་ལྟ་བུའི་བདག་ཐམས་ཅད་དུ་མ་སྐྱེས་པ་ཉིད་ཀྱི་གཏན་ཚིགས་དང༌། ",
            "མོ་ཤམ་གྱི་བུའི་དཔེས། ",
            "དེ་རང་གི་ངོ་བོ་དང་ཁྱད་པར་གསལ་བས་",
            "ཕུང་པོ་ལས་ཐ་དད་པའི་བདག་ཡོད་པ་བཀག་པའི་ཕྱིར། ",
            "རང་སྡེ་མང་བཀུར་བ་དག་ལས་ཁ་།",
            "ཕུང་པོ་ལྔ་བདག་ཡིན་ནོ་ཞེས་དང༌། ",
            "ཁ་ཅིག་སེམས་ཅིག་པུ་བདག་ཡིན་ནོ་ཞེས་སྨྲ་བས། ",
            "བདག་ཕུང་པོའི་རང་བཞིན་ཅན་ཡིན་པ་དགག་པ་།",
            "བདག་དང་ཕུང་པོ་རྟེན་བརྟེན་པ་ཉིད་དུ་ཡང་དགག་པ་།",
            "སོགས་དང༌། ",
            "ཕུང་པོ་དང་ལྡན་པ་ཉིད་ཀྱང་བདག་ལ་ཡོད་པ་དགག་པ་།",
            "བདག་ཕུང་པོ་སོགས་ལས་དེ་ཉིད་དང་",
            "གཞན་ཉིད་ཡིན་པ་དགག་པ་།",
            "སོགས་དང༌། ",
            "འཇིག་ཚོགས་ལ་ལྟ་བ་དམིགས་པ་དང་",
            "རྣམ་པ་ལོག་པ་ལ་འཇུག་པ་གྲངས་ཀྱི་སྒོ་ནས་བཞག་པའི་ཕྱིར། ",
            "མང་བཀུར་བའི་གང་ཟག་རྫས་སུ་ཡོད་པ་སྨྲ་བ་བསལ་བའི་ཕྱིར། ",
            "ཁ་ཅིག་དེ་ཉིད་གཞན་ཉིད་རྟག་མི་རྟག །",
            " སོགས་དང༌། ",
            "རིགས་པ་ལྔ་པོས་བཙལ་ན་བདག་མི་རྙེད་པ་དང༌། ",
            "ཀུན་རྫོབ་ཀྱི་བདེན་པར་རྣམ་བཞག་མ་ཆད་ཙམ་གྱི་ཕྱིར། ",
            "ཕུང་པོ་རྣམས་ལ་བརྟེན་ནས་"
        ],
        null,
        null,
        null,
        null,
        [
            "འདིར་སྤྲོས་པ་ཐམས་ཅད་འགོག་པར་འགྱུར་བའི་ཕྱིར་རོ། །",
            "འདིར་ནི་ས་དྲུག་པར་ཐོབ་པའི་འགོག་པ་དེ་ལ་",
            "སྐད་ཅིག་ལ་ལྡང་བ་སྐད་ཅིག་ལ་སྙོམས་པར་འཇུག་པར་འགྱུར་རོ། །",
            "ཞེས་སོ།།",
            "དེ་ཉམས་སུ་བླང་བ་ཐབས་ལ་མཁས་པའི་ཕ་རོལ་ཏུ་ཕྱིན་པ་ཆེས་ལྷག་པའོ།།",
            "མཚན་མ་མེད་པ་ལ་བགྲོད་པ་གཅིག་པུའི་ལམ་དང་",
            "ཉེ་ཞིང་སོ་སྐྱེའི་ས་ལས་རིང་དུ་ཕྱིན་པས་།",
            "ས་འདི་ལ་རིང་དུ་སོང་བ་ཞེས་བྱའོ།།།། ",
            "༈ སེམས་བསྐྱེད་པ་བརྒྱད་པ་བཤད་པ། ",
            "ཞེས་པ་དག་པའི་ས་གསུམ་དུ་འཁོར་བ་ཟད་པས་སེམས་ཅན་མ་མཐོང་བ་དང༌། ",
            "ཡིད་ཀྱི་ལུས་ཀྱིས་སངས་རྒྱས་ཀྱི་ཡོན་ཏན་བསྒྲུབ་པ་ལ་",
            "ཆེས་དཔའ་བས་འགྲོ་བའི་ཕྱིར་སངས་རྒྱས་མཐོང་ཞེས་སོ།། ",
            "ཡང་ཡང་སྔར་དགེ་ལས་ལྷག་ཐོབ་བྱའི་ཕྱིར། །",
            " གང་དུ་ཕྱིར་མི་ལྡོག་པ་ཉིད་འགྱུར་བ། །",
            " མི་གཡོ་དེ་"
        ],
        [
            "ལ་བདག་ཉིད་ཆེ་དེ་འཇུག། ",
            "འགྲེལ་པ་ལས། ",
            "བྱང་ཆུབ་སེམས་དཔའ་དེ་ནི་ཡང་དང་ཡང་དུ་",
            "སྔར་གྱི་དགེ་བ་ལས་ལྷག་པར་ཐོབ་པར་བྱ་བའི་ཕྱིར་དུ་",
            "གང་དུ་ཕྱིར་མི་ལྡོག་པར་འགྱུར་བ་བྱང་ཆུབ་སེམས་དཔའི་",
            "ས་བརྒྱད་པ་མི་གཡོ་བ་ལ་འཇུག་པར་འགྱུར་རོ། །",
            "ཞེས།",
            "སྔར་གྱི་དགེ་བ་ལས་ལྷག་པར་ཐོབ་པ་གང་ཞེ་ན་",
            "བྱང་ཆུབ་སེམས་དཔའ་དགེ་བའི་རྩ་བའི་ཚོགས་ཤིན་ཏུ་བསགས་པ་",
            "ཐེག་པ་ཆེན་པོ་ཡང་དག་པར་བསྒྲུབས་པ་ཡང༌། ",
            "བྱང་ཆུབ་སེམས་དཔའི་སྤྱོད་པའི་རྒྱ་མཚོར་ཕྱིན་ནས་",
            "ལྷུན་གྱིས་གྲུབ་པའི་ཡེ་ཤེས་ཀྱིས་ཡུད་ཙམ་ཞིག་ལ་",
            "ཐམས་ཅད་མཁྱེན་པའི་ཡེ་ཤེས་ཅི་ཙམ་གནོན་པ་དེ་ནི་",
            "སྔོན་གྱི་ཆེད་དུ་བྱ་བའི་ལས་ཀྱིས་བསྐལ་པ་འབུམ་དུ་ཡང་",
            "དེ་སྙེད་དུ་དཔག་ཏུ་མེད་པར་གནོན་པར་མི་ནུས་སོ་",
            "ཞེས་གསུངས་པ་ལྟ་བུའོ།།",
            "བྱང་ཆུབ་སེམས་དཔའ་རྣམས་ཀྱི་",
            "མི་གཡོ་བ་འདི་ནི་གཞོན་ནུའི་སར་རྣམ་པར་བཞག་།",
            ""
        ],
        null,
        null,
        [
            "རྩ་བ་དང་བཅས་པ་ནི་སྒྱུ་མ་ཙམ་དུ་འཛིན་པས་",
            "དེ་བཞག་པས་རྩ་བ་ནི་འཛིན་པ་དེའོ།།",
            "ཞི་བ་ཞེས་བྱ་བ་ནི། ",
            "འཇིག་རྟེན་པའི་ཐ་སྙད་ཕྱིན་ཅི་མ་ལོག་པ་",
            "རྣལ་འབྱོར་པ་ལ་སྒྱུ་མ་ཙམ་དུ་སྣང་བ་",
            "དེ་འདི་ཐོབ་པས་ཟད་པའི་ཕྱིར་།",
            "རྣམ་པ་ཐམས་ཅད་དུ་མཚན་མའི་སྣང་བ་མེད་པས་",
            "འཁོར་བ་ཟད་པ་ཞེས་དང༌། ",
            "དེས་ས་འདི་ལ་མཚན་མ་མེད་པ་ལྷུན་གྱིས་གྲུབ་པ་ཞེས་བྱའོ།།",
            "འདིའི་རྗེས་ལ་ཐོབ་པས་ནི་རྣམ་གྲངས་པའི་",
            "དོན་དམ་ཁོ་ན་སྤྱོད་ཡུལ་དུ་བྱེད་པའི་ཕྱིར། ",
            "ཡེ་ཤེས་དེས་སངས་རྒྱས་ཀྱི་ཆོས་ཐམས་ཅད་སྒྲུབ་པར་བྱེད་པ་ཡིན་ནོ།།",
            "དེའི་ཕྱིར་སོ་སྐྱེ་ལ་བལྟོས་ནས་འཕགས་པ་འདི་སྣང་བ་མེད་པ་དང༌། ",
            "སངས་རྒྱས་ལ་བལྟོས་ནས་སྣང་བཅས་པའོ།།",
            "ཞེས་སྟོན་པ་།",
            ""
        ],
        null,
        null,
        null,
        null,
        null,
        [
            "ཞེས་སོགས་དང༌། ",
            "བཅུ་པ་འདིར་ཡོན་ཏན་དེ་ཙམ་ཁོ་ནར་མ་ཟད་",
            "གཞན་ཡང་ཡོད་དོ་ཞེས་སྟོན་པ་།",
            "བ་སྤུའི་ཁུང་བུར་བྱང་ཆུབ་སེམས་རྣམས་དང༌། །",
            " ཞེས་སོགས་གསུངས་སོ།། ",
            "གསུམ་པ་འབྲས་བུ་དབུ་མ་སྐུ་གཉིས་",
            "ཟུང་འཇུག་མངོན་དུ་བྱ་བ་ལ༑",
            "མདོར།",
            "རྒྱས་པར་བཤད་པ་གཉིས་ལས། ",
            "དང་པོ་༼མདོར་བསྟན་༽ནི། ",
            "དབང་བསྐུར་བ་ཐོབ་པའི་བྱང་ཆུབ་སེམས་དཔའ་དེས། ",
            "རང་ཉིད་མངོན་པར་རྫོགས་པར་འཚང་རྒྱ་བ་ཤེས་ནས་",
            ""
        ],
        null,
        [
            "མི་གནས་པ་དེ་ཉིད་འདོད་ཆགས་ལ་སོགས་པ་ལྟར་",
            "སྤངས་པ་མེད་ཅིང༌། ",
            "དགེ་སྦྱོང་གི་འབྲས་བུ་ལྟར་ཐོབ་པ་མེད་པ། ",
            "ཕུང་པོ་ལ་སོགས་པ་ལྟར་ཆད་པ་མེད་།",
            "གང་གིས་མི་སྟོང་པ་ལྟར་རྟག་པ་མ་ཡིན་པ་",
            "རང་བཞིན་གྱིས་འགག་པ་མེད་པ། ",
            "སྐྱེ་བ་མེད་པ། ",
            "སྤྲོས་པ་ཐམས་ཅད་ཉེ་བར་ཞི་བའི་མཚན་ཉིད་ཅན་ཡིན་པས་མྱ་ངན་ལས་འདས་པ་།",
            "སྤངས་པ་མེད་པ་ཐོབ་མེད་པ། །",
            " ཆད་པ་མེད་པ་རྟག་མེད་པ། ། ",
            "འགག་པ་མེད་པ་སྐྱེ་མེད་པ། །",
            " དེ་ནི་མྱ་ངན་འདས་པར་བརྗོད།། ",
            "ཅེས་གསུངས་སོ།།",
            "གཞན་དོན་ཀྱང་སྐུས་ཕྱེ་བའི་ཕྱིར་བཤད་པ། ",
            "ྂསྟོབས་དང་མི་འཇིགས་གཟུངས་ལ་སོགས། །",
            " སངས་རྒྱས་ཡོན་ཏན་གང་ཡིན་པ། །",
            " ནོར་བུ་རིན་ཆེན་ཚུལ་དུ་འབྱུང༌།། ",
            "ཞེས་པས། ",
            "སྟོབས་དང༌། ",
            "མི་འཇིགས་པ་དང༌། ",
            "གཟུངས་དང༌། ",
            "རྣམ་པར་ཐར་པ་དང༌། ",
            "མ་འདྲེས་པའི་ཆོས་བཅོ་བརྒྱད་ལ་སོགས་པའི་",
            "སངས་རྒྱས་ཀྱི་ཡོན་ཏན་འདུས་པ། ",
            "ཤེས་རབ་ཀྱི་ཕ་རོལ་ཏུ་ཕྱིན་པ་དང་གཉིས་སུ་མེད་ཅིང་",
            "ཐ་མི་དད་པར་གྱུར་པ་ནི་ཆོས་ཀྱི་སྐུའོ།།",
            ""
        ],
        null,
        [
            "གང་གི་དོན་དུ་འབད་པའི་བླ་ན་མེད་པའི་",
            "ཡེ་ཤེས་དེ་ཡང་བཅོམ་ལྡན་འདས་ཀྱི་ལོངས་སྐུའི་",
            "རྟེན་ལ་འོག་མིན་གྱི་གནས་ཁོ་ནར་བརྙེས་པར་གྱུར་ཏོ།།",
            "ཞེས་སྟོན་པ་།",
            "གང་ཕྱིར་ནམ་མཁའ་དྲི་མ་མེད་ལ་",
            "ཟླ་སྣང་གསལ་བར་འགྱུར་བའི་ཕྱིར། །",
            " སྔོན་ཚེ་སྟོབས་བཅུ་སྐྱེད་པའི་ས་ལ་ཁྱོད་ཀྱི་སླར་ཡང་འབད་གྱུར་ཅིང༌། །",
            " འོག་མིན་དུ་ནི་གང་གི་དོན་དུ་འབད་གྱུར་གོ་འཕང་མཆོག་ཞི་བ། །",
            " ཡོན་ཏན་མཐའ་དག་མཐར་ཐུག་མཚུངས་པ་མེད་དེ་ཁྱོད་ཀྱིས་བརྙེས། །",
            " དེའི་ཚེ་རང་བྱུང་གི་ཡེ་ཤེས་སྐད་ཅིག་མ་གཅིག་གིས་",
            "ཆོས་ཐམས་ཅད་མཉམ་པ་ཉིད་དུ་མཁྱེན་པ་བརྒལ་ལན་དང་བཅས་ཏེ་",
            "བཤད་པ་ལ། ",
            "སོགས་དང༌། ",
            "དེ་ལྟར་སྐྱེས་པའི་འབད་རྩོལ་མེད་པར་དེ་ཁོ་ན་ཉིད་སྟོན་པ་དང༌། ",
            "སེམས་ཅན་གྱི་དོན་བྱ་བ་ཡང་འགྲུབ་བོ་ཞེས་སྟོན་པ་།",
            ""
        ],
        null,
        null,
        [
            "འགྲེལ་པར། ",
            "དེ་ལྟར་ན་ཡེ་ཤེས་ཀྱི་ཡུལ་དེ་ཁོ་ན་ཉིད་ལ་",
            "རྣམ་པ་ཐམས་ཅད་དུ་དེའི་ཡུལ་ཅན་སེམས་དང་",
            "སེམས་ལས་བྱུང་བ་རྣམས་མི་འཇུག་པས་",
            "སྐུ་ཁོ་ནས་མངོན་སུམ་དུ་མཛད་པར་",
            "ཀུན་རྫོབ་ཏུ་རྣམ་པར་བཞག་གོ།།",
            "ཞེས། ",
            "དེ་ཡང་བསྐལ་པ་བྱེ་བ་ཁྲག་ཁྲིག་འབུམ་ཕྲག་གྲངས་མེད་པར་",
            "བསོད་ནམས་དང་ཡེ་ཤེས་ཀྱི་ཚོགས་དཔག་ཏུ་མེད་པ་",
            "ཉེ་བར་བསགས་པ་ལས་ངེས་པར་འཁྲུངས་པ། ",
            "ཡིད་བཞིན་གྱི་ནོར་བུ་གཟུགས་སྣ་ཚོགས་ཅན་ལྟར་རྟོག་པ་མི་མངའ་བ། ",
            "སྤྲོས་པ་ཐམས་ཅད་དང་བྲལ་བ། ",
            "སྒྲིབ་པ་རྣམ་པ་གཉིས་སྤངས་པ། ",
            "ཐམས་ཅད་ལ་ཕན་གདགས་པའི་ཕྱིར་འཁོར་བ་ཇི་སྲིད་པ་དེ་སྲིད་དུ་བཞུགས་པ། ",
            "ཡེ་ཤེས་ཀྱི་སྐུ་དང་ལྷན་ཅིག་ཏུ་མངོན་པར་གྲུབ་པ་འདི་ནི་",
            "བཅོམ་ལྡན་འདས་རྣམས་ཀྱི་ལོངས་སྤྱོད་རྫོགས་པའི་སྐུ་།",
            "གང༌། ",
            "བསོད་ནམས་བརྒྱའི་མཚན་གྱིས་བརྒྱན་པའི་སྐུ་འདི་ནི་",
            "བྱང་ཆུབ་སེམས་དཔའ་སྤྲོས་དང་བྲལ་བ་རང་གི་བསོད་ནམས་དང་",
            "ཡེ་ཤེས་ཀྱི་ཚོགས་ལས་ཤེས་རབ་དྲི་མ་མེད་པའི་",
            "མེ་ལོང་ཐོབ་པ་རྣམས་ཁོ་ན་ལ་ཡོད་པ་ཉིད་དུ་སྣང་གི་",
            "སྤྲོས་པ་དང་བཅས་པ་རྣམས་ལ་ནི་མ་ཡིན་ནོ།།",
            "འདི་ཉིད། ",
            "ཞི་སྐུ་དཔག་བསམ་ཤིང་ལྟར་གསལ་གྱུར་ཅིང༌། །",
            " ཡིད་བཞིན་ནོར་བུ་ཇི་བཞིན་རྣམ་མི་རྟོག། ",
            "འགྲོ་གྲོལ་བར་དུ་འཇིག་རྟེན་འབྱོར་སླད་རྟག། ",
            "འདི་ནི་སྤྲོས་དང་བྲལ་ལ་སྣང་བར་འགྱུར།།",
            ""
        ],
        null,
        null,
        null,
        [
            "བཅོམ་ལྡན་འདས་མངོན་པར་བྱང་ཆུབ་པའི་དུས་ཀྱི་དབང་དུ་བྱས་།",
            "སོགས་དང༌། ",
            "བཞུགས་པའི་དུས་ཀྱི་དབང་དུ་བྱས་།",
            "སོགས་དང༌། ",
            "བཅོམ་ལྡན་འདས་ཀྱི་ཐུགས་རྗེ་ནི་",
            "སྐྱེ་བོ་སྡུག་བསྔལ་བ་ལ་དམིགས་ནས་",
            "ཐུགས་མྱ་ངན་ལས་འདའ་བར་ལས་བཟློག་སྟེ་",
            "གནས་སོ་ཞེས་སྟོན་པ་།",
            "སོགས་གསུངས་སོ།། ",
            "ཞེས་པ་།",
            "ཡོངས་སུ་བསྔོ་བ་མཛད་པའི་བར་ནི་",
            "ཇི་སྐད་བཤད་པའི་བསྟན་བཅོས་ཕུན་སུམ་ཚོགས་པ་ཉིད་དུ་སྟོན་པ་ཡིན་ནོ།།།།",
            ""
        ],
        null,
        null,
        null
    ]
}