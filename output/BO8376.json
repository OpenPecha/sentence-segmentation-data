{
    "version": "BO8376",
    "reviewed_text": [
        [
            "✦ འགྲུལ་བཞུད། ",
            "✦ ས་འོག་མེ་འཁོར་གྱི་འབབ་ཚུགས་སུ ",
            "ཅེར་མིག་ལྟ་བའི་ཤི་ཟིན་པའི་འོད་ནང་དུ ",
            "སྦྱར་ཡིག་ཁྲོད་འཚང་ཁ་རྒྱག་པའི་མི་ཚོགས་ཤིག ",
            "མེ་འཁོར་སླེབས་ཡོང་ཞིང་ངོ་གདོང་དང ",
            "གཞུང་ཡིག་ཁུག་མ་དག་བཏུས་ནས་ཕྱིན",
            "དེའི་རྗེས་ལ་མུན་པ་འཐིབས ",
            "ང་ཚོ འབག་སྐུ་ཇི་བཞིན་འཁོར་སྒམ་དུ་བསྡད ",
            "དྲུད་ནས་བྲག་ཕུག་ཆེན་པོ་དག་བརྒྱུད ",
            "སྟངས་འཛིན རྨི་ལམ ",
            "སྟངས་འཛིན ",
            "མཚོ་ངོས་ལས་དམའ་བའི་འབབ་ཚུགས་སུ ",
            "ཁོ་ཚོས་གསར་འགྱུར་ནག་པོ་འཚོང ",
            "འགུལ་གྱིན་པའི་མི་རྣམས་སྐྱོ་ཉམས་ངང ",
            "ཆུ་ཚོད་ཀྱི་གདོང་འོག་ཏུ་ཁ་ཁུ་སིམ ",
            "མེ་འཁོར་གྱིས་སྐྱེལ་གྱིན་པ ",
            "ཕྱི་གོས་དང་བླ་སྲོག ",
            "རི་བོ་བརྟོལ་བའི་འགྲུལ་བཞུད་དུ ",
            "ཕྱོགས་བཞི་ཐམས་ཅད་ལ་བལྟས་ན",
            "འང སྔར་བཞིན་འགྱུར་བ་མི་འདུག",
            "ཡིན་ནའང་ས་ངོས་དང་ཉེ་བར་གྱུར་དུས ",
            "བུང་བའི་མགྲིན་སྒྲ་འགོ་ཚུགས---རང་དབང ",
            "ང་ཚོ་ས་ངོས་སུ་སླེབས་སོང",
            "ས་གཞི་ཡིས་གཤོག་རྡེབ་ལན་ཅིག་བྱས",
            "ང་ཚོའི་འོག་ཏུ་ཁ་ཁུ་སིམ་པོར ",
            "ཆེ་རུ་བརྐྱངས་ཤིང་ལྗང་མདོག་མངོན",
            ""
        ],
        [
            "འབྲུ་རིགས་ཀྱི་སྙེ་མ་རླུང་གིས་ཁུར་ནས",
            "མེ་འཁོར་འབབ་སྟེགས་ཀྱི་ཕྱོགས་སུ་",
            "སླེབསའབབ་ཚུགས་མཐའ་མ---ང་རང རྗེས་སུ་",
            "དེད་ཅིང དེ་བས་ཐག་རིང་དུ་ཕྱིན",
            "ང་དང་མཉམ་དུ་མི་ག་ཚོད བཞི ལྔ ",
            "དེ་ལས་མང་པོ་ཡོད་དཀའ་ཙམ་འདུག",
            "སྡོད་ཁང སྲང་ལམ ནམ་མཁའ མཐིང་མདོག་གི་",
            "མཚོ་ཁུག་ཕྲ་མོ རི་ཚོགས དེ་དག་གིས་",
            "སོ་སོའི་སྒེའུ་ཁུང་ཕྱེ་བྱུང",
            ""
        ]
    ]
}