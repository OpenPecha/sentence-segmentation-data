{
    "version": "BO8621",
    "reviewed_text": [
        [
            "བོད་མིའི་རང་དབང་སྒེར་ལངས་གསུམ་བཅུ་དུས་དྲན་ཐེངས་ ༦༣ པའི་མཛད་སྒོར་",
            "བཀའ་ཤག་གི་གསུང་བཤད། ",
            "༄༅། །དེ་རིང་ནི་ཕྱི་ལོ་ ༡༩༥༩ ལོར་བོད་ཀྱི་རྒྱལ་ས་ལྷ་སར་",
            "བོད་མི་ཚོས་རྒྱ་གཞུང་གི་བཙན་གནོན་ལ་ངོ་རྒོལ་བྱས་ཏེ་",
            "མི་ལོ་དྲུག་ཅུ་རེ་གསུམ་འཁོར་བའི་ཉིན་མོ་ཡིན་ལ",
            "ས་བྱི་ཞི་རྒོལ་ཆེན་མོ་།",
            "ཕྱི་ལོ་ ༢༠༠༨ ཟླ་ ༣ པ་ནས་བཟུང་ཆོལ་གསུམ་བོད་ཀྱི་ས་ཁུལ་ཡོངས་སུ་འཚེ་མེད་ཞི་བའི་གྱེན་ལངས་བྱུང་ནས་",
            "ལོ་ངོ་༡༤ འཁོར་བའི་ཉིན་མོའང་ཡིན་པས། ",
            "བོད་མི་རིགས་དང་རྒྱལ་བསྟན་ཆབ་སྲིད་ཀྱི་དོན་དུ་",
            "ལུས་སྲོག་དོར་བའི་དཔའ་བོ་དཔའ་མོ་རྣམས་ལ་",
            "མྱ་ངན་རྗེས་དྲན་དང༌། ",
            "ད་ལྟའང་སྡུག་སྦྱོང་མནར་གཅོད་མྱོང་བཞིན་པའི་",
            "སྤུན་ཟླ་རྣམ་པར་གདུང་སེམས་མཉམ་བསྐྱེད་ཞུ་རྒྱུ་དང་། ",
            "ཁྱད་པར་གངས་ལྗོངས་ཆོས་ལྡན་སྐྱེ་འགྲོ་རྣམས། །",
            "ནག་ཕྱོགས་ཀླ་ཀློའི་དཔུང་གིས་བརྩེ་མེད་དུ། །",
            "ངན་དགུས་འཇོམས་པའི་ཁྲག་དང་མཆི་མའི་རྒྱུན། །",
            "མྱུར་དུ་ཆོད་པའི་ཐུགས་རྗེ་མཐུ་དཔུང་བསྐྱེད།།",
            ""
        ],
        [
            "ཅེས་མཆོག་གསུམ་རྒྱལ་བ་རྒྱ་མཚོར་གསོལ་འདེབས་ཞུ་རྒྱུ་།",
            "བོད་མི་རིགས་ཀྱི་བྱུང་འཕེལ་ལོ་རྒྱུས་ནང་། ",
            "ཆོས་རྒྱལ་མེས་དབོན་རྣམ་གསུམ་སྐབས་སུ་མངའ་ཐང་རྩེར་སོན་གྱི་བྱུང་རབས་ཡོད་པ་དང་། ",
            "བོད་སིལ་བུའི་རྗེས་སུའང་དབུས་ཤར་ཨེ་ཤ་ཡའི་ནང་ཧོར་སོག་གི་དྲག་ཤུགས་དང་། ",
            "རྒྱ་ཡི་ཆབ་སྲིད། ",
            "བོད་ཀྱི་ནང་ཆོས་བཅས་ཁུལ་དེར་ཤུགས་རྐྱེན་ཆེ་ཤོས་སུ་བརྩི་སྲོལ་ཡོད་ལ",
            "རྒྱ་ནག་དབང་བསྒྱུར་བྱེད་མཁན་མི་རིགས་གཞན་དང་",
            "རྒྱ་རིགས་ཀྱི་རྒྱལ་རབས་རིམ་བྱུང་དང་བོད་དབར་མཆོད་ཡོན་གྱི་འབྲེལ་ལམ་ཚུགས་།",
            "དུས་ཡུན་ཕལ་ཆེ་བ་ཕན་ཚུན་མཛའ་མཐུན་ངང་གནས་ཐུབ་།",
            "རྒྱ་ནག་གུང་ཁྲན་ཏང་གིས་དང་ཐོག་ཨུ་རུ་སུ་ལ་དཔེ་བལྟས་ནས་",
            "མི་རིགས་རང་ཐག་རང་གཅོད་ལ་རྒྱབ་སྐྱོར་བྱེད་ཀྱི་ཡོད་ན",
            ""
        ],
        [
            "འང་། སྲིད་དབང་བཙུགས་པའི་ཉིན་ཤས་གོང་ཆབ་སྲིད་གྲོས་མོལ་ཚོགས་འདུ་ནས་གཏན་འབེབས་བྱས་པའི་ཐུན་མོང་རྩ་འཛིན་དུ་མི་རིགས་ས་ཁོངས་རང་སྐྱོང་གི་ལམ་སྲོལ་གཏན་འཁེལ་བྱས་ཤིང་། །།༡ ཉིན་རྒྱ་ནག་མི་དམངས་སྤྱི་མཐུན་རྒྱལ་ཁབ་བཙུགས་པའི་མཛད་སྒོའི་སྟེང་བོད་བཅིངས་འགྲོལ་གཏོང་རྒྱུ་ཟེར་བའི་གསལ་བསྒྲགས་བྱས་པ་དང་། མདོ་ཁམས་ཀྱི་ས་སྡེ་ཁག་ཅིག་བཙན་བཟུང་བྱས་ཟིན་པའི་ཐོག །ཕྱི་ལོ་ ༡༩༥༠ ལོར་ཆབ་མདོར་དྲག་རྒོལ་བྱས་ཏེ་",
            "བོད་ཀྱི་གཙོ་ཤུགས་དམག་དཔུང་ཕམ་ཉེས་བཏང་རྗེས། ༡༩༥༡ ལོར་གྲོས་མཐུན་དོན་ཚན་བཅུ་བདུན་བཙན་འགེལ་གྱིས་བོད་ས་ཡོངས་རྫོགས་ཐེངས་དང་པོར་རྒྱ་ནག་གི་དབང་བསྒྱུར་འོག་བཅུག་།",
            "༸གོང་ས་༸སྐྱབས་མགོན་༸རྒྱལ་དབང་སྐུ་ཕྲེང་བཅུ་བཞི་པ་ཆེན་པོ་མཆོག་དང་། ",
            "བོད་གཞུང་ནས་རྒྱ་ནག་མཉམ་གྲོས་མཐུན་གྱི་རྨང་གཞིའི་སྟེང་",
            "ལས་དོན་མཉམ་སྒྲུབ་ཀྱི་མཐུན་ལམ་ཡོད་རྒུ་གནང་ཡང་། ",
            "རྒྱ་ནག་གཞུང་དང་",
            "བོད་འབྱོར་རྒྱ་དམག་གིས་",
            "དབང་ཤེད་བརྙས་གཙེར་ཁོ་ནས་",
            "མཉམ་གནས་ཀྱི་གཞི་རྟེན་བཤིག་པར་།",
            "༸གོང་ས་མཆོག་དང་",
            "བོད་མི་བརྒྱད་ཁྲི་ཙམ་བཙན་བྱོལ་དུ་མི་ཕེབས་ཀ་མེད་བྱུང་།",
            "རྒྱ་གཞུང་གིས་ ༡༩༥༦ ལོ་ནས་མདོ་ཁམས་གཉིས་སུ་",
            "དམངས་གཙོ་བཅོས་བསྒྱུར་གྱི་ལས་འགུལ་འགོ་བཙུགས་།",
            "དྲག་པོའི་ཐོག་ནས་དགོན་པ་གཏོར་བཤིག་དང་། ",
            "བླ་གྲྭ་འཇུ་བཟུང་བྱས་ཡོད་ནའང་། ",
            "མི་རིགས་གནད་དོན་ལ་ལངས་ཕྱོགས་ཁ་གསལ་བཟུང་།",
            ""
        ],
        [
            "ཕྱི་ལོ་ ༡༩༥༨ ལོར་ཨ་མདོ་ཡ་ཙི་ས་གནས་ཀྱི་བོད་རིགས་དང་ཟ་ལར་གྱི་དྲག་རྒོལ་དོན་རྐྱེན་བྱུང་བ་ཞིག་ལ་དམིགས་།",
            "མའོ་ཙེ་ཏུང་གིས་མི་རིགས་གནད་དོན་གྱི་དོན་དངོས་ནི་",
            "གྲལ་རིམ་གྱི་གནད་དོན་ཡིན་ཞེས་མཛུབ་སྟོན་བྱས་པར་།",
            "བོད་ས་ཡོངས་སུ་དེར་མཐུད་པའི་ངོ་ལོག་ཟིང་འཁྲུག་ཞོད་འཇགས་དང་། ",
            "རིག་གནས་གསར་བརྗེ་སོགས་དྲག་ཆར་རླུང་འཚུབ་ལྟ་བུའི་ཆབ་སྲིད་ཀྱི་ལས་འགུལ་རྒྱུན་ཆད་མེད་པར་སྤེལ་འབྲས་སུ། ",
            "བོད་རིགས་འབུམ་ ༡༢ ལྷག་དུས་མིན་རྐྱེན་འདས་སུ་བཏང་བ་དང་། ",
            "དགོན་པ་དྲུག་སྟོང་ལྷག་གཏོར་བཤིག་གིས་བོད་ནང་",
            "བོད་མིའི་རིགས་རྒྱུད་རྩ་གཏོར་གྱི་སྲིད་ཇུས་དངོས་སུ་ལག་བསྟར་བྱས་།",
            "ལོ་རབས་བརྒྱད་ཅུའི་ནང་རྒྱ་ནག་རྒྱལ་ཡོངས་སུ་",
            "བཅོས་བསྒྱུར་སྒོ་འབྱེད་ཀྱི་སྲིད་ཇུས་ལག་བསྟར་དང་སྦྲགས། ",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་རྩ་ཁྲིམས་བཞི་པ་དང་། ",
            "མི་རིགས་ས་ཁོངས་རང་སྐྱོང་གི་བཅའ་ཁྲིམས་ཁྱབ་བསྒྲགས་དང་། ",
            "བོད་རིགས་རང་སྐྱོང་ཁུལ་དང་། ",
            "རང་སྐྱོང་རྫོང་སོ་སོ་ནས་རང་སྐྱོང་གི་སྲོལ་ཡིག་དང་། ",
            "ཁེར་སྤྱོད་སྲོལ་ཡིག་ཇི་སྙེད་ཅིག་ཁྱབ་བསྒྲགས་བྱས་ཏེ",
            "དགོན་པ་ཉམས་གསོ་དང་། ",
            "གྲྭ་བཙུན་གྱི་སློབ་གཉེར་སླར་གསོ། ",
            "མི་རིགས་སྐད་ཡིག་སློབ་གསོ་ཁྱབ་གདལ། ",
            "མི་རིགས་ལས་བྱེད་སྐྱེད་སྲིང་། ",
            "ས་ཞིང་འགན་གཙང་ལམ་ལུགས་ཀྱིས་མཚོན་པའི་གུ་ཡངས་སྲིད་ཇུས་ལ་",
            "ཁྲིམས་ཀྱི་རྒྱབ་རྟེན་ཡོད་པའི་ཐོག་ནས་འགན་སྲུང་གང་ཙམ་བྱེད་ཐུབ་ཡོད་ཅིང་། ",
            "རྒྱ་གར་ནས་གཟིགས་སྐོར་ཚོགས་པ་དང་། ",
            "སྐུ་ཚབ་ཚོགས་ཆུང་སྔ་རྗེས་མངགས་གཏོང་དང་། ",
            "བོད་ཕྱི་ནང་དབར་གཉེན་འཕྲད་འགྲོ་འོང་སྒོ་ཕྱེས་ཏེ་",
            "བོད་རྒྱའི་དཀའ་རྙོག་སེལ་བའི་རེ་བ་ཅུང་ཟད་མངོན་།",
            ""
        ],
        [
            "ཡིན་ནའང་། ",
            "ཧུའུ་ཡའོ་པང་སོགས་བསམ་བློ་གུ་ཡངས་འཛིན་མཁན་སྲིད་སྟེགས་ལས་ཕབ་པ་དང་། ",
            "༸ཀུན་གཟིགས་པཎ་ཆེན་སྐུ་ཕྲེང་བཅུ་པ་གློ་བུར་དུ་གཞིས་ཀ་རྩེར་དགོངས་པ་རྫོགས་པ། ",
            "ལྷ་སར་བོད་མིའི་ཞི་བའི་རྔམ་སྟོན་ཁྲོམ་སྐོར་ལ་དྲག་པོའི་ཁྲིམས་གཞི་བསྡམས་པ་དང་། ",
            "པེ་ཅིང་དུ་དྲུག་བཞི་སློབ་ཕྲུག་གི་དམངས་གཙོའི་ལས་འགུལ་ལ་དྲག་གནོན། ",
            "བཙན་བྱོལ་བོད་གཞུང་དང་། ",
            "རྒྱ་གཞུང་དབར་ཞི་མོལ་གྱི་འབྲེལ་ལམ་ཆད་པ་སོགས་རྒྱུ་རྐྱེན་དུ་མར་།",
            "ལོ་རབས་དགུ་བཅུ་ནས་བཟུང་བོད་ཁུལ་འཛུགས་སྐྲུན་ལ་བསྙད་དེ་",
            "རྒྱ་རིགས་མི་འབོར་གནས་སྤོ་བྱེད་ཤུགས་ཆེ་རུ་བཏང་བ་དང་། ",
            "གཞི་རིམ་ཏང་གི་སྒྲིག་འཛུགས་རྒྱ་བསྐྱེད་ལ་བརྟེན་ནས་",
            "རིམ་པ་སོ་སོའི་སྲིད་གཞུང་རྣམས་སུ་རྒྱ་རིགས་ལས་བྱེད་གསར་འཇུག་སྤར་སྣོན། ",
            "འོས་འགན་སློབ་གསོའི་སྲིད་ཇུས་ལ་བརྟེན་ནས་",
            "གྲྭ་བཙུན་གྱི་ཡོང་ཁུངས་བཙན་གཅོད། ",
            "དགོན་སྡེ་དམངས་གཙོ་དོ་དམ་ཨུ་ལྷན་བཅོས་སྒྲིག་བྱས་ཏེ་",
            ""
        ],
        [
            "དགོན་པ་གྲྭ་ཚང་ལ་",
            "དམར་ཤོག་གིས་སྟངས་འཛིན་བྱེད་ཤུགས་ཆེ་རུ་བཏང་ཡོད་པ་དང་། ",
            "ནུབ་ཁུལ་གསར་སྤེལ་ཆེན་མོ་ཟེར་བའི་ལས་གཞི་ལག་བསྟར་བྱས་པ་ནས་བཟུང་། ",
            "བོད་ཁུལ་དུ་རྒྱ་གཞུང་གི་དབང་བསྒྱུར་སྟབས་བདེ་དང་། ",
            "རྒྱ་རིགས་འཚོ་གནས་ལ་ཕན་པའི་རྨང་གཞིའི་སྒྲིག་བཀོད་འཛུགས་སྐྲུན་དང་། ",
            "བོད་ཀྱི་ཐོན་ཁུངས་སྔོག་།",
            "སྐད་གཉིས་སློབ་གསོའི་དམིགས་ཚད་གཏན་འབེབས་བརྒྱུད་ནས་རྒྱའི་སྐད་ཡིག་ཁྱབ་སྤེལ། ",
            "བོད་བརྒྱུད་ནང་བསྟན་གྱི་རྒྱུན་ལྡན་སྒྲིག་སྲོལ་ལ་ལྟོས་མེད་ཀྱི་སྒོ་ནས་དགོན་སྡེ་གྲྭ་ཚང་ཁག་དང་། ",
            "དད་ལྡན་མང་ཚོགས་ལ་དབང་བསྒྱུར་སྟངས་འཛིན་བདེ་སླད། ",
            "སྤྲུལ་སྐུའི་ཡང་སྲིད་ངོས་འཛིན་གྱི་དབང་ཆ་རྒྱ་གཞུང་གིས་གཅིག་བསྡུས་བྱས་པའི་སྲིད་ཇུས་དེ་དག་གི་མཇུག་འབྲས་ནི་ ",
            "༢༠༠༨ ལོར་བོད་ཁམས་ཡོངས་སུ་ས་བྱི་ཞི་རྒོལ་ཆེན་མོའི་ལས་འགུལ་བྱུང་བ་དང་། ",
            "བོད་རྒྱ་འབྲེལ་མོལ་སྐབས་གཉིས་པའང་ ༢༠༡༠ ལོ་ནས་མཚམས་ཆད་།",
            "ས་བྱི་ཞི་རྒོལ་ཆེན་མོར་དྲག་གནོན་འོག་བོད་མི་བརྒྱ་ཕྲག་དུ་མའི་ཚེ་སྲོག་ཤོར་བ་དང་། ",
            "སྟོང་ཕྲག་དུ་མ་བཙོན་འཇུག་བྱས་པ་མ་ཟད། ",
            "དེའི་རྗེས་འབྲེལ་དུ་བོད་ས་ཡོངས་སུ་དྲག་དཔུང་ཕོན་ཆེ་འགྲེམས་འཇོག་དང༌། ",
            "བོད་མིར་འགྲུལ་བཞུད་བཀག་སྡོམ། ",
            "སློབ་གྲྭ་ཁག་གི་སློབ་ཁྲིད་སྐད་ཡིག་རྒྱ་སྐད་དུ་བསྒྱུར་ཤུགས་ཆེ་རུ་བཏང་བ་དང་། ",
            "ཆོས་སྡེ་ཁག་ལ་རྒྱལ་གཅེས་ཆོས་གཅེས་སོགས་ལས་འགུལ་སྤེལ་ཤུགས་ཆེ་རུ་བཏང་བར་།",
            "ཕྱི་ལོ་ ༢༠༠༩ ནས་བོད་ནང་རང་ལུས་མེར་སྲེག་གི་ལས་འགུལ་བྱུང་།",
            "ད་བར་བོད་མི་ ༡༥༦ ཙམ་གྱིས་བོད་ལ་རང་དབང་དགོས་པ་དང་། ",
            "༸རྒྱལ་བ་རིན་པོ་ཆེ་བོད་ལ་གདན་འདྲེན་ཞུ་དགོས་སོགས་ཀྱི་འབོད་ཚིག་སྒྲོག་བཞིན་རང་ལུས་ཞུགས་འབུལ་གནང་།",
            ""
        ],
        [
            "ད་ལྟའི་ཆར་བློ་གཡེང་ཆེ་ཤོས་ཤིག་ནི། ",
            "བོད་ནང་བོད་པའི་མི་རབས་གསར་པ་རྣམས་འཆར་གཞི་ལྡན་པའི་སྒོ་ནས་",
            "རྒྱ་རིགས་སུ་སྒྱུར་ཐབས་བྱེད་བཞིན་པ་དེ་།",
            "ཕྱི་ལོ་ ༢༠༡༡ ལོར། ",
            "རྒྱ་ནག་དམར་ཤོག་གི་བློ་འདོན་པ་ཁག་ཅིག་གིས་ད་ལྟ་སྤྱོད་བཞིན་པའི་",
            "མི་རིགས་ས་གནས་རང་སྐྱོང་གི་ལམ་སྲོལ་དོར་ནས་",
            "མི་རབས་གཉིས་པའི་མི་རིགས་སྲིད་ཇུས་ཟེར་བ་ལག་བསྟར་དགོས་ལུགས་བསྒྲགས་།",
            "མི་རིགས་ ༥༦ གི་འདུ་ཤེས་ཇེ་ཆུང་དུ་བཏང་།",
            "ཀྲུང་ཧྭ་མི་རིགས་ཀྱི་ངོ་རྟགས་འདུ་ཤེས་ཤུགས་ཆེར་གཏོང་དགོས་པ་དང་། ",
            "ཀྲུང་ཧྭ་མི་རིགས་གཅིག་མཐུན་འདུས་གྲུབ་ཀྱི་སྲིད་ཇུས་ལག་བསྟར་དགོས་སྐོར་དང་། ",
            "དེ་ཡང་གྲངས་ཉུང་མི་རིགས་ལ་གཟིགས་སྐྱོང་གི་སྲིད་ཇུས་ཕྱིར་བསྡུ་དང་། ",
            "མི་རིགས་སོ་སོའི་སྤྱི་མང་རྣམས་འདྲེས་སྡོད་བསྲེས་།",
            "ལམ་ལུགས་རང་བཞིན་གྱི་མི་རིགས་གཉེན་སྡེབ་དང་། ",
            "བཙན་ཤེད་ཀྱིས་རྒྱའི་སྐད་ཡིག་ཁྱབ་སྤེལ། ",
            "མི་རིགས་སློབ་གྲྭ་ཁག་ཕྱིར་བསྡུ་སོགས་ཀྱི་བསམ་ཚུལ་བཏོན་འདུག་པ་",
            "དེ་དག་ད་ཆ་དངོས་སུ་བོད་ཁུལ་དུ་ལག་བསྟར་བྱས་དང་བྱེད་བཞིན་།",
            ""
        ],
        [
            "༢༠༡༢ ལོར། ",
            "རྒྱ་ནག་གི་གྲོང་གསེབ་ཀྱི་སློབ་ཆུང་ཁག་ཟླ་བསྒྲིལ་གྱི་སྲིད་ཇུས་ལ་སྤྱི་ཡོངས་ནས་",
            "ངོ་རྒོལ་གྱི་བསམ་ཚུལ་ཤུགས་ཆེན་འབྱུང་བཞིན་པར་དམིགས་ཏེ",
            "རྒྱ་ནག་རྒྱལ་སྲིད་སྤྱི་ཁྱབ་ཁང་གིས་སློབ་ཆུང་ལོ་རིམ་དང་པོ་ནས་",
            "གསུམ་པ་བར་གཏན་སྡོད་མ་དགོས་པའི་སྲིད་ཇུས་བཅོས་སྒྲིག་བྱས་ཡོད་ནའང་། ",
            "༢༠༡༥ ལོར་བརྡ་ཁྱབ་ཅིག་བཏང་སྟེ",
            "མི་རིགས་སོ་སོའི་སློབ་མ་སློབ་གྲྭར་སློབ་གཉེར་དང་། ",
            "སློབ་གྲྭར་འཚོ་།",
            "སློབ་གྲྭར་འཚར་ལོངས་ཀྱི་དམིགས་ཚད་བཟུང་།",
            "ཞིབ་ཆའི་བྱེད་ཕྱོགས་རྣམས་གཏན་འབེབས་ལག་བསྟར་བྱས་ཡོད་པ་དང་། ",
            "རགས་རྩིས་བྱས་པ་ལྟར་།",
            ""
        ],
        [
            "ཕྱི་ལོ་ ༢༠༡༩ ལོར་བོད་ཁུལ་ཡོངས་སུ་སློབ་ཕྲུག་སྤྱིའི་བསྡོམས་འབོར་གྱི་བརྒྱ་ཆ་ ༧༨ ཙམ་ཞིག་གཏན་སྡོད་སློབ་གྲྭའི་ནང་བཅུག་ཡོད་འདུག",
            "༢༠༢༡ ལོའི་ཟླ་ ༨ ནང་། ",
            "རྒྱ་ནག་སློབ་གསོ་ལས་ཁུངས་ནས་",
            "སློབ་ལོ་མ་སོན་པའི་བྱིས་པར་སྤྱི་སྤྱོད་སྐད་ཡིག་སློབ་གསོ་ ",
            "“བྱིས་སྐད་སྒྲ་མཚུངས་” ",
            "འཆར་གཞི་ལག་བསྟར་གྱི་བརྡ་ཁྱབ་ཅིག་སྤེལ་ཏེ",
            "ལོ་ལྔ་ཚན་གྱི་འཆར་གཞི་བཅུ་བཞི་པའི་རིང་། ",
            "མི་རིགས་ས་ཁུལ་དང་། ",
            "ཞིང་གྲོང་ས་ཁུལ་གྱི་སློབ་ལོ་མ་སོན་པའི་བྱིས་པ་རྣམས་",
            "རིམ་པ་བཞིན་གཞི་རྩའི་ཐོག་ནས་སྤྱི་སྤྱོད་སྐད་ཡིག་བརྒྱུད་ནས་བརྡ་སྤྲོད་ཀྱི་ནུས་པ་ལྡན་ཐུབ་པ་དང་། ",
            "འོས་འགན་སློབ་གསོའི་དུས་རིམ་གྱི་སློབ་གཉེར་ལ་",
            "སྐད་ཡིག་གི་རྨང་གཞི་ལེགས་པོ་འདིང་དགོས་པའི་བྱེད་ཐབས་གཏན་འབེབས་བྱས་འདུག",
            "བོད་ཀྱི་ཞིང་འབྲོག་ས་ཁུལ་དུ་བུ་བཅོལ་ཁང་གསར་བསྐྲུན་དང་། ",
            "གཏན་སྡོད་སློབ་གྲྭའི་ལམ་ལུགས་བཙན་འགེལ་བྱས་།",
            "སྔོན་འགྲོ་ནས་མཐོ་སློབ་བར་རྒྱའི་སྐད་ཡིག་ཁྱབ་སྤེལ་བྱེད་བཞིན་པ་དེས། ",
            "བོད་ཀྱི་བུ་ཕྲུག་རྣམས་ཕ་མེས་ཀྱི་ཆོས་རིག་དང་ཁ་བྲལ་གཏོང་རྒྱུར་ལོ་ལྔ་ཚན་གསུམ་བཞི་རིང་མཇུག་འབྲས་ཡ་ང་བ་ཞིག་འབྱུང་ཉེན་།",
            "དེ་བཞིན་དུ་བོད་རིགས་རང་སྐྱོང་ས་གནས་ཁག་ཏུ་ལས་བྱེད་གསར་འདེམས་བྱེད་སྐབས། ",
            "བོད་སྐད་ཡིག་གི་རྒྱུགས་ཤོག་མེད་པ་བཟོས་།",
            ""
        ],
        [
            "རྒྱའི་སྐད་ཡིག་གིས་རྒྱུགས་ལེན་བྱེད་བཞིན་།",
            "རྒྱ་ནག་གི་སྲིད་ཇུས་འདི་དག་ཚང་མ་",
            "ཀྲུང་ཧྭ་མི་རིགས་གཅིག་མཐུན་འདུས་གྲུབ་ཀྱི་འདུ་ཤེས་ཟེར་བ་དེའི་དར་ཆའི་འོག་ནས་སྤེལ་བཞིན་པ་དང་། ",
            "འདི་ལྟར། འཆར་གཞི་ལྡན་པའི་སྒོ་ནས་བོད་ཀྱི་སྐད་ཡིག་སློབ་གཉེར་གྱི་གོ་སྐབས་འཕྲོག་པ་དང་། ",
            "བོད་ཀྱི་སྐད་ཡིག་བཀོལ་སྤྱོད་ཀྱི་ཁོར་ཡུག་མེད་པ་བཟོས་པ་ནི། ",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་རྩ་ཁྲིམས་དང་། ",
            "མི་རིགས་ས་ཁོངས་རང་སྐྱོང་བཅའ་ཁྲིམས་སུ་",
            "གྲངས་ཉུང་མི་རིགས་ཀྱི་སྐད་ཡིག་གི་ཐོབ་ཐང་གཏན་འབེབས་བྱས་པ་རྣམས་",
            "རྩབ་དབྲལ་བཏང་བ་ཞིག་ཏུ་མ་ཟད། ",
            "༢༠༡༨ ཟླ་ ༩ ནང་རྒྱ་ནག་ཁྲང་ཧྲ་རུ་ཚོགས་པའི་",
            "འཛམ་གླིང་སྐད་ཡིག་ཐོན་ཁུངས་སྲུང་སྐྱོབ་ཚོགས་ཆེན་གྱི་ཡོངས་ཁྱབ་གསལ་བསྒྲགས་དང་། ",
            "མཉམ་འབྲེལ་རྒྱལ་ཚོགས་ཀྱི་གདོད་མའི་མི་རིགས་ཀྱི་ཐོབ་ཐང་བསྒྲགས་གཏམ། ",
            "སྤྱི་མང་དང་ཆབ་སྲིད་ཀྱི་ཐོབ་ཐང་ཐོག་",
            "རྒྱལ་སྤྱིའི་བསྒྲགས་གཏམ་སོགས་རྒྱ་ནག་གཞུང་གིས་སོ་སོས་མོས་མཐུན་བྱས་ཟིན་པའི་",
            "རྒྱལ་སྤྱིའི་རང་བཞིན་གྱི་གསལ་བསྒྲགས་དང་། ",
            "རྒྱལ་ཚོགས་ཀྱི་བསྒྲགས་གཏམ་ཁག་གི་ནང་དོན་ལ་རྒྱལ་འགལ་བྱེད་པར་",
            "ཚམ་ཚོམ་འཛེམས་ཟོན་གང་ཡང་བྱེད་ཀྱི་མེད་པའང་གསལ་པོ་།",
            "ང་ཚོས་ཀྲུང་ཧྭ་མི་རིགས་ལ་གུས་བཀུར་ཞུ་གི་ཡོད་།",
            "ལོ་རྒྱུས་ཡུན་རིང་ལྡན་པའི་ཀྲུང་ཧྭའི་རིག་གཞུང་ལ་བརྩི་མཐོང་ཞུ་གི་ཡོད་ཀྱང་། ",
            "ང་ཚོ་དེ་དག་དང་གཅིག་མཐུན་འདུས་གྲུབ་ཡིན་པའི་ངོས་ལེན་བྱེད་ཐབས་།",
            "ང་ཚོས་བོད་མི་རིགས་ནི་མིའུ་གདུང་དྲུག་ལས་མཆེད་པར་འདོད་།",
            "བོད་ཀྱི་རིག་གཞུང་ནི་གཡུང་དྲུང་བོན་དང་",
            "ནང་ཆོས་ཀྱི་ཤུགས་རྐྱེན་གཏིང་ཟབ་ཐེབས་པའི་ཐུན་མོང་མ་ཡིན་པའི་",
            "ཁྱད་ཆོས་ལྡན་པ་ཞིག་ཡིན་པར་ངོས་འཛིན་བྱེད་ཀྱི་།",
            ""
        ],
        [
            "ང་ཚོས་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་རྩ་ཁྲིམས་ལ་",
            "བརྩི་བཀུར་ཞུ་འདོད་ཡོད་པའི་རྒྱུ་མཚན་ནི། ",
            "རྩ་ཁྲིམས་དེའི་ནང་མི་རིགས་འདྲ་མཉམ་གྱི་རྩ་དོན་གསལ་ཡོད་པ་དང་། ",
            "གྲངས་ཉུང་མི་རིགས་ཀྱི་གཞི་རིམ་ཐོབ་ཐང་གང་འཚམ་ཞིག་འགན་ལེན་བྱས་ཡོད་པའི་ཆ་ནས་ཡིན་པ་དང་། ",
            "དེ་ལས་ལྡོག་སྟེ",
            "རྩ་ཁྲིམས་འགྲེལ་བརྗོད་ཀྱི་དབང་ཚད་ལྡན་པའི་",
            "རྒྱལ་ཡོངས་དམངས་འཐུས་རྒྱུན་ལས་ནས་རྒྱའི་སྐད་ཡིག་ཁྱབ་སྤེལ་སླད། ",
            "༢༠༢༡ ཟླ་ ༡༢ ནང་མི་རིགས་སྐད་ཡིག་ཐོག་སློབ་ཁྲིད་དང་འབྲེལ་བའི་ཁྲིམས་སྒྲིག་རྣམས་བཀའ་བཏང་ནས་",
            "ཕྱིར་བསྡུ་བྱེད་དུ་བཅུག་འདུག་པ་ནི་རྒྱ་ནག་གི་རྩ་ཁྲིམས་ཀྱི་སྙིང་དོན་ལ་",
            "རྒྱབ་འགལ་གྱི་འགྲེལ་ལོག་བྱས་པ་ཞིག་།",
            "རྒྱ་ནག་གཞུང་གིས་བོད་མི་ཚོར་རྒྱ་ནག་མི་དམངས་སྤྱི་མཐུན་རྒྱལ་ཁབ་ལ་",
            "དགའ་ཞེན་གྱི་འདུ་ཤེས་བསྐྲུན་འདོད་ཡོད་ཚེ། ",
            "བོད་རྒྱ་མི་རིགས་དབར་སྲིད་པ་ཆགས་པ་ནས་བཟུང་ཁྱིམ་མཚེས་སུ་གནས་ཏེ་",
            "གཅིག་ཕན་གཅིག་གྲོགས་དང་། ",
            "མཛའ་མཐུན་མཉམ་གནས་ཀྱི་བྱུང་རབས་ལོ་རྒྱུས་ལ་ངོས་ལེན་ཐོག །",
            "བོད་མི་རིགས་ཐེ་བའི་མི་རིགས་གཞན་གྱི་གཞི་རྩའི་ཐོབ་ཐང་ལ་",
            "འགན་ལེན་ཡོད་པའི་རྩ་ཁྲིམས་ལ་བརྩི་བཀུར་ཞུས་ཏེ",
            "བོད་མིའི་གཞི་རྩའི་འགྲོ་བ་མིའི་ཐོབ་ཐང་ལ་བརྩི་མེད་རྡོག་རོལ་དང་། ",
            "བོད་མི་རིགས་ཀྱི་ངོ་བོ་རྩ་བརླགས་གཏོང་བའི་སྲིད་ཇུས་མཚམས་འཇོག་ཡོ་བསྲང་བྱེད་དགོས་ཤིང་། ",
            "བོད་རྒྱ་མི་རིགས་གཉིས་དབར་འཁོན་འགྲས་འབྱུང་གཞིའི་བསམ་སྤྱོད་རྒྱང་དུ་དོར་ཏེ",
            "བོད་མིའི་ལུགས་མཐུན་གྱི་དགོས་འདུན་ལ་བདག་སྤྲོད་བྱེད་།",
            ""
        ],
        [
            "དེང་སང་བོད་ནང་ལྕགས་ལམ་དང་གཞུང་ལམ་དྲ་བ། ",
            "གནམ་ཐང་། ",
            "ཆུ་མཛོད་སོགས་འཛུགས་སྐྲུན་དང་། ",
            "རང་བྱུང་ཁོར་ཡུག་སྲུང་སྐྱོབ་ས་ཁུལ་གསར་འཛུགས་ལ་ཁ་གཡར་ནས་ཞིང་",
            "འབྲོག་མང་ཚོགས་རྣམས་ཡུལ་གཞན་དུ་གཞིས་སྤོ་བྱེད་དུ་བཅུག་སྟེ་",
            "འཚོ་གནས་ཁོར་ཡུག་བཙན་བསྒྱུར་དང་། ",
            "ཞིང་འབྲོག་མང་ཚོགས་རྣམས་དབུལ་ཕོངས་ལས་གྲོལ་བའི་ངལ་རྩོལ་ནུས་ཤུགས་ཕྱིར་",
            "གཏོང་གི་མིང་ཐོག་ནས་ཡུལ་གཞན་དུ་སྤོ་བཤུག་ལ་སྐུལ་འདེད། ",
            "བོད་རིགས་སློབ་མ་རྣམས་རྒྱ་ནང་གི་ཁེ་ལས་སྡེ་ཁག་ཏུ་ལས་ཞུགས་བཀོད་སྒྲིག །",
            "མི་རིགས་མཐུན་སྒྲིལ་དཔེ་བཟང་ཁྱིམ་ཚང་ཞེས་",
            "བོད་རྒྱ་མི་རིགས་གཉེན་སྡེབ་ལ་སྐུལ་སློང་སོགས་བརྒྱུད་བོད་རིགས་རྒྱ་བསྒྱུར་གྱི་གོམ་སྟབས་ཇེ་མགྱོགས་སུ་གཏོང་གི་ཡོད་པ་དང་། ",
            "སྤྲུལ་སྐུའི་ཡང་སྲིད་ལ་ཐེ་ཇུས་དང་། ",
            "དགོན་པ་གྲྭ་ཚང་ལ་སྟངས་འཛིན། ",
            "གྲྭ་བཙུན་གྱི་སློབ་གཉེར་ལ་ཚོད་འཛིན་དང་འགྲོ་འོང་ལ་དམ་བསྒྲགས་ཙམ་དུ་མ་།",
            "བོད་བརྒྱུད་ནང་བསྟན་ཀྲུང་གོ་ཅན་དུ་བསྒྱུར་བའི་སྲིད་ཇུས་ཀྱི་དར་ཆའི་འོག །",
            "སྔ་ལོར་དྲ་ལམ་ནས་ཆོས་འཆད་ཉན་མི་ཆོག་པའི་དམ་བསྒྲགས་དང་། ",
            "བྲག་འགོ་དགོན་པའི་སྐུ་བརྙན་དང་མ་ཎི་འཁོར་ཁང་གཏོར་།",
            "མཁར་དམར་དགོན་པ་སྒོ་རྒྱག་རྒྱུའི་བཙན་བཀའ་བཏང་བ། ",
            "རྩོམ་པ་པོ་སྒོ་ཤེས་རབ་རྒྱ་མཚོ་སོགས་ཤེས་ཡོན་ཅན་དང་། ",
            "དགེ་རྒན། ",
            "སློབ་ཕྲུག །",
            "ཐོབ་ཐང་ལས་འགུལ་བ་འཇུ་བཟུང་བཙོན་འཇུག་གི་གནས་ཚུལ་ཡང་རྒྱུན་ཆད་མེད་པར་ཡོང་བཞིན་།",
            ""
        ],
        [
            "དེ་བཞིན་དུ་རྒྱ་ནག་ནང་སར་བཞུགས་པའི་",
            "བོད་བརྒྱུད་ནང་བསྟན་གྱི་ལྷ་ཁང་དང་། ",
            "མཆོད་རྟེན་གཏོར་བཤིག་དང་། ",
            "དེ་དག་གི་བོད་ལུགས་ཀྱི་བཀོད་དབྱིབས་དང་། ",
            "ལྡེབས་རིས། ",
            "བོད་ཡིག་བཅས་པ་བསྒྱུར་བཅོས་བྲིས་བསུབ་བཏང་བའི་གནས་ཚུལ་ཡང་",
            "བརྒྱུད་ལམ་ཁག་ཏུ་ཐོན་།",
            "བོད་མིའི་སྒྲིག་འཛུགས་ཀྱི་ངོས་ནས་",
            "དབུ་མའི་ལམ་གྱི་སྲིད་ཇུས་གཞིར་བཟུང་",
            "རྒྱ་ནག་གཞུང་ལ་",
            "བོད་ཀྱི་མ་འོངས་གནས་བབ་སྐོར་གོ་བསྡུར་སྦྱངས་བཤད་བརྒྱུད་གཉིས་མོས་ཀྱི་ཐབས་ལམ་ཞིག་རྙེད་པའི་རེ་བ་འཆང་བཞིན་པ་དང་། ",
            "ཡང་སྒོས་སུ་",
            "རྒྱ་ནག་གཞུང་ལ་མེས་འཚིགས་མེར་གཏུགས་ཀྱིས་ནོར་འཁྲུལ་སྲིད་ཇུས་མཚམས་འཇོག་ཡོ་བསྲང་ཡོང་བའི་སྐུལ་འདེབས་ཀྱི་",
            "གོ་སྐབས་ཡོང་རེ་བྱེད་ཀྱི་ཡོད་ཅིང་། ",
            "དེ་ཡང་ཕན་ཚུན་འདྲ་མཉམ་དང༌། ",
            "བརྩི་མཐོང་མཛའ་མཐུན། ",
            "བོད་རྒྱ་གཉིས་ཕན། ",
            "རྒྱུན་གནས་ཐུབ་པ་བཅས་ཀྱི་ཐབས་ལམ་བརྒྱུད་",
            "གོ་བསྡུར་སྦྱངས་བཤད་བྱ་རྒྱུར་གྲ་སྒྲིག་ཨང་བསར་།",
            "ང་ཚོ་ནི་བོད་ནང་གི་སྤུན་ཟླ་ཚོའི་",
            "རང་དབང་གི་མགྲིན་ཚབ་པ་ཡིན་སྟབས། ",
            "བོད་རྒྱའི་དཀའ་རྙོག་གཙང་སེལ་མ་བྱུང་བར་དུ། ",
            "རྒྱ་གཞུང་གིས་བོད་མིའི་ངོ་བོ་རྩ་གཏོར་དང་། ",
            "བོད་མིའི་ཐོབ་ཐང་འཕྲོག་བཅོམ་གྱི་གདུག་རྩུབ་སྲིད་ཇུས་ལག་བསྟར་བྱེད་བཞིན་པའི་",
            "དངོས་དོན་རྣམས་",
            "སྐབས་འཕྲལ་སོ་སོར་རང་རིགས་གཞོན་སྐྱེས་གཙོས་པའི་བོད་དོན་",
            "དང་བླངས་ཞུ་གཏུག་ལས་འགུལ་བརྒྱུད་",
            "རང་དབང་ཡུལ་གྲུ་ཁག་གི་གྲོས་ཚོགས་དང་། ",
            "སྲིད་གཞུང་། ",
            "བློ་འདོན་ལྟེ་གནས་ཁང་། ",
            "གསར་འགྱུར་བརྒྱུད་ལམ་ཁག་བཅས་པར་འདོན་འབུལ་ཞུས་ཏེ",
            "གྲུབ་འབྲས་ནུས་ལྡན་འབྱུང་བའི་ཐབས་ཚུལ་མཐའ་དག་ལ་འབད་འབུངས་བྱ་རྒྱུ་།",
            "རྒྱ་གཞུང་གིས་གདུག་རྩུབ་སྲིད་ཇུས་ཇི་ལྟར་རྒོད་ནའང་། ",
            "གཞིས་བཞུགས་སྤུན་ཟླ་རྣམ་པས་རང་མི་རིགས་ཀྱི་ཆོས་རིག་དང་། ",
            "སྐད་ཡིག །",
            "ཡུལ་གོམས་གཤིས་ལུགས་གཅེས་ཉར་དང་། ",
            "ཁོར་ཡུག་སྲུང་སྐྱོབ་ཐོག་",
            "བློ་སྟོབས་འགྱུར་མེད་ཀྱིས་འགན་ཁུར་ལེན་བཞིན་པ་ནི་",
            "བཙན་བྱོལ་བོད་མིའི་སེམས་ཤུགས་ཀྱི་རྒྱབ་རྟེན་གཙོ་བོ་དེ་ཡིན་ཞིང་",
            "ཁོང་རྣམ་པས་",
            "འགན་ཁུར་བཞེས་བཞིན་པ་དེ་ནི་",
            "འགྲོ་བ་མིའི་ལྷན་སྐྱེས་ཀྱི་ཐོབ་ཐང་ཞིག་ཡིན་།",
            ""
        ],
        [
            "རྒྱ་ནག་གི་རྩ་ཁྲིམས་དང་མཐུན་པ་ཞིག་ཀྱང་ཡིན་པར་།",
            "སྙིང་སྟོབས་འགྱུར་མེད་ཀྱི་ཐོག་ནས་རང་མི་རིགས་ཀྱི་ངོ་བོ་གཅེས་ཉར་གྱི་",
            "ཐོབ་ཐང་བརྩོན་ལེན་ཐོག་འབད་འབུངས་རྒྱུན་བསྲིངས་གནང་གལ་དང་། ",
            "བྱེས་འབྱོར་བོད་མི་རྣམས་ནས་ཀྱང་རྒྱ་གཞུང་གིས་",
            "བོད་ཀྱི་རིག་གཞུང་རྩ་གཏོར་གཏོང་བཞིན་པའི་སྲིད་ཇུས་ངོས་ཟིན་པའི་ཐོག་ནས་",
            "རང་མི་རིགས་ཀྱི་ངོ་བོ་གཅེས་ཉར་ཐད་ཁུར་བརྩོན་སྔར་ལྷག་སྐྱེད་དགོས་པའི་འབོད་སྐུལ་ཞུ་བཞིན་།",
            "བོད་མི་རྣམས་གཞན་ཡུལ་དུ་བཙན་བྱོལ་གྱི་ལོ་ངོ་འདི་དག་རིང་། ",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གི་དབུ་ཁྲིད་ལམ་སྟོན་འོག །",
            "སྒྲིག་འཛུགས་ནུས་ལྡན་དང་སྤྱི་ཚོགས་ཡར་རྒྱས་ཀྱི་གྲུབ་འབྲས་འབུར་ཐོན་བྱུང་ཡོད་པ་ཚང་མའི་དྲན་ཡུལ་དུ་ཉར་རོགས་།",
            "འདས་པའི་ལོ་ངོ་དྲུག་ཅུ་ལྷག་རིང་བཙན་བྱོལ་བོད་མི་རྣམས་ལ་",
            "མཐུན་འགྱུར་རོགས་མགོན་གནང་མཁན་རྒྱ་གར་དབུས་སའི་གཞུང་གིས་གཙོས་པའི་",
            "མཛའ་འབྲེལ་རྒྱལ་ཁབ་ཁག་དང་། ",
            "བོད་དོན་རྒྱབ་སྐྱོར་བ་རྣམས་པར་གོ་སྐབས་འདི་བརྒྱུད་སྙིང་དབུས་ནས་བཀའ་དྲིན་རྗེས་དྲན་ཞུ་གི་།",
            "ཨ་རི་གཞུང་གིས་ཉེ་ལམ་དམིགས་བསལ་བོད་དོན་འབྲེལ་མཐུད་པ་བསྐོ་འཛུགས་གནང་བར་ཐུགས་རྗེ་ཆེ་ཞུ་རྒྱུ་དང་། ",
            "ང་ཚོར་མཐུན་ཕྱོགས་རྒྱལ་ཁབ་ཁག་ནས་བོད་ཀྱི་དངོས་ཡོད་ལོ་རྒྱུས་ཀྱི་གནས་བབ་ལ་ངོས་འཛིན་དང་། ",
            "དེ་བརྒྱུད་ནས་བོད་རྒྱའི་དཀའ་རྙོག་སེལ་སླད་དབུ་མའི་ལམ་གྱི་སྲིད་ཇུས་ལ་",
            "གདེང་འཇོག་གིས་རྒྱབ་སྐྱོར་ཡོང་བའི་རེ་བ་འཆང་བཞིན་།",
            "དེ་བཞིན་དུ་རྒྱལ་ཚོགས་འགྲོ་བ་མིའི་ཐོབ་ཐང་ལྷན་ཚོགས་ཀྱི་",
            "ཚོགས་གཙོ་མེ་ཤལ་བྷའེ་ཆི་ལཊ་མཆོག་ (Michelle Bachelet) ཕྱི་ཟླ་ ༥ ནང་ཤིན་ཅང་སོགས་",
            "ས་གནས་ཁག་ཅིག་ཏུ་གཟིགས་སྐོར་ལ་ཕེབས་འཆར་བསྒྲིགས་འདུག་པར། ",
            "བོད་ཁུལ་དུའང་ངེས་ཕེབས་གནང་ཐབས་ཡོང་བའི་འབོད་སྐུལ་ཞུ་གི་།",
            ""
        ],
        [
            "རང་ལོ་ ༢༦ ཡིན་པའི་བོད་ཀྱི་གཞས་པ་གྲགས་ཅན་ཚེ་དབང་ནོར་བུ་ལགས་ཀྱིས་ཕྱི་ཟླ་ ༢ ཚེས་ ༢༥ ཉིན་ལྷ་སར་རང་ལུས་མེར་སྲེག་བཏང་སྟེ་",
            "འདས་གྲོངས་གྱུར་པའི་གནས་ཚུལ་བརྒྱུད་ལམ་ཁག་ཏུ་ཐོན་འདུག་ཀྱང་། ",
            "རྒྱ་གཞུང་གི་དམ་དྲག་བཙན་པའི་དབང་གིས་ཁོང་འདས་གསོན་ཇི་ཆགས་དང་། ",
            "དེ་མིན་གྱི་གནས་ཚུལ་རག་སོན་མ་བྱུང་།",
            "ང་ཚོས་གཞོན་སྐྱེས་འདིར་མཆོག་གསུམ་ཐུགས་རྗེའི་རྗེས་འཛིན་གཡེལ་མེད་གནང་བའི་སྐྱབས་སྨོན་ཞུ་རྒྱུ་དང་། ",
            "བོད་དང་བོད་མིའི་གནས་སྟངས་གཉན་འཕྲང་གི་དུས་སྐབས་འདིར། ",
            "ལྷག་བསམ་ཅན་གཅིག་གི་ཚེ་སྲོག་ཤོར་བ་ཡིན་ན་",
            "བོད་སྤྱི་པར་གསབ་ཐབས་མེད་པའི་གྱོང་གུན་ཆེན་པོ་ཡིན་སྟབས། ",
            "རང་ཅག་བོད་མི་ཚོས་ཚེ་སྲོག་ལ་གཅེས་སྤྲས་ཀྱི་སྒོ་ནས་",
            "མི་ཚེའི་ནུས་རྩལ་ཡོངས་རྫོགས་བོད་བསྟན་སྲིད་མི་རིགས་ལ་སྲི་ཞུ་ཞབས་འདེགས་ཐད་ལེགས་སྐྱེས་འབུལ་ཐུབ་པའི་འབོད་སྐུལ་ཆབས་ཅིག་ཏུ་ཞུ་བཞིན་།",
            "དེ་རིང་གི་དུས་དྲན་འདི་ཡང་ཡུཀ་རེན་ལ་བཙན་འཛུལ་ལས་བྱུང་བའི་གཡུལ་འཁྲུག་གི་སྨག་རུམ་སྟུག་པོའི་འོག་ནས་སྲུང་བརྩི་ཞུ་བཞིན་ཡོད་ཅིང་། ",
            "གཡུལ་ཟིང་དེའི་དབང་གིས་འདས་གྲོངས་སུ་གྱུར་པ་རྣམས་ལ་མྱ་ངན་རྗེས་དྲན་དང་། ",
            "རྨས་སྐྱོན་ཕོག་པ་རྣམས་དང་། ",
            "བཙན་བྱོལ་དུ་གྱར་བའི་ཡུཀ་རེན་གྱི་མི་མང་ས་ཡ་ ༢ ལྷག་ལ་གདུང་སེམས་མཉམ་བསྐྱེད་ཞུ་རྒྱུ་དང་། ",
            "འཛམ་གླིང་འདིར་རང་བྱུང་གི་ནད་ཡམས་འབྱུང་འཁྲུག་དང་། ",
            "མིས་བཟོས་པའི་གཡུལ་ཟིང་གི་དཀའ་ཉེན་འདི་རིགས་གང་མགྱོགས་སངས་ནསའགྲོ་བ་མི་རྣམས་ཞི་བདེ་བག་ཕེབས་དང་། ",
            "བྱམས་བརྩེ་བདེ་སྐྱིད་ཀྱི་དཔལ་ལ་ལོངས་སུ་སྤྱོད་ཐུབ་པའི་གསོལ་འདེབས་སྨོན་ལམ་ཞུ་བཞིན་།",
            ""
        ],
        [
            "མཐའ་དོན། ",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་སྐུ་ཚེ་༸ཞབས་པད་བརྟན་ཅིང་། ",
            "ཐུགས་བཞེད་ལྷུན་གྱིས་འགྲུབ་པ་དང་། ",
            "བོད་དོན་བདེན་མཐའ་མྱུར་དུ་གསལ་བའི་སྨོན་འདུན་།",
            "བཀའ་ཤག་གིས་ཕྱི་ལོ་ ༢༠༢༢ ཟླ་ ༣ ཚེས་ ༡༠ ལ། །",
            ""
        ]
    ]
}