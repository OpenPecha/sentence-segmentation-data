{
    "version": "BO8654",
    "reviewed_text": [
        [
            "མང་གཙོ་དུས་ཆེན་ཐེངས་ ༦༡ པའི་མཛད་སྒོར་",
            "བཀའ་ཤག་གི་གསུང་བཤད། ",
            "༄༅། །སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་དང་། ",
            "གང་གི་ཕེབས་རྗེས་སྙེགས་པའི་བོད་མི་ཁྲི་བརྒྱད་ཙམ་",
            "རྒྱ་གར་ནང་བཙན་བྱོལ་དུ་འབྱོར་རྗེས། ",
            "ཕྱི་ལོ་ ༡༩༦༠ ལོར་",
            "སྐབས་དང་པོའི་སྤྱི་འཐུས་ལྷན་ཚོགས་དབུ་བརྙེས་།",
            "དེ་རིང་ང་ཚོས་མི་ལོ་ ༦༡ འཁོར་བའི་དུས་ཆེན་སྲུང་བརྩི་ཞུ་གི་།",
            "དེ་ཡང་བཙན་བྱོལ་དུ་",
            "འབྱོར་བའི་ཟླ་བ་བཅུ་ཙམ་གྱི་རྗེས་།",
            "ཕྱི་ལོ་ ༡༩༦༠ ཟླ་ ༢ ཚེས་ ༣ ཉིན། ",
            "བཙན་བྱོལ་བོད་མི་རྣམས་ཐེངས་དང་པོར་",
            "རྒྱ་གར་རྡོ་རྗེ་གདན་དུ་འདུ་འཛོམས་སྟེང་། ",
            "མཐུན་བསྒྲིལ་རྡོག་རྩ་གཅིག་བསྒྲིལ་དང་། ",
            "༸གོང་ས་༸སྐྱབས་མགོན་ཆེན་པོའི་ཡང་དག་པའི་དབུ་ཁྲིད་འོག་",
            "བཀའ་དགོངས་ཟབ་མོ་དང་མཐུན་པའི་ཁུར་བབས་ཞུ་བྱ་",
            "ཅི་མཆིས་ན་ནུས་འཆི་ཐུབ་ཞུ་རྒྱུ་",
            "བསྟན་སྲུང་དམ་ཅན་རྒྱ་མཚོ་དཔང་དུ་",
            "བཙུགས་ཏེ་མནའ་གན་མཐུ་མོ་ཆེ་འབུལ་སྐབས། ",
            "༸གོང་ས་མཆོག་གིས། “བོད་ནང་",
            "རང་རེ་སྔ་མའི་གནས་སྟངས་དེ་དག་དང་",
            "མ་འདྲ་བའི་ཆོས་སྲིད་གཉིས་ལྡན་གྱི་དམངས་གཙོའི་གཞུང་ཞིག་འཛུགས་རྒྱུ་དེ་",
            "ཧ་ཅང་གལ་ཆེན་པོ་ཡིན་པར་།",
            "མི་དམངས་ཀྱི་ཚབ་བྱེད་ཐུབ་མཁན་དང༌། ",
            "རྒྱ་ཆེའི་མང་ཚོགས་ཀྱིས་འོས་བསྡུའི་ལམ་ནས་",
            "བསྐོ་གཞག་བྱས་པའི་མི་དམངས་འཐུས་མིའི་ཚོགས་འདུ་ཞིག་དགོས་ཀྱི་།",
            ""
        ],
        [
            "ཁྱེད་རང་ཚོ་ཕར་ལོག་རྗེས་མང་ཚོགས་ཁྲོད་ནས་",
            "ཤེས་ཡོན་ཡོད་པ་དང༌། ",
            "འཇོན་ཐང་ཡོད་པ། ",
            "རྒྱལ་ཞེན་ལྷག་བསམ་ལྡན་པ། ",
            "མང་ཚོགས་ཀྱིས་ཡིད་ཆེས་འཕེར་བའི་",
            "མི་འགྲོ་མིང་འདོན་བྱེད་།",
            "གནས་སྐབས་རིང་",
            "ཆོས་བརྒྱུད་ཆེན་པོ་བཞི་ནས་འཐུས་མི་རེ་དང༌། ",
            "ཆོལ་ཁ་གསུམ་ནས་",
            "འཐུས་མི་གསུམ་རེ་འདེམས་དགོས་”ཞེས་",
            "བཀའ་སློབ་བསྩལ་དོན་ལྟར། ",
            "རང་ཁུངས་སོ་སོ་ནས་སྤྱི་འཐུས་སེར་སྐྱ་",
            "མི་གྲངས་བཅུ་གསུམ་འོས་འདེམས་ཞུས་ཏེ",
            "༡༩༦༠ ཟླ་ ༩ ཚེས་ ༢ ཉིན་སྐབས་དང་པོའི་",
            "བོད་མི་མང་སྤྱི་འཐུས་རྣམ་པས་",
            "ལས་ཁུར་དམ་འབུལ་ཞུས་ཡོད་པ་དང་། ",
            "ཕྱི་ལོ་ ༡༩༧༥ ལོར་བཀའ་ཤག་གིས་",
            "དུས་ཚེས་དེ་ཉིད་གཞུང་འབྲེལ་མང་གཙོའི་",
            "དུས་ཆེན་དུ་གསལ་བསྒྲགས་གནང་ནས་",
            "དུས་ཆེན་སྲུང་བརྩི་ཞུ་ལམ་ཆགས་།",
            "བཙན་བྱོལ་དུ་འབྱོར་མ་ཐག་པའི་",
            "དཀའ་ཚེགས་ཀྱི་ཁོར་ཡུག་དེ་ལྟ་བུའི་ནང་། ",
            "མི་མང་གི་འཐུས་མི་འདེམས་བསྐོ་དང་། ",
            "དེ་བརྒྱུད་ནས་བཙན་བྱོལ་བོད་གཞུང་གི་",
            "གྲུབ་ཆར་བསྒྱུར་བཅོས་ཀྱི་གོམ་སྟབས་",
            "ཆེན་པོ་སྤོ་དགོས་དོན་ནི། ",
            "མི་ཉུང་ཤས་ཀྱིས་དབང་བསྒྱུར་དེ་",
            "མི་མང་གིས་དབང་བསྒྱུར་དང་། ",
            "གང་ཟག་གིས་དབང་བསྒྱུར་དེ་",
            "ཁྲིམས་ཀྱིས་དབང་བསྒྱུར་ལ་",
            ""
        ],
        [
            "སྐུལ་འདེད་དང་སྣེ་ཁྲིད་ལ་",
            "མངོན་པར་ཕྱོགས་པ་ཞིག་།",
            "བཙན་བྱོལ་བོད་གཞུང་འདི་",
            "ཆོས་བརྒྱུད་བྱེ་བྲག་པ་ཞིག་ལ་བརྟེན་པ་མ་ཡིན་པར། ",
            "དགེ་ལུགས་དང་། ",
            "བོད་བརྒྱུད་ནང་བསྟན་གྱི་ཆོས་བརྒྱུད་",
            "གཞན་ཐུན་མོང་གི་གཞུང་ཞིག་དང་། ",
            "གཞུང་ས་དགའ་ལྡན་ཕོ་བྲང་གི་དུས་ཕྱིས་",
            "བོད་ཀྱི་ས་ཁོངས་བྱེ་བྲག་ལ་མ་གཏོགས་",
            "དབང་ལུང་གིས་མ་སྙོབ་པའི་ཡུལ་སྡེ་",
            "དེ་དག་ཙམ་མ་ཡིན་པར། ",
            "ཆོལ་ཁ་གསུམ་གྱི་བོད་ས་ཁྱོན་ཡོངས་ལ་ཁྱབ་པ་ཞིག་",
            "དགོས་པའི་གཟིགས་རྒྱང་དཀྱེལ་ཡངས་ཤིག་",
            "སྐབས་དེ་དུས་ནས་བཟུང་བ་ལ་བརྟེན་ནས་",
            "བྱུང་བ་ཞིག་ཡིན་ཞིང་། ",
            "བཙན་བྱོལ་ནང་བོད་མི་རྣམས་ལོ་ངོ་བརྒྱ་ཕྲག་དུ་མའི་རྗེས་ནས་",
            "མི་རིགས་ཀྱི་འདུ་ཤེས་གཅིག་གྱུར་སྔར་མ་གྲགས་པ་ཞིག་",
            "བྱུང་ཡོད་པ་དེའང་མང་གཙོའི་གོམ་སྟབས་",
            "འདིས་བསྐྱེད་པའི་འབྲས་བུར་ངོས་འཛིན་བྱེད་ཆོག",
            "དེ་ཡང་ཕྱི་ལོ་ ༡༩༦༡ ཟླ་ ༡༠ ཚེས་ ༡༠ ཉིན་",
            "མ་འོངས་བོད་ཀྱི་རྩ་ཁྲིམས་སྙིང་བསྡུས་དང་། ",
            "༡༩༦༣ ཟླ་ ༣ ཚེས་ ༡༠ ཉིན་",
            "བོད་ཀྱི་རྩ་ཁྲིམས་ཡོངས་བསྒྲགས་མཛད་དེ",
            "མི་མང་གི་གཞི་རྩའི་ཐོབ་ཐང་ཁག་ལ་འགན་ལེན་ཐོག ",
            "མང་གཙོའི་ཀ་བ་གསུམ་གྱི་བཀོད་དབྱིབས་དང་། ",
            "མངའ་སྡེ་སོ་སོའི་སྒྲིག་འཛུགས་བཞེངས་སྐྲུན་གྱིས་",
            "མཚོན་པའི་ཆ་ལག་ཡོངས་སུ་ཚང་བར་མཛད་པ་མ་ཟད། ",
            "མང་གཙོ་ཚད་ལྡན་ཡོང་ཆེད། ",
            "༸གོང་ས་༸སྐྱབས་མགོན་ཆེན་པོ་མཆོག་གི་",
            "སྐུ་དབང་ཕྱིར་བསྡུ་ཆོག་པའི་ཆ་རྐྱེན་ཡང་",
            "གསལ་པོར་བཀོད་ཡོད་པ་དང་། ",
            "དེ་འབྲེལ་གཞུང་རྙིང་པའི་སྐབས་ཀྱི་",
            "གོ་མིང་ཆེ་ཕྲ་ཇི་ཡོད་ཕྱིར་བསྡུ་གནང་འདུག",
            ""
        ],
        [
            "ཕྱི་ལོ་ ༡༩༦༦ ཟླ་ ༥ ཚེས་ ༣ ཉིན་བར་",
            "སྤྱི་འཐུས་རྣམ་པ་ལས་ཁུངས་ཟུར་དུ་མེད་པར། ",
            "ལྷན་ཁང་སོ་སོའི་ནང་ཆ་བགོས་ཀྱིས་",
            "རྒྱུན་བཅར་ལས་བགོས་ཁག་སྒྲུབ་བཞིན་ཡོད་ནའང་། ",
            "ཕྱི་ལོ་ ༡༩༦༠ ལོར་ལས་ཁུངས་ཆེ་ཁག་ལྔ་དང་། ",
            "ཡན་ལག་ལས་ཁུངས་བཞི་བཅོས་སྒྲིག་བྱེད་སྐབས། ",
            "དེ་དག་གི་ལས་སྣེ་གཞུང་ཞབས་མི་འགྲོ་རྣམས་",
            "༸གོང་ས་མཆོག་ལ་འཆར་འབུལ་ཞུ་མཁན་",
            "སྤྱི་འཐུས་ལྷན་ཚོགས་རེད་འདུག",
            "སྐབས་དེ་དག་ཏུ། ",
            "བོད་ནང་རྒྱ་གཞུང་གིས་",
            "ངོ་ལོག་ཟིང་འཁྲུག་ཞོད་འཇགས་དང་། ",
            "དེར་མཐུད་པའི་དམངས་གཙོ་བཅོས་བསྒྱུར་སོགས་ཀྱི་",
            "སྲིད་ཇུས་ལག་བསྟར་བྱས་།",
            "བོད་ཡུལ་དེ་དམྱལ་བ་མི་ཡུལ་དུ་འཕོས་པ་ལྟ་བུ་",
            "ཡ་ངའི་གནས་སྟངས་ཇི་ཆགས་",
            "༸པཎ་ཆེན་སྐུ་ཕྲེང་བཅུ་པ་ཆོས་ཀྱི་རྒྱལ་མཚན་མཆོག་གིས་",
            "རྒྱ་གཞུང་ལ་",
            "༡༩༦༢ ལོར་ཡིག་འབྲུ་ཁྲི་བདུན་གྱི་",
            "སྙན་ཞུ་ཞིག་འབུལ་གཏོང་གནང་བའི་",
            "ནང་གསལ་འདོན་མཛད་ཡོད་པ་དང་། ",
            "སྙན་ཞུ་དེ་ལ་བརྟེན་ནས་",
            "༸པཎ་ཆེན་རིན་པོ་ཆེ་ལོ་ངོ་",
            ""
        ],
        [
            "༡༤ རིང་བཀག་བསྐྱིལ་བཙོན་འཇུག་བྱས་ཤིང་། ",
            "ད་དུང་རིག་གནས་གསར་བརྗེའི་སྐབས་སུ་",
            "དྲག་པོའི་འཐབ་རྩོད་གདུག་རྩུབ་ཆེན་པོ་མྱོང་དགོས་བྱུང་།",
            "སྤྱི་འཐུས་ལྷན་ཚོགས་བཙུགས་པ་དང་མཉམ་དུ། ",
            "བཀའ་སྤྱི་གཉིས་དང་། ",
            "སྲི་ཞུའི་ལས་།",
            "ཡན་ལག་སྡེ་ཁག་གི་འགན་འཛིན་བཅས་ལས་གྲུབ་པའི་",
            "ཟླ་དྲུག་ལས་བསྡོམས་ཚོགས་འདུའི་ལམ་སྲོལ་བཏོད་དེ་",
            "༡༩༦༩ ལོ་བར་ཚོགས་འདུ་ཐེངས་ ༡༧ སྐོང་ཚོགས་གནང་ཡོད་པ་དང་། ",
            "ལོ་དེ་ནས་བཟུང་ཕྱི་ལོ་ ༡༩༨༩ བར་ལོ་འཁོར་སྲི་ཞུའི་",
            "ཚོགས་ཆེན་ཐེངས་ ༡༦ སྐོང་ཚོགས་གནང་སྲོལ་བཟོས་པ་དེའི་",
            "གྲུབ་ཆའི་ཁོངས་སུ་ས་གནས་ཀྱི་",
            "ལས་སྣེ་ཕལ་ཆེ་བ་ཚུད་ཡོད་པས། ",
            "ཚོགས་འདུ་དེ་དག་གིས་བཙན་བྱོལ་བོད་མིའི་",
            "མང་གཙོའི་འཕེལ་རིམ་ནང་བྱེད་ནུས་",
            "ཧ་ཅང་གལ་འགངས་ཆེན་པོ་འདོན་ཐུབ་ཡོད་ཅིང་། ",
            "༸གོང་ས་མཆོག་གིས་ཕྱི་ལོ་ ༡༩༦༥ ནས་",
            "བཟུང་གཞིས་སྒར་ཆེ་ཁག་རྣམས་སུ་",
            "སྒར་འཐུས་ཐོག་གཞིས་སྒར་སོ་སོའི་",
            "འགོ་འཛིན་ཡང་མི་མང་ནས་ཐད་ཀར་",
            "འོས་བསྡུ་དགོས་པའི་ལམ་སྟོན་ཕེབས་ཡོད་པ་དང་། ",
            "༡༩༧༢ ལོར་ཝ་ར་ན་སིར་གནས་འཁོད་བོད་རིགས་ཚོས་",
            "སྣེ་ཁྲིད་དེ་གཞུང་གི་འགྲོ་གྲོན་ལ་ཕན་སླད་",
            "བོད་རང་དབང་བདེན་པའི་ལས་འགུལ་ཚོགས་ཆུང་",
            "ཁག་ས་གནས་སོ་སོར་གསར་འཛུགས་གནང་།",
            ""
        ],
        [
            "ཡིན་ནའང་། ",
            "བཙན་བྱོལ་ནང་མང་གཙོའི་",
            "གོམ་སྟབས་རླབས་ཆེན་དེར་",
            "འགོག་རྐྱེན་མ་འཕྲད་པ་མིན་པར། ",
            "མང་གཙོའི་ལམ་སྲོལ་བཙུགས་པ་ལ་བརྟེན་ནས",
            "སྟོབས་ཤུགས་རྙིང་པའི་རྒྱུན་ཆགས་ཁེ་ཕན་ལ་",
            "དོ་ཕོག་འགྲོ་རྒྱུ་ཡིན་པའང་སྨོས་མེད་ཡིན་པས། ",
            "དེ་དག་དང་། ",
            "མང་གཙོའི་གོ་རྟོགས་མེད་མཁན་ཚོས་",
            "མང་གཙོའི་འཕེལ་རིམ་ལ་",
            "འགོག་རྐྱེན་སྣ་ཚོགས་ཤིག་བཟོས་ཡོད་ནའང་། ",
            "༸གོང་ས་༸སྐྱབས་མགོན་ཆེན་པོས་",
            "མང་གཙོའི་ལམ་ལུགས་ལག་བསྟར་གྱི་",
            "ཐུགས་བསྐྱེད་དམ་བཅའ་བརྟན་ཅིང་གཡོ་བ་མེད་པའི་",
            "མཐུ་ནུས་ལ་བརྟེན་ནསདུས་",
            "རབས་འཕེལ་འགྱུར་གྱི་གོམ་སྟབས་དང་",
            "མཐུན་པའི་བསྒྱུར་བཅོས་རྣམས་",
            "བཀག་འགོག་གཏན་ནས་བྱེད་ཐུབ་།",
            "ཕྱི་ལོ་ ༡༩༧༤ ལོར། ",
            "བོད་ཀྱི་གཞོན་ནུ་ལྷན་ཚོགས་ནས་",
            "ཆོལ་ཁ་སོ་སོའི་སྤྱི་འཐུས་འོས་གཞི་ལ་",
            "ཆོལ་ཁ་གསུམ་གའི་འོས་འཕེན་པས་",
            "འོས་བསྡུ་བྱེད་དགོས་པའི་བསམ་འཆར་ཕུལ་ཏེ",
            ""
        ],
        [
            "མཇུག་སྐྱོང་སྙན་ཞུ་རིམ་ཅན་དུ་ཕུལ་མཐར། ",
            "༡༩༨༡ ལོར་ཆེས་མཐོའི་རྒྱུན་ལས་ལྷན་ཚོགས་ནས་",
            "བསམ་ཚུལ་ངོས་བཞེས་དང་། ",
            "སྒྲིག་གཞིར་བསྐྱར་བཅོས་གནང་ཡོད་ནའང་། ",
            "༡༩༨༢ ལོའི་སྐབས་ ༨ པའི་སྤྱི་ལྷན་འོས་བསྡུའི་ལས་རིམ་ནང་། ",
            "མདོ་སྟོད་དང་། ",
            "རྙིང་མའི་སྤྱི་འཐུས་རྣམས་འོས་གཞིའི་ཁོངས་ནས་",
            "རྩ་དགོངས་ཞུས་ཏེསྔོན་འགྲོའི་འོས་བསྡུའི་",
            "གྲུབ་འབྲས་ཁོངས་ཡེ་ཤེས་དབྱིངས་དཔྱད་གནང་སྐྱོང་གི་གསོལ་འདེབས་ཞུས་ཤིང་། ",
            "༡༩༨༤ ལོར་སྤྱི་ལྷན་སྐབས་ ༩ པའི་འོས་བསྡུའི་ལས་རིམ་ནང་",
            "མདོ་སྟོད་ཆོལ་ཁ་མཉམ་ཞུགས་མ་གནང་བའི་གླེང་ལྷག་དབང་གིས། ",
            "ཡེ་ཤེས་དབྱིངས་དཔྱད་ཡོང་བའི་གསོལ་འདེབས་ཞུས་པ་དང་། ",
            "སྤྱི་ལྷན་སྐབས་ ༡༠ པར་ཡང་རྙིང་མ་དང་། ",
            "མདོ་སྟོད་གཉིས་ཀའི་སྔོན་འགྲོའི་འོས་དམིགས་སུ་",
            "ཉུང་མཐའི་གྲངས་ཚད་མ་ལོངས་པར། ",
            "ཆེས་མཐོའི་རྒྱུན་ལས་ལྷན་ཚོགས་ནས་",
            "སྐབས་སྔ་མའི་སྤྱི་འཐུས་རང་འཇགས་སྡོད་དགོས་པའི་",
            "གྲོས་ཆོད་༸སྙན་གསན་ལྟར་བྱེད་དགོས་བྱུང་འདུག",
            "དེ་བཞིན་དུ་ ༡༩༧༧ ལོ་སྟོད་ནས་བཟུང་། ",
            "༸གོང་ས་མཆོག་གིས་བཀའ་ཤག་དང་",
            "རྒྱུན་ལས་ལྷན་ཚོགས་སུ། ",
            "༸གོང་ས་མཆོག་གི་དབུ་ཁྲིད་འོག་དང་། ",
            "བཀའ་ཤག་གི་གོང་དུ་མི་གཅིག་བསྐོ་གཞག་དང་། ",
            "བཀའ་བློན་ཡོང་ཁུངས་དང་། ",
            "ལས་ཡུན་ཚོད་འཛིན་ཇི་ལེགས་ཀྱི་",
            "བཀའ་སློབ་བསྩལ་འདུག་ཅིང་། ",
            "༡༩༨༩ ལོའི་སྲི་ཞུའི་ཚོགས་ཆེན་ཐེངས་ ༡༦ པའི་སྟེང་། ",
            "ཆབ་སྲིད་ཀྱི་འགོ་ཁྲིད་མི་མང་གིས་འོས་བསྡུའི་",
            "ལམ་ནས་ཡོང་རྒྱུ་ཡོད་པ་ཞིག་",
            "བཟོ་དགོས་པའི་བཀའ་སློབ་ཕེབས་འདུག་ཀྱང་། ",
            "ཚོགས་འདུ་དེ་དག་ནས་བཀའ་བཞིན་སྒྲུབ་པའི་",
            "བསམ་ཚུལ་རྩེ་མཐུན་ཞིག་འབུལ་ཐུབ་།",
            "ཕྱི་ལོ་ ༡༩༩༠ ལོར། ",
            "བཀའ་ཤག་དང་སྤྱི་འཐུས་ལྷན་ཚོགས་ཕྱིར་བསྡུ་གནང་།",
            "ཕྱི་ཟླ་ ༥ ནང་བཙན་བྱོལ་བོད་མིའི་མི་འཐུས་ ",
            "༣༦༩ ཙམ་འདུས་པའི་དམིགས་བསལ་ཚོགས་ཆེན་སྡུད་སྐོང་དང་། ",
            "དེར་མཐུད་༸གོང་ས་མཆོག་གིས་རྩ་ཁྲིམས་ཟིན་",
            "བྲིས་བསྐྱར་ཞིབ་ཚོགས་ཆུང་ཐད་བསྐོས་བསྐྱངས་།",
            ""
        ],
        [
            "ཕྱི་ལོ་ ༡༩༩༡ ཟླ་ ༦ ཚེས་ ༡༤ ཉིན་",
            "སྐབས་ ༡༡ པའི་བོད་མི་མང་སྤྱི་འཐུས་ལྷན་ཚོགས་སུ་",
            "བཙན་བྱོལ་བོད་མིའི་བཅའ་ཁྲིམས་",
            "གཏན་འབེབས་མཛད་པའི་ནང་མང་གཙོའི་ཀ་བ་གསུམ་དང་། ",
            "རང་དབང་ལྡན་པའི་སྡེ་ཚན་གསུམ་ཚང་བར་བགྱིས་ཤིང་། ",
            "ཕྱི་ལོ་ ༢༠༠༡ ལོར། ",
            "བཀའ་བློན་ཁྲི་པ་མང་ཚོགས་ཀྱིས་",
            "ཐད་ཀར་འདེམས་བསྐོའི་ལམ་སྲོལ་བཙུགས་།",
            "༸གོང་ས་༸སྐྱབས་མགོན་ཆེན་པོ་མཆོག་",
            "ཕྱེད་བགྲེས་ཡོལ་གྱི་ཚུལ་དུ་།",
            "༢༠༡༡ ལོར་བཅའ་ཁྲིམས་བསྐྱར་བཅོས་ ༢༥ པ་བརྒྱུད་",
            "༸གོང་ས་༸སྐྱབས་མགོན་ཆེན་པོ་མཆོག་གི་ཆབ་སྲིད་དང་",
            "འཛིན་སྐྱོང་གི་འགན་དབང་རྣམས་",
            "བོད་མིའི་སྒྲིག་འཛུགས་ཀྱི་འགོ་ཁྲིད་ཚོར་ཆ་བགོས་ཀྱིས་",
            "གསོལ་བསྩལ་གནང་ནས་ད་ལྟ་ང་ཚོས་",
            "ལག་བསྟར་བྱེད་བཞིན་པ་འདི་།",
            "མང་གཙོའི་ལམ་ལུགས་ཀྱི་སྙིང་པོ་ནི། ",
            "ཨ་རིའི་སྲིད་འཛིན་",
            "ཨབ་ར་ཧིམ་ལིན་ཁོན་མཆོག་གིས་གསུངས་པ་ལྟར། ",
            "སྲིད་གཞུང་དེ་ཉིད་མི་མང་ལ་བདག་ཅིང་། ",
            "མི་མང་གིས་དབང་བསྒྱུར་བྱེད་དགོས་པ་དང་། ",
            "མི་མང་གི་ཆེད་དུ་བཙུགས་པ་ཞིག་ཡིན་།",
            "དེ་ལྟར་ཡོང་བ་ལ་ཁྲིམས་ཀྱིས་",
            "དབང་བསྒྱུར་གྱིས་ཁག་ཐེག་བྱེད་དགོས་ཤིང་། ",
            "ཁྲིམས་ཡིག་མཐའ་དག་གི་ཕྱི་མོ་རྩ་ཁྲིམས་ །) ",
            "ཡིན་པ་དེའི་ནང་དོན་གཙོ་བོ་ནི། ",
            "གཞུང་གི་བྱེད་སྒོ་མཐའ་དག་ཁྲིམས་ཀྱི་",
            "རྒྱ་ལས་མི་འགོངས་པའི་ཚོད་འཛིན་དང་། ",
            "མི་མང་གི་གཞི་རྩའི་ཐོབ་ཐང་ཁག་ལ་",
            "དོ་ཕོག་མི་འབྱུང་བའི་འགན་ལེན་བྱེད་དགོས་པ་དེ་།",
            ""
        ],
        [
            "རྩ་ཁྲིམས་ཀྱི་ནང་དོན་ནི་",
            "མང་ཚོགས་ཀྱི་མངོན་འདོད་ཡིན་པས། ",
            "ལས་ཀྱི་སྣེ་མོ་བ་ཚོས་དེ་ལ་",
            "འགལ་ལྡོག་བྱེད་མི་ཆོག་པ་དང་། ",
            "སླ་འཆོས་ཀྱི་སྒོ་ནས་རྩ་ཁྲིམས་ཀྱི་",
            "ནང་དོན་བསྒྱུར་བཅོས་བྱེད་ཆོག་པ་ཞིག་ཀྱང་།",
            "དེར།",
            "སྐབས་གསར་པའི་བཀའ་ཤག་གི་སྤྱི་སྙོམས་དྲང་བདེན་གྱི་",
            "བསྒྲགས་ཚིག་འདིའི་སྙིང་པོ་ཁྲིམས་ཀྱིས་",
            "དབང་བསྒྱུར་ཡིན་ཟེར་དོན་ཡང་རྒྱུ་མཚན་དེར་ཐུག་།",
            "མང་གཙོའི་ལམ་ལུགས་ནི་ང་ཚོས་རང་དབང་འཐབ་རྩོད་ཀྱི་",
            "སྟོབས་ཤུགས་མི་ཉམས་རྒྱུན་འཛིན་དང་། ",
            "ནུས་པ་མཉམ་སྤུངས་ཀྱི་མཐུན་རྐྱེན་རྩ་",
            "འགངས་ཆེ་ཤོས་ཤིག་ཡིན་པ་མ་ཟད། ",
            "མ་འོངས་པར་བོད་ལ་རང་དབང་གི་",
            "ཉི་མ་འཆར་བའི་དུས་སྐབས་སུའང་",
            "བོད་ཀྱི་སྲིད་འབྱོར་རིག་གསུམ་ཡར་རྒྱས་གོང་སྤེལ་དང་། ",
            "འཛིན་སྐྱོང་ཚགས་ཚུད་དྲང་བདེན་ཡོང་བར་",
            "མེད་དུ་མི་རུང་བའི་ཆ་རྐྱེན་ཞིག་།",
            "དེ་རིང་། ",
            "ང་ཚོས་མང་གཙོའི་དུས་ཆེན་གྱི་མཛད་སྒོ་",
            "བརྩི་སྲུང་ཞུ་བཞིན་པའི་སྐབས་འདིར། ",
            "གཞིས་བཞུགས་སྤུན་ཟླ་རྣམ་པར་",
            "དུས་ཆེན་གྱི་འཚམས་འདྲི་ཞུ་བ་དང་སྦྲགས། ",
            "ཉེ་ལམ་རྒྱ་གཞུང་གིས་རྒྱབ་ཤ་དཀར་པོའི་",
            "དེབ་སྔ་རྗེས་བཀྲམ་སྟེ་བཅོས་སྒྲུང་སྣ་ཚོགས་རྩོམ་སྒྲིག་དང་། ",
            "བོད་ཞི་བའི་བཅིངས་འགྲོལ་བཏང་ནས་ལོ་ངོ་",
            ""
        ],
        [
            "༧༠ འཁོར་ཡུན་རིང་",
            "ཡར་རྒྱས་ཇི་སོང་གི་རྫུན་སྒྲོགས་བྱེད་ཚུལ་དེ་",
            "རིགས་ལ་མ་ལྟོས་པར། ",
            "བོད་མི་རིགས་ཀྱི་ངོ་བོ་གཏོར་བཤིག་གི་",
            "གདུག་རྩུབ་སྲིད་ཇུས་ཡུན་བསྟུད་དམ་དྲག་ཆེ་བ་དེ་ལྟའི་འོག ",
            "ཁྱེད་ཅག་གིས་བོད་ཀྱི་ཆོས་རིག་དང་། ",
            "སྐད་ཡིག ",
            "ཡུལ་གོམས་གཤིས་ལུགས་བཟང་པོ་",
            "སྲུང་སྐྱོབ་ཀྱི་སེམས་ཤུགས་བསྐྱེད་དེ་",
            "ཕྱོགས་ཡོངས་ནས་འབད་བརྩོན་གནང་བཞིན་པ་དེར་",
            "སྙིང་དབུས་ནས་བཀའ་དྲིན་ཚོར་བཞིན་ཡོད་པ་དང་། ",
            "དེ་ནི་བཙན་བྱོལ་བོད་མི་རྣམས་",
            "འཚོ་གནས་ཀྱི་སྲོག་དབང་མཐུད་སྣེ་ཡིན་པ་དང་། ",
            "བོད་དོན་འཐབ་རྩོད་ཀྱི་སྙིང་སྟོབས་འཁྱིལ་ས་ཡིན་པས། ",
            "གཞིས་བྱེས་ལྷན་འཛོམས་ཀྱི་སྐལ་བཟང་མྱུར་དུ་བཞད་པའི་",
            "རྨི་ལམ་འདི་ང་ཚོ་ཐུན་མོང་གི་བྲང་དབུས་སུ་རུམ་བཞིན། ",
            "ཕུགས་རེ་མངོན་འགྱུར་གྱི་ཕྱོགས་སུ་",
            "གོམ་པ་མདུན་སྤོའི་སེམས་ཤུགས་མ་ཆག་པ་",
            "གནང་རོགས་ཞེས་ཞུ་རྒྱུ་།",
            "ད་ལྟའི་ཆར་འཛིན་སྐྱོང་གི་ངོས་ནས་",
            "ལས་དོན་བྱེད་སྒོ་ཁག་འཐུས་ཤོར་མེད་པར་",
            "སྒྲུབ་མུས་ཡིན་ནའང་། ",
            "བོད་མི་མང་སྤྱི་འཐུས་ལྷན་ཚོགས་ཚུགས་མ་ཐུབ་པར་།",
            "གྲོས་ཚོགས་ཀྱི་ཁྲིམས་བཟོའི་ལས་འགན་དང་། ",
            "རྒྱུན་ལས་ལྷན་ཚོགས་ཀྱི་",
            "ལས་འགན་ཡོངས་རྫོགས་འགག་ཡོད་པ་མ་ཟད། ",
            "རྒྱ་ནག་གི་གནས་སྟངས་དང་། ",
            "རྒྱལ་སྤྱིའི་འགྱུར་འགྲོས་ལ་",
            ""
        ],
        [
            "བསྟུན་པའི་འཆར་འཕར་ལས་དོན་རྩོམ་པའི་",
            "གོ་སྐབས་མང་དག་ཅིག་ཡོད་པ་རྣམས་",
            "གྲོས་ཚོགས་ཀྱི་ངོས་ནས་ལེན་ཐུབ་ཀྱི་།",
            "རྒྱ་གཞུང་ནས་གནད་དོན་དེ་བེད་སྤྱོད་ལོག་པར་",
            "བཏང་སྟེ་བོད་ནང་གནས་ཚུལ་རྫུན་སྒྲོག་དང་། ",
            "བཙན་བྱོལ་ནང་དབྱེན་དཀྲུག །",
            "རྒྱལ་སྤྱིའི་ཐོག་བེད་སྤྱོད་ལོག་པར་གཏོང་བཞིན་པའི་",
            "གནས་ཚུལ་ཇི་སྙེད་ཅིག་བཀའ་ཤག་ལ་",
            "སྙན་གསན་ཞུ་མཁན་བྱུང་བ་དང་། ",
            "དེའི་ཐོག་རང་ཅག་ལ་མཛའ་སེམས་འཆང་མཁན་གྱི་གཞུང་དང་། ",
            "གྲོས་ཚོགས། ",
            "བོད་དོན་རྒྱབ་སྐྱོར་བ་མང་པོ་",
            "ཞིག་གིས་སེམས་འཚབ་དང་། ",
            "བློ་གཡེང་བྱེད་བཞིན་འདུག་ཅིང་། ",
            "བོད་ནང་ནས་དཀའ་རྙོག་དེ་འཕྲལ་དུ་",
            "སེལ་མ་ཐུབ་ཚེ་རྩ་དོན་ལས་འགུལ་སྤེལ་མཚམས་འཇོག་རྒྱུ་",
            "ཡིན་ལུགས་ཀྱི་བརྡ་ལན་བཏང་འབྱོར་བྱུང་ལརང་རེའི་",
            "སྤྱི་ཚོགས་ཆུང་ངུ་འདིའི་ནང་དུའང་",
            "འཁོས་བག་མ་ཕེབས་པའི་སེམས་ཚོར་",
            "སྟོན་མཁན་འདྲ་མིན་ཡོང་བཞིན་ཡོད་པ་ཚང་མས་མཁྱེན་གསལ་ལྟར་།",
            "སྐབས་གསར་པའི་བཀའ་ཤག་གི་ངོས་ནས་",
            "བཙན་བྱོལ་བོད་མིའི་བཅའ་ཁྲིམས་ཀྱི་",
            "དགོངས་དོན་དང་མཐུན་པའི་ཐབས་ཚུལ་གང་ལའང་",
            "མཐུན་འགྱུར་རྒྱབ་སྐྱོར་ཞུ་ངེས་ཡིན་པ་དང་། ",
            "འབྲེལ་ཐོགས་སོ་སོས་ཀྱང་འདི་མུར་གནས་ན་",
            "ཁེ་གྱོང་ཇི་ཆགས་དགེ་སྐྱོན་གཞལ་བསྡུར་གྱིས། ",
            "ལོ་རྒྱུས་དང་མི་རིགས་ལ་འགན་ཁུར་པའི་ཐོག་ནས་",
            "བསམ་ཞིབ་གདམ་ག་མ་ནོར་བ་བྱེད་དགོས་པའི་",
            "དུས་ལ་བབས་འདུག་ཅེས་གོ་སྐབས་འདི་",
            "བརྒྱུད་ནས་ཞུ་འདོད་བྱུང་ཞིང་བཅའ་ཁྲིམས་དང་",
            "མཐུན་པར་གྲོས་ཚོགས་ཚུགས་མ་ཐག་ཏུ། ",
            "བཀའ་ཤག་གིས་སྤྱི་འཐུས་ལྷན་ཚོགས་དང་",
            "མཉམ་དུ་བཅའ་ཁྲིམས་ཀྱི་ལས་བགོས་",
            "གཞིར་བཟུང་བོད་སྤྱི་པའི་རྩ་དོན་དང་། ",
            "མང་ཚོགས་ཀྱི་བདེ་དོན་ཐོག་ཐུན་མོང་གིས་",
            "འབད་བརྩོན་ཞུ་རྒྱུའི་གྲ་སྒྲིག་",
            "ཨང་བསར་དང་ཆོད་སེམས་བརྟན་པོ་།",
            ""
        ],
        [
            "དེ་མིན་འདི་མུར་མཁྲེགས་རེངས་ངང་ལྷག་ཚེ། ",
            "དེའི་མཇུག་འབྲས་ནི་བོད་མིའི་",
            "སྒྲིག་འཛུགས་སྦོ་ལུག་རྒྱུ་ཉག་ཅིག་ལས་མེད་པས། ",
            "བོད་མི་སུ་ཞིག་གིས་ཀྱང་མཐའ་འབྲས་",
            "དེ་ལྟ་བུ་ཞིག་མཐོང་འདོད་མེད་ཅིང་། ",
            "འབྲས་བུ་དེ་ལྟ་བུ་ལས་",
            "བོད་མི་སུ་ལའང་ཁེ་ཕན་འཐོབ་མི་སྲིད། ",
            "མཐའ་དོན། ",
            "རང་ཅག་བཙན་བྱོལ་བོད་མིར་མཐུན་འགྱུར་",
            "རྒྱབ་སྐྱོར་རྒྱུན་མཐུད་གནང་མཁན་རྒྱ་གར་དང་། ",
            "ཨ་རིས་གཙོས་པའི་རྒྱལ་ཁབ་ཁག་དང་། ",
            "འཛམ་གླིང་ཁྱོན་དུ་གནས་པའི་བོད་དོན་རྒྱབ་སྐྱོར་པ་རྣམ་པར་",
            "དུས་ཆེན་གྱི་འཚམས་འདྲི་དང་མཉམ་དུ་",
            "སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང་། ",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་",
            "སྐུ་ཚེ་མཛད་འཕྲིན་རྒྱས་ཤིང་། ",
            "ཐུགས་བཞེད་ལྷུན་འགྲུབ་ཡོང་བ་དང་། ",
            "བཙན་བྱོལ་བོད་མིའི་མང་གཙོའི་ལྗང་མྱུག་འདིར་",
            "གསོན་ཤུགས་ལྡན་པའི་ལོ་འདབ་རབ་ཏུ་",
            "རྒྱས་པའི་སྨོན་འདུན་ཞུ་གི་།",
            "བཀའ་ཤག་གིས་ཕྱི་ལོ་ ༢༠༢༡ ཟླ་ ༩ ཚེས་ ༢ ལ། །",
            ""
        ]
    ]
}