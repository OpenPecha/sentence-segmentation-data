{
    "version": "E5D29E4E",
    "reviewed_text": [
        [
            "༄༅། །དབུ་མའི་སྙིང་པོའི་འགྲེལ་པ་རྟོག་གེ་འབར་བ།༄༅༅། །",
            "རྒྱ་གར་སྐད་དུ། ",
            "མད་དྷྱཱ་མ་ཀཱ་ཧྲྀ་ད་ཡ་བྲྀཏྟི་ཏ་ར་ཀཱ་ཛྭཱ་།",
            "བོད་སྐད་དུ། ",
            "དབུ་མའི་སྙིང་པོའི་འགྲེལ་པ་རྟོག་གེ་འབར་བ། བམ་པོ་དང་པོ། ",
            "ཐམས་ཅད་མཁྱེན་པ་ལ་ཕྱག་འཚལ་ལོ། །",
            "འདི་ན་རང་གི་ལྷ་ཡིད་དུ་འོང་བ་ལ་དང་པོར་",
            "ཕྱག་འཚལ་བ་ཉེ་བར་བསྟན་པའི་",
            "བསྟན་བཅོས་དག་ནི་སྐྱེས་བུ་དཔའ་བོའི་རྐྱེན་དང་། ",
            "བར་ཆད་མེད་པ་དང་།",
            "འབྲས་བུ་དང་ལྡན་པར་འགྱུར་བས། ",
            "དེའི་ཕྱིར་བསྟན་བཅོས་བྱེད་པས་བསྟན་བཅོས་ཀྱི་དང་པོར། ",
            "གང་གིས་དེ་ཉིད་རབ་བརྟག་མིན།།",
            "རྣམ་ཤེས་བྱ་མིན་གཞི་མ་ཡིན།།",
            "མཚོན་མིན་བརྟག་མིན་རིག་བྱ་མིན།།",
            "སྐྱེ་འཇིག་མེད་ཅིང་བདེ་བ་དང་། །",
            "རྣམ་བརྟག་མ་ཡིན་སྣང་བ་མེད།།",
            "མཚན་མ་མེད་ཅིང་གསལ་བྱེད་མེད།།",
            ""
        ],
        [
            "གཉིས་མིན་གཉིས་མེད་མ་ཡིན་དང་། །",
            "ཞི་དང་བློ་འཇུག་རྣམ་སྤངས་པ། །",
            "ཡི་གེ་མེད་པ་ཡི་གེ་ཡིས། །",
            "ཐུགས་རྗེ་ཉིད་ཀྱིས་བསྟན་མཛད་པ། །",
            "སྟོན་པ་མ་ནོར་ཉིད་གསུང་བ། །",
            "དེ་ལ་གུས་པར་ཕྱག་འཚལ་ལོ། །",
            "ཞེས་སྟོན་པ་།",
            "དེ་ཉིད་ཁྱད་པར་ཐུན་མོང་མ་ཡིན་པ་དག་གིས་",
            "ཁྱད་པར་ཅན་སྟོན་པར་མཛད་པ་ཉིད་ཀྱིས་",
            "མངོན་པར་བསྟོད་དོ།།",
            "དེ་ལ་གང་གིས་ཞེས་བྱ་བའི་སྒྲ་ནི་སྤྱི་ཡིན་ཡང་། ",
            "དེ་ཉིད་ཕྱིན་ཅི་མ་ལོག་པར་སྟོན་པར་མཛད་པ་ཉིད་ཀྱིས་ན་",
            "འདིས་ནི་བཅོམ་ལྡན་འདས་ཁོ་ན་དང་སྦྱར་བར་བྱའོ།།",
            "དེ་ཉིད་ཅེས་བྱ་བ་ནི་ཁྱད་པར་དག་བསྟན་དུ་ཟིན་ཀྱང་། ",
            "ཁྱད་པར་གྱི་གཞིའི་མིང་མ་བསྟན་ན་དེ་མི་རྟོགས་པས་དེའི་ཕྱིར། ",
            "དེ་ཉིད་ཅེས་སྨོས་ཏེ",
            "འཇིག་རྟེན་པ་དང་། འཇིག་རྟེན་ལས་འདས་པའི་དངོས་པོ་དེ་དག་གི་དེ་ཉིད་།",
            ""
        ],
        [
            "དེ་བཞིན་ཉིད་དང་། ",
            "ཆོས་ཀྱི་དབྱིངས་དང་། ",
            "སྟོང་པ་ཉིད་ཅེས་བྱ་བ་དག་གི་རྣམ་གྲངས་སོ།།",
            "རབ་བརྟག་མིན་ཞེས་བྱ་བ་ནི་སྤྱི་དང་ལྡན་པ་",
            "ལྐོག་ཏུ་གྱུར་པའི་དོན་སྣང་བ་ལ་རྗེས་སུ་དཔོག་པའི་",
            "ཤེས་པས་རབ་ཏུ་བརྟག་པར་བྱ་བ་མ་ཡིན་པའམ། ",
            "རྟོག་པ་དང་དཔྱོད་པ་རྩིང་བ་དང་། ",
            "ཞིབ་པའི་རྣམ་པས་རྗེས་སུ་འཇུག་པ་ཡང་",
            "རུང་ལྷན་ཅིག་འབྱུང་བ་ཡང་རུང་བའི་",
            "སྤྱོད་ཡུལ་མ་ཡིན་པའི་ཕྱིར་རོ། །",
            "རྣམ་ཤེས་བྱ་མིན་ཞེས་བྱ་བ་ནི་ཤེས་བྱ་",
            "རྣམ་པ་ལྔ་ལ་འཇུག་པའི་རྣམ་པར་ཤེས་པ་ལྔས་",
            "རྣམ་པར་ཤེས་པར་བྱ་བ་མ་ཡིན་པའི་ཕྱིར་རམ། ",
            "བྱིས་པ་དང་། ",
            "མུ་སྟེགས་བྱེད་དང་། ",
            "སློབ་པ་དང་། ",
            "མི་སློབ་པ་དང་། ",
            "རང་སངས་རྒྱས་ཐམས་ཅད་ཀྱིས་",
            "རྟོགས་པར་མི་ནུས་པའི་ཕྱིར་རོ། །",
            "གཞི་མ་ཡིན་ཞེས་བྱ་བ་ནི་ཇི་ལྟར་",
            "ཀུན་གཞི་རྣམ་པར་ཤེས་པ་ལ་རྟོག་པའི་",
            "ས་བོན་ཐམས་ཅད་ཀྱི་གཞི་ཡོད་པ་དང་། ",
            "སྐྱེས་བུ་ལ་བདག་གྲོལ་བ་རྣམས་ཀྱི་གཞི་ཡོད་པ་ལྟར། ",
            "འདི་ལ་གང་གཞི་དང་ཀུན་ཏུ་",
            "སྦྱར་བ་ཡང་ཡོད་པ་མ་ཡིན་པའམ། ",
            "ས་ཡུལ་གང་ན་ཡང་འདིའི་གཞི་དང་ཀུན་ཏུ་",
            "སྦྱར་བ་འགའ་ཡང་ཡོད་པ་མ་ཡིན་པའོ།།",
            "མཚོན་མིན་ཞེས་བྱ་བ་འདི་རང་དང་",
            "སྤྱིའི་མཚན་ཉིད་ཀྱིས་མཚོན་པར་བྱ་བ་མ་ཡིན་པ་འམ། ",
            "འདིས་དངོས་པོ་གང་ཡང་",
            "མཚོན་པར་བྱེད་པ་མ་ཡིན་པའོ།།",
            "བརྟག་མིན་ཞེས་བྱ་བ་ནི་ཆོས་ཐམས་ཅད་",
            "རང་གི་ངོ་བོར་ཡོངས་སུ་མ་གྲུབ་པའི་ཕྱིར་",
            "འདི་དང་དེའོ་ཞེས་བརྟག་པར་མི་ནུས་པའི་ཕྱིར་རོ། །",
            "རིག་བྱ་མིན་ཞེས་བྱ་བ་ནི་རང་བྱུང་གི་ཡེ་ཤེས་",
            "སྐད་ཅིག་གཅིག་གིས་ཆོས་ཐམས་ཅད་",
            "ཕྱིན་ཅི་མ་ལོག་པར་རྣམ་པ་ཐམས་ཅད་མངོན་པར་",
            "རྟོགས་པས་རིག་པ་མེད་པའི་ཚུལ་གྱིས་རིག་པར་བྱ་བའོ།།",
            "སྐྱེ་འཇིག་མེད་ཅིང་ཞེས་བྱ་བ་ནི་",
            "སྐྱེ་བ་ནི་འབྱུང་བ་ཡིན་།",
            "འཇིག་པ་ནི་རྒྱུན་ཆད་པའམ་ཞིག་པ་།",
            ""
        ],
        [
            "འདི་ལ་དེ་གཉིས་ཡོད་པ་མ་ཡིན་པའོ།།",
            "བདེ་བ་ཞེས་བྱ་བ་ནི་སྐྱེ་བ་ལ་སོགས་པའི་གནོད་པ་མ་ལུས་པ་དང་བྲལ་བའི་ཕྱིར་རོ། །",
            "རྣམ་བརྟག་མ་ཡིན་ཞེས་བྱ་བ་ནི་",
            "གཟུང་བ་དང་། འཛིན་པ་དང་། ",
            "བདག་གི་དངོས་པོ་དང་། ",
            "གཞན་གྱི་དངོས་པོ་དང་། ",
            "དངོས་པོ་མེད་པར་རྣམ་པ་བརྟག་པ་མ་ཡིན་པའི་ཕྱིར་རོ། །",
            "སྣང་བ་མེད་ཅེས་བྱ་བ་ནི་",
            "རང་དང་གཞན་དུ་སྣང་བ་མེད་པའི་ཕྱིར་རོ། །",
            "མཚན་མ་མེད་ཅིང་ཞེས་བྱ་བ་ནི་",
            "གཟུགས་དང་གཟུགས་མེད་པའི་མཚན་མ་དང་བྲལ་བའི་ཕྱིར་རོ། །",
            "གསལ་བྱེད་མེད་ཅེས་བྱ་བ་ནི་",
            "སྐྱེ་བ་དང་།གནས་པ་དང་། ",
            "འཇིག་པ་དང་། གཞན་དུ་འགྱུར་བ་ཉིད་ཅེས་བྱ་བའི་གསལ་བྱེད་དག་དང་བྲལ་བའི་ཕྱིར་རོ། །",
            "གཉིས་མིན་གཉིས་མེད་མ་ཡིན་ཞེས་བྱ་བ་ནི་དམིགས་པ་གཉིས་དང་། ",
            "དམིགས་སུ་མེད་པ་གཉིས་དང་། ",
            "དམིགས་པ་དང་དམིགས་པ་མེད་པ་མཉམ་པ་ཉིད་ཀྱི་ཕྱིར་རོ། །",
            "ཞི་ཞེས་བྱ་བ་ནི་ཡེ་ཤེས་ཞི་བས་རྟོགས་པར་བྱ་བ་ཡིན་པའི་ཕྱིར་རམ། ",
            "རབ་ཏུ་ཞི་བ་བླ་ན་མེད་པའི་རྒྱུ་ཡིན་པའི་ཕྱིར་རོ། །",
            "བློ་འཇུག་རྣམ་སྤངས་པ་ཞེས་བྱ་བ་ནི་",
            "དོན་དམ་པ་རྟོགས་པ་དང་རྗེས་སུ་མཐུན་པའི་",
            "ཤེས་རབ་འཇུག་པ་མེད་པའི་ཚུལ་དུ་འཇུག་པའི་ཡུལ་ཡིན་པའི་ཕྱིར། ",
            "མཚན་མ་དང་བཅས་པ་དང་",
            "དམིགས་པ་དང་བཅས་པའི་བློའི་འཇུག་པ་རྣམ་པར་སྤངས་པའོ།།",
            "ཡི་གེ་མེད་པ་ཞེས་བྱ་བ་ནི་",
            "བློའི་ཡུལ་མ་ཡིན་པའི་ཕྱིར། ",
            "ཚིག་གི་ཡུལ་ཡང་མ་ཡིན་པས་",
            "དེའི་ཕྱིར་ཡི་གེ་མེད་པ་ནི་བརྗོད་དུ་མེད་པའོ།།",
            "ཡི་གེ་ཡིས་ཞེས་བྱ་བ་ནི་ཡི་གེ་དག་གིས་སྒྲོ་བཏགས་ཏེའོ། །",
            "ཐུགས་རྗེ་ཉིད་ཀྱིས་ཞེས་བྱ་བ་ནི་བརྩད་པའི་ཕྱིར་མ་ཡིན་པར་རོ། །",
            "བསྟན་མཛད་པ་ཞེས་བྱ་བ་ནི་རབ་ཏུ་བསྟན་པར་གྱུར་།",
            "སྟོན་པ་ཞེས་བྱ་བ་ནི་ལྷ་དང་མི་རྣམས་ལ་ཕྱིན་ཅི་མ་ལོག་པར་སྟོན་པའོ།།",
            "མ་ནོར་ཉིད་གསུང་བ་ཞེས་བྱ་བ་ནི་",
            "དོན་ཡང་དག་པ་ཇི་ལྟ་བ་ཉིད་གསུང་བའོ།།",
            ""
        ],
        [
            "དེ་ལ་ཞེས་བྱ་བ་ནི་སྟོན་པ་ལའོ།།",
            "གུས་པར་ཞེས་བྱ་བ་ནི་བསམ་པ་ཐག་པ་ནས་སོ།།",
            "ཕྱག་འཚལ་ལོ་ཞེས་བྱ་བ་ནི་",
            "ཕྱག་འཚལ་བར་གྱུར་ཅིག་ཅེས་བྱའོ།།",
            "དེ་ལྟར་ན་དེས་ནི་བཅོམ་ལྡན་འདས་ཀྱི་རང་དང་གཞན་གྱི་དོན་ཕུན་སུམ་ཚོགས་པ་བསྟན་།",
            "རང་གིས་དེ་ཉིད་ཐུགས་སུ་ཆུད་ནས་",
            "གཞན་དག་ལ་སྟོན་པར་མཛད་པའི་ཕྱིར་རོ། །",
            "འོ་ན་གང་གི་ཕྱིར་དང་འབྲེལ་པ་གང་གིས་བསྟན་བཅོས་འདི་རྩོམ་པར་བྱེད་ཅེ་ན",
            ""
        ],
        [
            "དེའི་ཕྱིར། ",
            "གཞན་དོན་བསྒྲུབ་ཕྱིར་བརྟུལ་ཞུགས་ཀྱིས། །",
            "བྱང་ཆུབ་ཆེན་པོར་བློས་བྱས་རྣམས། །",
            "དེ་ཉིད་བདུད་རྩིར་གཟུང་བའི་ཕྱིར། །",
            "ནུས་པས་ཅུང་ཞིག་བརྗོད་པར་བྱ།།",
            "ཞེས་སྨྲས་།",
            "གཞན་དོན་བསྒྲུབ་ཕྱིར་ཞེས་བྱ་བ་ནི། ",
            "གཞན་དག་གི་དོན་བྱ་བའི་ཕྱིར་རོ། །",
            "བརྟུལ་ཞུགས་ཀྱིས་ཞེས་བྱ་བ་ནི་",
            "གང་དག་གིས་བརྟུལ་ཞུགས་དྲག་པོ་བླངས་པས་སོ།།",
            "བྱང་ཆུབ་ཆེན་པོ་ཞེས་བྱ་བ་ནི་",
            "དེ་བྱང་ཆུབ་ཀྱང་ཡིན་།",
            "ཆེན་པོ་ཡང་ཡིན་པས་བྱང་ཆུབ་ཆེན་པོ་།",
            "ཐེག་པ་ཐམས་ཅད་ཐེག་པ་གཅིག་གི་རྗེས་སུ་འཇུག་པའི་ཕྱིར་དང་",
            "རྟོགས་པར་བྱ་བ་མཐའ་ཡས་པའི་ཕྱིར་རོ། །",
            "དེར་བློས་བྱས་རྣམས་ཞེས་བྱ་བ་ནི་",
            "མི་ཕྱེད་པའི་བསམ་པ་ཡང་དག་པར་བསྐྱེད་པ་རྣམས་སོ།།",
            ""
        ],
        [
            "དེ་རྣམས་དེ་ཉིད་བདུད་རྩི་ལ་གཟུད་པའི་ཕྱིར་",
            "བསྟན་བཅོས་འདི་རྩོམ་པར་བྱེད་།",
            "དེ་ལྟར་ན་དེ་ནི་དགོས་པ་ཡིན་ནོ།།",
            "ནུས་པས་ཅུང་ཞིག་བརྗོད་པར་བྱ།།",
            "ཞེས་བྱ་བ་ནི་འབྲེལ་པ་ཡིན་།",
            "ཇི་ལྟར་ཞེ་ན། ",
            "གང་གི་ཕྱིར་བཅོམ་ལྡན་འདས་ཀྱིས་ཐེག་པ་ཆེན་པོའི་ཕྱིར། ",
            "དེ་ཉིད་བདུད་རྩིའི་ཡི་གེ་དཔག་ཏུ་མེད་པ་དང་། ",
            "དོན་ཤིན་ཏུ་རྒྱ་ཆེན་པོ་བཀའ་སྩལ་པ་དེའི་རྗེས་སུ་སློབ་དཔོན་གྱིས་ཀྱང་",
            "དེ་དབུ་མའི་བསྟན་བཅོས་སུ་རྒྱ་ཆེར་བསྟན་གྱི། ",
            "བདག་གིས་ནི་བློ་ཞན་པ་རྣམས་དྲང་བའི་ཕྱིར་ཅི་ནུས་པས་ཅུང་ཟད་ཙམ་ཞིག་བརྗོད་པའི་ཕྱིར་རོ། །",
            "བསྟན་བཅོས་མཐའ་དག་གི་དོན་གྱི་སྒོ་ནས་ཡོངས་སུ་རྫོགས་པ་དང་",
            "འདྲ་བར་བློས་ཡང་དག་མཐོང་བ་།",
            "སྤྱི་སྡོམ་བྱེད་པ་།བྱང་",
            "ཆུབ་སེམས་ནི་མི་གཏོང་དང་། །",
            "ཐུབ་པའི་བརྟུལ་ཞུགས་ཡང་དག་བརྟེན།།",
            ""
        ],
        [
            "དེ་ཉིད་ཤེས་པ་ཚོལ་བ་ནི། །",
            "དོན་ཀུན་སྒྲུབ་པའི་སྤྱོད་པ་ཡིན།།",
            "ཞེས་བྱ་བ་།",
            "བྱང་ཆུབ་ཆེན་པོར་སྨོན་ལམ་བཏབ་པ་རྣམས་ཀྱིས་",
            "དང་པོར་བྱང་ཆུབ་ཡིད་ལ་བྱེད་པ་དང་མི་འབྲལ་བར་བྱའོ།།",
            "དེ་ནས་ཕྱི་རོལ་པའི་ཐུབ་པའི་ཆོས་དང་མཐུན་པར་",
            "ཐེག་པ་ཆེན་པོ་ལས་གསུངས་པའི་ཐུབ་པའི་བརྟུལ་ཞུགས་ལ་ཡང་དག་པར་བརྟེན་པར་བྱའོ།།",
            "དེའི་འོག་ཏུ་ཕྱོགས་སུ་ལྷུང་བའི་བློ་མེད་པས་",
            "གཞུང་ལུགས་ཐམས་ཅད་རྣམ་པར་བརྟགས་ནས་",
            "རིགས་པ་དང་ལུང་དང་མི་འགལ་བའི་དེ་ཉིད་ཤེས་པར་བྱ་བའི་ཕྱིར་འབད་པར་བྱ་སྟེ",
            ""
        ],
        [
            "དེ་ལྟར་སྤྱོད་པ་གསུམ་པོ་དེ་དག་ནི་",
            "རང་དང་གཞན་གྱི་དོན་ཐམས་ཅད་སྒྲུབ་པའི་སྤྱོད་པ་ཡིན་།",
            "བསྟན་བཅོས་འདི་ལ་མདོར་བསྟན་པ་ནི་དེ་ཡིན་ནོ།།",
            "དེ་ལ་རེ་ཞིག་བྱང་ཆུབ་ཀྱི་སེམས་མི་གཏོང་བ་ཇེ་བརྗོད་པར་བྱ་།",
            "བྱང་ཆུབ་ཀྱི་སེམས་ཞེས་བྱ་བ་དེ་ཇི་ལྟ་བུ་ཞེ་ན།།",
            "བྱམས་པ་དང་ནི་སྙིང་རྗེ་དང་། །",
            "ཤེས་པ་ཆེན་པོས་བརྒྱན་པ་ཡི། །",
            "སངས་རྒྱས་ས་བོན་བྱང་ཆུབ་སེམས། །",
            "དེ་ཕྱིར་མཁས་པས་དེ་མི་བཏང་།།",
            "ཞེས་བྱ་བ་།"
        ],
        [
            "བྱམས་པ་ཆེན་པོ་ཞེས་བྱ་བ་ནི་",
            "སེམས་ཅན་ཐམས་ཅད་བསྒྲལ་བ་དང་། སྒྲོལ་བ་དང་། ",
            "མངོན་པར་བྱང་ཆུབ་པར་བྱ་བ་དང་། ",
            "ཡོངས་སུ་མྱ་ངན་ལས་འདའ་བའི་",
            "སེམས་བསྐྱེད་པ་བཞི་དང་ལྡན་པའོ།།",
            "སྙིང་རྗེ་ཆེན་པོ་ཞེས་བྱ་བ་ནི་",
            "སེམས་ཅན་ཐམས་ཅད་ཀྱི་དོན་བྱ་བ་དང་། ",
            "ངན་འགྲོ་ལས་ཡོངས་སུ་བསྐྱབ་པ་དང་། ",
            "ཐེག་པ་དམན་པ་ལས་བསླང་བ་དང་། ",
            "ཡང་དག་པའི་ལམ་དུ་དགོད་པའི་སེམས་བསྐྱེད་པ་བཞི་དང་ལྡན་པའོ།།",
            "ཤེས་པ་ཆེན་པོ་ཞེས་བྱ་བ་ནི་རྣམ་པ་གཉིས་།",
            "ཐབས་ཀྱི་ཤེས་པ་དང་། ཤེས་རབ་ཀྱི་ཤེས་པའོ།།",
            "དེ་ལ་ཐབས་ཀྱི་ཤེས་པ་ནི་འཁོར་གསུམ་ཡོངས་སུ་དག་པ་དང་ལྡན་པའི་",
            "དགེ་བའི་རྩ་བ་ཐམས་ཅད་སྐྱེད་ཅིང་། ",
            "སེམས་ཅན་ཐམས་ཅད་དང་ཐུན་མོང་དུ་བྱས་ཤིང་། ",
            "བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བ་དང་། ",
            "སྡིག་པ་འཆགས་པ་དང་། ",
            "བསོད་ནམས་ཀྱི་རྗེས་སུ་ཡི་རང་བ་ལ་སོགས་པ་དང་། ",
            "ཚོགས་གསུམ་ཡོངས་སུ་རྫོགས་པར་བྱེད་པའོ།།",
            "ཤེས་རབ་ཀྱི་ཤེས་པ་ནི་ཆོས་ཐམས་ཅད་དམིགས་སུ་མེད་པ་དང་། ",
            "མཚན་མ་མེད་པ་དང་། ",
            "མངོན་པར་འདུ་བྱ་བ་མེད་པ་དང་། ",
            "སྐྱེ་བ་མེད་པ་དང་། ",
            "དངོས་པོ་མེད་པ་དང་། ",
            "ཡོངས་སུ་མ་གྲུབ་པས་",
            "སོ་སོར་རྟོག་པའི་ངོ་བོ་ཉིད་ཀྱི་ཤེས་པ་སྐད་ཅིག་གཅིག་དང་ལྡན་པ་བསྐྱེད་པའོ།།",
            ""
        ],
        [
            "དེ་དག་གིས་བརྒྱན་པའི་སངས་རྒྱས་ཀྱི་",
            "ས་བོན་ནི་བྱང་ཆུབ་ཀྱི་སེམས་ཡིན་།",
            "བྱང་ཆུབ་ནི་ཆོས་ཐམས་ཅད་རྣམ་པ་",
            "ཐམས་ཅད་དུ་ཡོངས་སུ་མཁྱེན་པའོ།།",
            "བྱང་ཆུབ་ཀྱི་སེམས་ནི་བྱང་ཆུབ་ཀྱི་ཕྱིར་སེམས་པའོ།།",
            "གང་གི་ཕྱིར་དེ་སངས་རྒྱས་ཀྱི་ས་བོན་ཡིན་པ་དེའི་ཕྱིར་",
            "མཁས་པ་སེམས་ཅན་ལ་བལྟ་བས་བསམ་པ་དང་། ",
            "ལྷག་པའི་བསམ་པ་དང་མོས་པ་དང་མོས་པ་",
            "རྒྱ་ཆེན་པོ་དེ་མི་གཏང་བར་བྱ་བའི་རིགས་སོ།།",
            "བྱང་ཆུབ་ཏུ་སེམས་བསྐྱེད་པས་ཅི་ཞིག་བྱ་བར་རིགས་ཤེ་།",
            "དེའི་ཕྱིར། ",
            "བློ་ལྡན་སྙིང་སྟོབས་ཆེ་བ་དང་། །",
            "གཞན་གྱི་སྡུག་བསྔལ་མི་བཟོད་ཅིང་། །",
            "ཡང་དག་བརྩོན་འགྲུས་བརྩམས་པ་དང་། །",
            "མཐུ་དང་ལྡན་ཞིང་"
        ],
        [
            "མཁས་པས་ནི། །",
            "ཤེས་རབ་སྣང་བ་མེད་པ་ཡི། །",
            "འཇིག་རྟེན་ཀུན་ལ་བལྟ་བྱས་།",
            "འཁོར་བ་མི་གཙང་ས་འོག་ནས།།",
            "བདག་ཉིད་རྒལ་བས་བསྒྲལ་བར་རིགས། །",
            "ཞེས་བྱ་བ་སྨྲས་།",
            "བློ་དང་ལྡན་པ་ཆོས་ཐམས་ཅད་རབ་ཏུ་རྣམ་པར་འབྱེད་པའི་",
            "མཚན་ཉིད་ཀྱི་ཤེས་རབ་དྲི་མ་མེད་པ་དང་ལྡན་པ་དང་། ",
            "སྙིང་སྟོབས་ཆེ་བ་བདུད་དང་ཉོན་མོངས་པ་ཐམས་ཅད་ཀྱིས་",
            "མི་ཕྱེད་ཅིང་བརྟན་པའི་སེམས་དང་ལྡན་པ་དང་། ",
            "གཞན་གྱི་སྡུག་བསྔལ་མི་བཟོད་པ་སེམས་ཅན་ཐམས་ཅད་བདག་ཉིད་དང་འདྲ་བར་ཁས་བླངས་ནས་",
            "དེ་དག་སྡུག་བསྔལ་བས་བདག་ཉིད་སྡུག་བསྔལ་བ་དང་། ",
            "ཡང་དག་པར་བརྩོན་འགྲུས་བརྩམས་པ་དགེ་བའི་ཆོས་ཀྱི་སྤྱོད་པ་དག་ལ་",
            "བརྩོན་འགྲུས་བརྟན་པ་བརྩམས་པ་དང་། ",
            "མཐུ་དང་ལྡན་པ་བདག་དང་གཞན་གྱི་དོན་བྱེད་པར་ནུས་པ་དང་། ",
            "མཁས་པ་ཤེས་ཉེན་ཅན་གྱི་ནི་ཤེས་རབ་ཀྱི་སྣང་བ་མེད་པ་",
            "བློའི་གསལ་བ་དང་བྲལ་བའི་འཇིག་རྟེན་མ་ལུས་པ་ཀུན་ལ་བལྟ་བ་",
            "ཡང་དང་ཡང་དུ་བརྟག་པ་བྱས་ནས་",
            "འཁོར་བ་མི་གཙང་བའི་ས་འོག་།",
            ""
        ],
        [
            "བདག་ཉིད་རྒལ་བས་འཇིག་རྟེན་ཡང་",
            "བསྒྲལ་བར་རིགས་སོ་ཞེས་བྱ་བར་སྦྱར་རོ། །",
            "བྱམས་པ་ཆེན་པོའི་བཤད་པ་སེམས་ཅན་ཐམས་ཅད་བསྒྲལ་བའི་",
            "སེམས་བསྐྱེད་པ་ཞེས་བྱ་བ་དང་པོ་བཤད་ཟིན་ཏོ།།",
            "སེམས་ཅན་ཐམས་ཅད་དགྲོལ་བའི་སེམས་བསྐྱེད་པ་",
            "ཞེས་བྱ་བ་གཉིས་པའི་དབང་དུ་བྱས་ནས།།",
            "གང་ཞིག་ཤེས་རབ་མཚོན་རྣོན་གྱིས། །",
            "འཆིང་བ་ཀུན་བཅད་གྲོལ་གྱུར་པ། །",
            "སྙིང་རྗེའི་བདག་ཉིད་ལྡན་པ་ཡིས། །",
            "གང་ཕྱིར་མགོན་མེད་སྡུག་བསྔལ་བ། །",
            "འཁོར་བའི་བཙོན་ར་མི་བཟད་པར། །",
            "འདོད་ཆགས་ལ་སོགས་སྒྲོག་གིས་བཅིངས།།",
            "བག་མེད་པ་ཡི་ཆང་འཐུངས་ནས།།",
            "གཏི་མུག་གཉིད་ཀྱིས་ལོག་པ་དང་། །",
            "རྣམ་པར་རྟོག་པའི་ཆོམ་རྐུན་གྱིས། །",
            "དགེ་ཚོགས་མ་ལུས་རྐུས་པ་དག །",
            " གལ་ཏེ་གྲོལ་བར་མི་བྱེད་།",
            "མཐུ་ལྡན་མཐུ་ནི་ཅི་ལ་ཕན། །",
            "ཞེས་བྱ་བ་སྨྲས་།",
            ""
        ],
        [
            "གང་ཞིག་ཤེས་རབ་ཀྱི་མཚོན་ཉོན་མོངས་པ་",
            "མ་ལུས་པ་གཅོད་པའི་བདག་ཉིད་ཀྱི་རལ་གྲི་",
            "ཤིན་ཏུ་རྣོན་པོས་སྲིད་པའི་ཀུན་ཏུ་སྦྱོར་བའི་",
            "འཆིང་བ་ཀུན་མ་ལུས་པར་བཅད་ཅིང་བདག་",
            "ཉིད་གྲོལ་བར་གྱུར་པ་སྙིང་རྗེའི་བདག་ཉིད་དང་",
            "ལྡན་པས་གཞན་དག་ཀྱང་གྲོལ་བར་བྱེད་པ་དེ་ནི་",
            "མཐུ་དང་ལྡན་པའི་མཐུ་ཡིན་ནོ་ཞེས་བྱ་བར་སྦྱར་རོ། །",
            "བྱམས་པའི་སྐབས་སུ་སྙིང་རྗེའི་བདག་ཉིད་དང་",
            "ལྡན་པ་ཞེས་བྱ་བའི་ཚིག་སྨོས་པ་ནི་",
            "བྱམས་པ་དང་སྙིང་རྗེ་གཉིས་ཟུང་དུ་འབྲེལ་བར་",
            "འབྱུང་བའི་ཕྱིར་མི་རུང་བ་མེད་དོ།།",
            "མགོན་མེད་ཅེས་བྱ་བ་ནི་དད་པ་",
            "ལ་སོགས་པ་མགོན་མེད་པའི་",
            "ཆོས་བཅུ་དང་བྲལ་བའི་ཕྱིར་རོ། །",
            "སྡུག་བསྔལ་བ་ཞེས་བྱ་བ་ནི་འཆི་འཕོ་དང་",
            "ཡོངས་སུ་ཚོལ་བ་ལ་སོགས་པའི་",
            "སྡུག་བསྔལ་གདུང་བ་དག་དང་ལྡན་པའི་ཕྱིར་རོ། །",
            "འཁོར་བའི་བཙོན་ར་མི་བཟད་པར་ཞེས་བྱ་བ་ནི་",
            "སྲིད་པའི་འཆིང་བའི་གནས་འཇིགས་པ་མང་བ་",
            "སྐྱེ་བ་དང་རྒ་བ་ལ་སོགས་པའི་རྒྱུན་གྱི་",
            "དཔྱང་ཐག་མ་ཆད་པའི་མཚན་ཉིད་",
            "སེམས་ཀུན་ནས་ཉོན་མོངས་པར་བྱེད་པར་རོ། །",
            "འདོད་ཆགས་ལ་སོགས་སྒྲོག་གིས་བཅིངས་ཞེས་བྱ་བ་ནི་",
            "འདོད་ཆགས་ལ་སོགས་པ་ཀུན་ཏུ་སྦྱོར་བ་དགུ་པོ་",
            "ལྕགས་སྒྲོག་དང་འདྲ་བ་དག་གིས་བཅིངས་པའི་ཕྱིར་རོ། །",
            "བག་མེད་པའི་ཆང་འཐུངས་ནས་",
            "ཞེས་བྱ་བ་ནི་འདོད་ཆགས་དང་། ",
            "ཞེ་སྡང་དང་གཏི་མུག་དང་། ",
            "ལེ་ལོ་ཞེས་བྱ་བ་བག་མེད་པ་ཆང་དང་",
            "འདྲ་བ་བསྟེན་ཅིང་མྱོས་པར་གྱུར་པའོ།།",
            "གཏི་མུག་གཉིད་ཀྱིས་ལོག་པ་ཞེས་བྱ་བ་ནི་",
            "མེ་ཤེས་པའི་གཉིད་ཀྱིས་ཤིན་ཏུ་རྨྱ་བར་གྱུར་པའོ།།",
            "རྣམ་པར་རྟོག་པའི་ཆོམ་རྐུན་གྱིས་",
            "ཞེས་བྱ་བ་ནི་འདོད་པ་དང་། ",
            "གནོད་སེམས་དང་རྣམ་པར་འཚེ་བ་ལ་སོགས་པའི་",
            "རྣམ་པར་རྟོག་པ་ཆོམ་རྐུན་དང་འདྲ་བ་དག་གིས་སོ།།",
            "དགེ་ཚོགས་མ་ལུས་རྐུས་པ་དག །",
            " ཅེས་བྱ་བ་ནི་འཕགས་པའི་ནོར་བདུན་གྱི་",
            "ནོར་ཐམས་ཅད་ཕྲོགས་པ་དག་གོ།།",
            ""
        ],
        [
            "བྱམས་པ་ཆེན་པོའི་བཤད་པ་སེམས་ཅན་ཐམས་ཅད་དགྲོལ་བའི་སེམས་བསྐྱེད་པ་ཞེས་བྱ་བ་གཉིས་པ་བཤད་ཟིན་ཏོ།།",
            "སེམས་ཅན་ཐམས་ཅད་མངོན་པར་བྱང་ཆུབ་པར་བྱ་བའི་",
            "སེམས་བསྐྱེད་པ་ཞེས་བྱ་བ་གསུམ་པའི་དབང་དུ་བྱས་ནས།།",
            "གང་ཞིག་ལག་པའི་མཐུས་བསྒྲུབས་པ། །",
            "འདོད་པས་བསྐྱེད་པའི་བདེ་ཆུང་ཡང་། །",
            "གཅིག་པུ་གདུ་བར་ཟ་བྱེད་པ། །",
            "དེ་ཡང་མཁས་པས་སྨད་གྱུར་།",
            "འཁོར་ལོས་སྒྱུར་དང་དབང་པོ་དང་། །",
            "ཚོངས་པ་ལ་ཡང་རབ་དཀོན་པ། །",
            "སྲེད་པ་རྣམ་པར་གཅོད་པ་དང་། །",
            "ཐབས་ཀྱི་སྒོ་ནས་ཐུན་མོང་བ། །",
            "ལེན་དང་ཟད་དང་མཐར་ཐུག་དང་། །",
            "སྡུག་ལ་སོགས་པས་མི་འགྱུར་ཞིང་།",
            "སྡུག་བསྔལ་མ་ལུས་ཞི་བྱེད་པའི། །",
            "དེ་ཉིད་དོན་རྟོགས་བདུད་རྩི་ཅི། །",
            "ཞེས་བྱ་བ་སྨྲས་།",
            "རེ་ཞིག་འཇིག་རྟེན་ན་གང་ཞིག་",
            "རང་གི་ལག་པའི་མཐུས་བསྒྲུབས་པ་འདོད་པས་བསྐྱེད་པའི་",
            "བདེ་བ་ཆ་ཤས་ཆུང་ངུ་ཡང་བདག་གཅིག་པུས་གྲོགས་པོ་དང་། ",
            "མཛའ་བཤེས་དང་། མགྲོན་ལ་གཅུགས་པ་དང་། ",
            "བསྟབས་པ་མེད་པར་གདུ་ཞིང་འདོད་པས་ཀུན་ནས་དཀྲིས་པའི་སེམས་ཀྱིས་",
            "ཟ་བར་བྱེད་པ་དེ་ཡང་མཁས་པས་སྨད་པར་འགྱུར་ཏེ",
            ""
        ],
        [
            "སེར་སྣས་ཀུན་ནས་དཀྲིས་པའི་",
            "སེམས་དང་ལྡན་པའི་ཕྱིར་རོ། །",
            "དེ་ཡང་དེ་ལྟར་འགྱུར་ན་གང་ཞིག་རང་གིས་",
            "དེ་ཉིད་ཀྱི་དོན་རྟོགས་པས་བདུད་རྩི་རྙེད་ནས་",
            "སེམས་ཅན་ལ་མི་ལྟོས་པར་བདག་རང་གཅིག་པུས་",
            "རྟོགས་པར་བྱེད་ན་དེ་ཇི་ལྟར་སྨད་པར་",
            "མི་འགྱུར་ཞེས་བྱ་བ་ཚིག་གི་ལྷག་མའོ།།",
            "དེ་ལ་འཁོར་ལོས་སྒྱུར་བའི་",
            "བདེ་བ་ནི་འཁོར་ལོ་དང་། ",
            "ནོར་བུ་དང་། ",
            "གླང་པོ་ཆེ་དང་། ",
            "རྟ་དང་། ",
            "བློན་པོ་དང་། ",
            "བཙུན་མོ་དང་། ",
            "དམག་དཔོན་ཞེས་བྱ་བ་",
            "རིན་པོ་ཆེ་སྣ་བདུན་དང་ལྡན་པ་དང་། ",
            "གླིང་བཞིའི་དབང་ཕྱུག་དང་། ",
            "ཡུལ་ལ་ལོངས་སྤྱོད་པ་མིའི་བདེ་བ་",
            "ཐམས་ཅད་ལས་ལྷག་པའོ།།",
            "དབང་པོའི་བདེ་བ་ནི་ལྷའི་ཕོ་བྲང་ན་",
            "ལྷ་མོ་ལྷའི་རིན་པོ་ཆེ་དྲི་མ་མེད་པའི་",
            "འོད་ཀྱིས་སྣང་བར་བྱས་པ་དང་། ",
            "དགའ་བའི་ཚལ་ལ་སོགས་པའི་",
            "ལོངས་སྤྱོད་ཤིན་ཏུ་ཆེ་བའོ།།",
            ""
        ],
        [
            "ཚངས་པའི་བདེ་བ་ནི་སྟོང་ལ་དབང་བསྒྱུར་བའི་ཚངས་པ། ",
            "ཚངས་པའི་གནས་པ་བཞི་བསྒོམ་པ་དང་། ",
            "བསམ་གཏན་གྱི་རོ་མྱང་བ་ཡུལ་གྱི་བདེ་བ་ཐམས་ཅད་ལས་ལྷག་པའོ།།",
            "དེ་དག་ལ་ཡང་དེ་ཉིད་ཀྱི་དོན་རྟོགས་པ་བདུད་རྩི་རབ་ཏུ་དཀོན་།",
            "གང་གི་ཕྱིར་སྲེད་པ་རྣམ་པར་གཅོད་པ་ཞེས་བྱ་བ་ནི་",
            "འདོད་པ་དང་། སྲིད་པ་དང་། ཐར་བ་ལ་མངོན་པར་ཞེན་པ་སྤངས་པ་ཞེས་བྱ་བའི་ཐ་ཚིག་གོ།།",
            "ཐབས་ཀྱི་སྒོ་ནས་ཐུན་མོང་བ་ཞེས་བྱ་བ་ནི་བསོད་ནམས་དང་། ",
            "བསོད་ནམས་མ་ཡིན་པ་དག་ནི་",
            "གཞན་རྒྱུད་ལ་འཕོ་བ་མེད་ཀྱི་འབྲས་བུ་ལ་ལོངས་སྤྱོད་པ་ནི་སེམས་ཅན་ཐམས་ཅད་དང་ཐུན་མོང་དུ་བྱར་རུང་།",
            "མཆོད་སྦྱིན་ཆེན་པོའི་དོན་དུ་ནོར་དང་འབྲུའི་ཚོགས་བསགས་པ་བཞིན་པས་",
            "ཇི་ལྟར་ཟང་ཟིང་གི་སྦྱིན་པ་ཆུང་ཡང་",
            "ཚེ་རབས་གཞན་དག་ཏུ་རྣམ་པར་སྨིན་པ་འབུམ་འགྱུར་འགྲུབ་པ་",
            "དེ་ལྟར་དགེ་བའི་རྩ་བ་ཆུང་ངུ་སེམས་ཅན་རྣམས་ལ་སྟོབས་ཤིང་",
            "སྨོན་ལམ་ཡོངས་སུ་རྫོགས་པར་བྱེད་པ་ལ་ཡང་",
            "བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་དུས་ན་རྣམ་པར་སྨིན་པའི་འབྲས་བུ་གྲངས་མེད་པ་དང་ཚད་མེད་པར་འགྱུར་ཏེ",
            "འདིར་ཐབས་ནི་སེམས་ཅན་ཐམས་ཅད་ཀྱང་བདེ་བར་གྱུར་ཅིག་ཅེས་བྱ་བ་ཡིན་ནོ།།",
            ""
        ],
        [
            "ལེན་དང་ཟད་དང་མཐར་ཐུག་དང་། །",
            "སྡུག་ལ་སོགས་པས་མི་འགྱུར་ཞིང་།།",
            "ཞེས་བྱ་བ་ལ་ལེན་པ་ནི་སྐྱེ་བའོ།།",
            "ཟད་པ་ནི་དགའ་བའོ།།",
            "མཐར་ཐུག་པ་ནི་འཆི་བའོ།།",
            "སྡུག་ལ་སོགས་པས་ཞེས་བྱ་བ་ནི་འདུ་བྱེད་དང་། ",
            "འགྱུར་བ་དང་། ",
            "སྡུག་བསྔལ་གྱི་སྡུག་བསྔལ་གསུམ་དང་། ",
            "དེ་དག་ལས་བྱུང་བ་མྱ་ངན་དང་། ",
            "སྨྲེ་སྔགས་འདོན་པ་དང་། ",
            "སྡུག་བསྔལ་བ་དང་། ",
            "ཡིད་མི་བདེ་བ་ལ་སོགས་པས་སོ།།",
            "དེ་དག་ཐམས་ཅད་ཀྱིས་",
            "མི་འགྱུར་བ་ནི་སུན་མ་ཕྱིན་པའོ།།",
            ""
        ],
        [
            "སྡུག་བསྔལ་མ་ལུས་ཞི་བྱེད་པའི། །",
            "ཞེས་བྱ་བ་ནི་སྐྱེ་བ་ལ་སོགས་པའི་སྡུག་བསྔལ་ལོ། །",
            "དེ་ཉིད་དོན་རྟོགས་བདུད་རྩི་སྟེ།།",
            "ཞེས་བྱ་བ་ནི་དེ་ཉིད་ཀྱི་",
            "དོན་རྟོགས་པ་ཉིད་བདུད་རྩི་།",
            "འཆི་འཕོ་མེད་པའི་གོ་འཕང་",
            "ཐོབ་པར་བྱེད་པའི་ཕྱིར་རོ། །",
            "བྱམས་པ་ཆེན་པོའི་བཤད་པ། ",
            "སེམས་ཅན་ཐམས་ཅད་མངོན་པར་",
            "བྱང་ཆུབ་པར་བྱ་བའི་སེམས་བསྐྱེད་པ་",
            "ཞེས་བྱ་བ་གསུམ་པ་བཤད་ཟིན་ཏོ།།",
            "སེམས་ཅན་ཐམས་ཅད་ཡོངས་སུ་མྱ་ངན་ལས་",
            "འདའ་བའི་སེམས་བསྐྱེད་པ་ཞེས་",
            "བྱ་བ་བཞི་པའི་དབང་དུ་བྱས་ནས།།",
            "གཞན་ཡང་སྔོན་ཆད་ཉོན་མོངས་པའི། །",
            "གདོན་གྱིས་བརླམས་པ་བདག་གིས་ནི། །",
            "སྨས་ལ་འགྱུར་བྱེད་འདེབས་པ་བཞིན། །",
            "སྡུག་བསྔལ་ནད་པ་གང་སྡུག་བྱས།།",
            "སྐྱེ་བ་གཞན་དུ་གང་དག་གིས། །",
            "བྱམས་དང་བསྙེན་བཀུར་ཕན་པ་བྱས།།",
            ""
        ],
        [
            "དེ་ལ་ལན་དུ་ཕན་གདགས་པ། །",
            "མྱ་ངན་བཟླ་བས་གཞན་ཅི་ཡོད།།",
            "ཅེས་བྱ་བ་སྨྲས་།",
            "གཞན་ཡང་སྔོན་ཆད་འདས་པའི་དུས་དག་ཏུ་",
            "ཉོན་མོངས་པ་སེམས་ཀྱི་རྒྱུད་ལ་གནོད་པ་བྱེད་པ་",
            "འདོད་ཆགས་ལ་སོགས་པ་ཉེས་པའི་གདོན་གྱིས་",
            "བརླམས་པར་གྱུར་པ་བདག་གིས་མཚོན་ལ་སོགས་པས་",
            "སྨས་པའི་ལུས་ལ་འགྱུར་བྱེད་འདེབས་པ་བཞིན་དུ་",
            "སྡུག་བསྔལ་ནད་པ་གང་དག་སྐྱེ་བ་ལ་སོགས་པའི་",
            "སྡུག་བསྔལ་གྱི་ནད་ཀྱིས་ལུས་དང་ཡིད་མི་བདེ་བར་",
            "གྱུར་པ་དག་ལ་གསད་པ་དང་། ",
            "བཅིང་བ་དང་། ",
            "བཙོན་དུ་བཟུང་བ་ལ་སོགས་པ་གནོད་པའི་",
            "བདག་ཉིད་ཀྱི་སྡུག་བསྔལ་དག་བྱས་ཤིང་བསྐྱེད་པ་དང་། ",
            "ཚེ་རབས་བརྗེས་པའི་སྐྱེ་བ་གཞན་དུ་ཕ་དང་།",
            "མ་དང་། ",
            "བུ་དང་གྲོགས་པོ་དང་། ",
            "ཉེ་དུར་གྱུར་པ་ཁོང་དགེ་བ་ཤིན་ཏུ་ཕན་པ་དང་། ",
            "བདེ་བ་འདོད་པ་གང་དག་གིས་བདག་ལ་",
            "བྱམས་པ་དང་བསྙེན་བཀུར་དང་ཕན་པ་བྱས་པ་",
            "དེ་དག་ལ་ལན་དུ་ཕན་གདགས་པ་ནི་",
            "ཉིང་མཚམས་སྦྱོར་བའི་འཆིང་བ་མ་ལུས་པར་",
            "བཅད་པར་ཕུང་པོའི་ལྷག་མ་མེད་པའི་",
            "མྱ་ངན་ལས་འདས་པའི་དབྱིངས་སུ་",
            "ཡོངས་སུ་མྱ་ངན་ལས་བཟླ་བ་ལས་",
            "གཞན་ཅི་ཡོད་ཅེས་བྱ་བར་སྦྱར་རོ། །",
            "བྱམས་པ་ཆེན་པོའི་བཤད་པ་སེམས་ཅན་ཐམས་ཅད་",
            "ཡོངས་སུ་མྱ་ངན་ལས་བཟླ་བའི་སེམས་བསྐྱེད་པ་",
            "ཞེས་བྱ་བ་བཞི་པ་བཤད་ཟིན་ཏོ།།",
            "སེམས་བསྐྱེད་པ་དེ་དག་ནི་དོན་ཆེ་།",
            "འཕགས་པ་ཤེས་རབ་ཀྱི་ཕ་རོལ་ཏུ་",
            "ཕྱིན་པ་ལས་བྱང་ཆུབ་སེམས་དཔའ་གང་",
            "སེམས་ཅན་རྣམས་ཀྱི་དོན་དང་། ",
            "ཕན་པ་དང་། ",
            "བདེ་བ་དང་། ",
            "གྲུབ་པ་དང་། ",
            "བདེ་བ་འདོད་པ་དེ་ནི་འདི་སྙམ་དུ་སེམས་།",
            "ཇི་ལྟར་བདག་རྒལ་ནས་སེམས་ཅན་",
            "མ་རྒལ་བ་རྣམས་བསྒྲལ་བར་བྱའོ།།",
            ""
        ],
        [
            "ཇི་ལྟར་བདག་གྲོལ་ནས་སེམས་ཅན་མ་གྲོལ་བ་རྣམས་དགྲོལ་བར་བྱའོ།།",
            "ཇི་ལྟར་བདག་དབུགས་ཕྱིན་ནས་སེམས་ཅན་དབུགས་མ་ཕྱིན་པ་རྣམས་དབུགས་དབྱུང་བར་བྱའོ།།",
            "ཇི་ལྟར་བདག་ཡོངས་སུ་མྱ་ངན་ལས་འདས་།",
            "སེམས་ཅན་ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་བཟླ་བར་བྱའོ་སྙམ་།",
            "སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ནི་",
            "སྐྲའི་རྩེ་མོའི་ཁྱོན་ཙམ་གྱིས་ཚད་གཟུང་བ་དང་། ",
            "རྒྱ་མཚོ་ཆེན་པོ་ནི་སྐྲའི་རྩེ་མོ་བརྒྱར་གཤགས་པས་བཅུ་ཞིང་ཚད་གཟུང་བ་ཁོ་ནར་རུང་གི་",
            "སེམས་བསྐྱེད་པ་དེ་དག་གི་བསོད་ནམས་ཀྱི་ཚད་ནི་གཟུང་བར་མི་རུང་།",
            "དེ་ཅིའི་ཕྱིར་ཞེ་།",
            ""
        ],
        [
            "གང་གིས་སེམས་བསྐྱེད་པ་དེ་དག་མངོན་པར་བསྒྲུབས་ནས་",
            "བྱང་ཆུབ་སེམས་དཔའ་ཐམས་ཅད་ཀྱི་རྗེས་སུ་ཡི་རང་བར་བྱས་།",
            "ཅི་ནས་ཀྱང་གཉིས་ཀྱི་འདུ་ཤེས་མེད་པ་དང་། ",
            "གཉིས་མ་ཡིན་པའི་འདུ་ཤེས་མེད་པ་དང་། ",
            "སེམས་མ་ཡིན་པ་དང་། ",
            "སེམས་ལས་གཞན་མ་ཡིན་པས་",
            "བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་",
            "ཡོངས་སུ་སྔོ་བར་བྱེད་པའི་སེམས་ཅན་དེ་དག་ནི་",
            "བདུད་ཀྱི་གནས་རྣམ་པར་འཇིག་པར་བྱེད་པ་ཡིན་པའི་ཕྱིར་རོ་",
            "ཞེས་བྱ་བ་ལ་སོགས་པ་ཇི་སྐད་གསུངས་པ་ལྟ་།",
            "འདིར་སྨྲས་པ། ",
            "རང་གི་དོན་ཕུན་སུམ་ཚོགས་པ་ཐོབ་པ་",
            "ཉོན་མོངས་པའི་ཆ་ཤས་མ་ལུས་པར་སྤངས་པ་རྣམས་ནི་",
            "ཇི་སྐད་སྨྲས་པ་དེ་དག་རུང་གི ། ",
            "གང་དག་གིས་སྟོབས་བསྐྱེད་པ་མ་ལུས་པ་དེ་དག་ནི་",
            "རང་ཉིད་སྲིད་པ་དག་དང་། ",
            "སྲིད་པ་ལ་བརྟེན་པའི་ཉོན་མོངས་པ་རྣམས་ཀྱིས་གནོད་བཞིན་པ་ན་",
            "ཇི་ལྟར་གཞན་དག་བསྒྲལ་བ་དང་། ",
            "དགྲོལ་བ་དང་། མངོན་པར་བྱང་ཆུབ་པར་བྱ་བ་དང་། ",
            "ཡོངས་སུ་མྱ་ངན་ལས་བཟླ་བ་བཟོད་པར་འགྱུར་ཞེ་ན",
            "དེའི་ཕྱིར་དེའི་ལན་དུ་སྙིང་རྗེ་ཆེན་པོ་སྔོན་དུ་བཏང་ནས།།",
            "གཞན་དོན་བྱེད་ལས་བྱུང་བ་ཡི། །",
            "དགའ་བས་སེམས་དགའ་མཁས་པ་དག ། ",
            "རལ་གྲི་རབ་ཏུ་འབར་འདྲ་བའི། །",
            "སྲིད་པ་དག་གིས་གནོད་མི་འགྱུར།།",
            "ཞེས་བྱ་བ་སྨྲས་།"
        ],
        [
            "སྦྱིན་པ་དང་། ",
            "སྙན་པར་སྨྲ་བ་དང་། ",
            "དོན་སྤྱོད་པ་དང་། ",
            "དོན་མཐུན་པ་ཉིད་ལ་སོགས་པས་འཇིག་རྟེན་ལ་",
            "ཕན་འདོགས་པས་མཁས་པ་དག་ནི་རལ་གྲི་རབ་ཏུ་",
            "འབར་བ་དང་འདྲ་བའི་སྲིད་པ་འདོད་པ་དང་། ",
            "གཟུགས་དང་གཟུགས་མེད་པ་ཞེས་",
            "བྱ་བ་དག་གིས་གནོད་པར་མི་འགྱུར་རོ། །",
            "དེ་ཅིའི་ཕྱིར་ཞེ་།",
            "འདི་ལྟར་དེ་དག་ནི་གཞན་གྱི་དོན་བྱེད་པ་ལས་",
            "བྱུང་བའི་དགའ་བས་ལུས་དང་སེམས་ཀྱི་",
            "རྒྱུད་དགའ་བར་གྱུར་ཅིང་བྱང་ཆུབ་ཀྱང་",
            "གཞན་གྱི་དོན་ཁོ་ནའི་ཕྱིར་འདོད་པ་དང་། ",
            "སྲིད་པ་ཉེ་བར་བླང་བའི་ཕྱིར་",
            "ལས་མངོན་པར་འདུ་མི་བྱེད་པ་དང་། ",
            "སྲིད་པའི་སྲིད་པ་དང་བྲལ་བའི་ཕྱིར་",
            "དེ་དག་གིས་གནོད་པར་མི་འགྱུར་བའི་ཕྱིར་རོ། །",
            "སྙིང་རྗེ་ཆེན་པོའི་བཤད་པ་སེམས་ཅན་ཐམས་ཅད་ཀྱི་",
            "དོན་བྱ་བའི་སེམས་བསྐྱེད་པ་ཞེས་བྱ་བ་དང་པོ་བཤད་ཟིན་ཏོ།།",
            "ཡང་ན་འདི་ལྟར་གནོད་པར་མི་འགྱུར་ཏེ།།",
            "ཚུལ་ཁྲིམས་འཆལ་པ་མི་བྱེད་པས། །",
            "ངན་འགྲོའི་སྒོ་ཀུན་གཅད་པའི་ཕྱིར། །",
            "དེ་དག་ནི་བདག་ཉིད་དགེ་བ་བཅུའི་ལས་ཀྱི་",
            "ལམ་ལྷག་པར་སྤྱོད་པས་གནོད་པ་མེད་པ་ན་",
            "གཞན་དག་ཀྱང་དེ་དག་ཉིད་ལ་སྦྱོར་བར་",
            "བྱེད་པས་ངན་འགྲོ་འགྲོ་བ་ངན་པའི་",
            "སྒོ་ཐམས་ཅད་གཅད་པའི་ཕྱིར་",
            "བདེ་འགྲོའི་སྒོ་གླེགས་འབྱེད་པར་བྱེད་ཅིང་། ",
            "སེམས་ཅན་རྣམས་ལྷ་དང་མིའི་འགྲོ་བ་",
            "དག་ལ་འགོད་པར་བྱེད་པའི་ཕྱིར་རོ། །",
            "དེས་ནི་སྙིང་རྗེ་ཆེན་པོའི་བཤད་པ་",
            "ངན་འགྲོ་ལས་ཡོངས་སུ་བསྐྱབ་པའི་སེམས་",
            "བསྐྱེད་པ་ཞེས་བྱ་བ་གཉིས་པ་བསྟན་ཏེ",
            "འདི་སྐད་དུ། ",
            "གང་གི་ཕྱིར་བདག་ཉིད་ལམ་ལོག་པར་ཞུགས་པས་",
            "གཞན་དག་ཡང་དག་པའི་ལམ་ལ་དགོད་པ་ནི་",
            "གནས་མ་ཡིན་ཞིང་སྐབས་མ་ཡིན་གྱི། ",
            "ཀྱེ་མ་བདག་ཀྱང་དགེ་བ་བཅུ་པོ་འདི་དག་ལ་",
            "ལྷག་པར་སྤྱོད་ཅིང་གཞན་དག་ཀྱང་དེ་དག་ཉིད་ལ་",
            "དགོད་པར་བྱའོ་ཞེས་ཇི་སྐད་གསུངས་པ་ལྟ་།",
            ""
        ],
        [
            "ཇི་ལྟར་སྲིད་པ་ལ་བརྟེན་པའི་",
            "ཉོན་མོངས་པ་དག་གིས་གནོད་པར་མི་འགྱུར་ཞེ་།",
            "དེའི་ཕྱིར། །",
            "སྟོང་ཉིད་ལྟ་བ་གོམས་བྱས་པས། །",
            "ཉོན་མོངས་འཇུག་པ་བཅོམ་ཕྱིར་རོ། །",
            "ཞེས་བྱ་བ་སྨྲས་།",
            "རྒྱུ་དང་རྐྱེན་ཚོགས་པ་དང་། ",
            "ཐ་དད་པའི་དངོས་པོ་དང་། ",
            "ཞིག་པ་དག་ལ་དངོས་པོ་མི་དམིགས་པའི་ཕྱིར་རོ། །",
            "གང་ལ་འདོད་ཆགས་དང་། ",
            "ཁོང་ཁྲོ་བ་དང་། གཏི་མུག་འབྱུང་བར་འགྱུར་ཏེ",
            "དེ་ལྟར་ཉོན་མོངས་པ་རྣམས་ཀྱི་མཐུ་བཅོམ་པའི་སྲིད་པ་ལ་བརྟེན་པའི་",
            "ཉོན་མོངས་པ་རྣམས་ཀྱིས་ཀྱང་གནོད་པར་མི་འགྱུར་རོ། །",
            "འོ་ན་འདི་ལྟར་བྱང་ཆུབ་སེམས་དཔའ་རྣམས་ཕལ་ཆེར་འགྲོ་བ་ཐམས་ཅད་རྣམ་པར་རྒྱུ་བ་དང་། ",
            "དེ་དག་ཏུ་སྐྱེས་པ་ཡང་སྣང་ན",
            "ཇི་ལྟར་དེའི་ཆ་དང་མཐུན་པའི་སྡུག་བསྔལ་དག་གིས་གནོད་པར་མི་འགྱུར་ཞེ་།",
            "དེའི་ཕྱིར། ",
            "མཁས་པ་བསོད་ནམས་བྱས་པ་ཡིས། །",
            "འགྲོ་དྲུག་སྐྱེད་ཚལ་དུས་སྟོན་ལྟར། །",
            "མཐོང་བ་སྲིད་པའི་བཙོན་ར་ཡིས། །",
            "སྐྲག་པར་འགྱུར་བ་ཡོད་མ་ཡིན།།",
            ""
        ],
        [
            "ཞེས་བྱ་བ་སྨྲས་།",
            "མཁས་པ་གཞན་གྱི་དོན་དུ་སྨོན་ལམ་",
            "བཏབ་པ་བསོད་ནམས་ཀྱི་ཚོགས་དཔག་ཏུ་",
            "མེད་པ་ཡང་དག་པར་བསགས་པ་",
            "དག་གིས་སེམས་ཅན་དམྱལ་བ་དང་། ",
            "ཡི་དགས་དང་། ",
            "དུད་འགྲོ་དང་། ",
            "ལྷ་དང་། ",
            "ལྷ་མ་ཡིན་དང་། ",
            "མིའི་འགྲོ་བ་དྲུག་པོ་དག་མེ་ཏོག་ཀུ་མུ་ཏའི་དུས་",
            "སྟོན་ལྟ་བུར་མཐོང་བ་ན་འཆི་འཕོ་བ་དང་།",
            "ཡོངས་",
            "སུ་ཚོལ་བ་དང་། ",
            "ང་རྒྱལ་དང་། ",
            "སྡུག་བསྔལ་དང་། ",
            "གཅིག་ལ་གཅིག་ཟ་བ་དང་། ",
            "བཀྲེས་པ་ལ་སོགས་པའི་སྡུག་བསྔལ་དག་གིས་",
            "གནོད་པའི་ཚེ་ཡང་སྲིད་པའི་བཙོན་རའི་",
            "གནས་ཀྱི་ཡིད་འབྱུང་བར་འགྱུར་བ་མེད་དོ།།",
            "འོ་ན་གལ་ཏེ་དེ་དག་དེ་ལྟར་སྲིད་པ་དག་དང་། ",
            "དེ་དག་ལ་བརྟེན་པའི་སྐྱོན་དག་གིས་མི་གོས་།",
            "ཇི་སྲིད་པ་ན་གནས་ཤིང་ཅིའི་ཕྱིར་",
            "མྱ་ངན་ལས་འདས་པར་མི་འགྲོ་ཞེ་།",
            "དེའི་ཕྱིར། ",
            "སྐྱོན་མཐོང་ཕྱིར་ནི་སྲིད་པར་མིན།།",
            "བརྩེ་ཕྱིར་མྱ་ངན་འདས་མི་གནས། །",
            "གཞན་དོན་བསྒྲུབ་ཕྱིར་བརྟུལ་ཞུགས་ཅན། །",
            "སྲིད་པ་ན་ཡང་གནས་པར་བྱེད།།",
            ""
        ],
        [
            "ཅེས་བྱ་བ་སྨྲས་།",
            "སྐྱོན་དང་ཉེས་དམིགས་མང་པོ་མཐོང་བའི་ཕྱིར་",
            "སྲིད་པར་གནས་འཆའ་བར་མི་བྱེད་།",
            "སེམས་ཅན་གྱི་ཁམས་མཐའ་དག་ཡོངས་སུ་བསྐྱབ་པ་ལ་བརྩོན་པའི་ཕྱིར་",
            "མྱ་ངན་ལས་འདས་པའི་དབྱིངས་སུ་ཡང་འགྲོ་བར་མི་བྱེད་།",
            "གཞན་གྱི་དོན་བསྒྲུབ་པའི་ཕྱིར་བརྟུལ་ཞུགས་བླངས་པ་དག་ནི་",
            "སྙིང་རྗེའི་དབང་དུ་གྱུར་པའི་སེམས་ཀྱིས་",
            "པདྨ་བཞིན་དུ་འཇིག་རྟེན་གྱི་དྲི་མ་དག་གིས་མི་གོས་པར་སྲིད་པ་ན་ཡང་གནས་པར་བྱེད་དེ",
            "ཇི་སྐད་དུ། ",
            "གང་ལ་འགྲོ་བའི་རང་བཞིན་",
            "མ་ལུས་མངོན་མཛད་པ། །",
            "དེ་བཞིན་གཤེགས་ཉིད་",
            "ཞར་ལ་བརྙེས་པ་ཉིད་ལགས་ཤིང་། །",
            "གཞན་དོན་ལྷུར་མཛད་",
            "ཁྱོད་ཀྱི་ཡོན་ཏན་དག་ལ་ནི། །",
            "བསྟོད་ར་མཁན་ཞིག་",
            "བསྟོད་པས་ཇི་ཙམ་བསྟོད་པར་འགྱུར།།",
            "ཞེས་བྱ་བ་འབྱུང་བ་ལྟ་བུའོ།།",
            ""
        ],
        [
            "འཁོར་བ་དང་ནི་མྱ་ངན་འདས།།",
            "གཉིས་དང་གཉིས་མིན་མི་དམིགས་པའི། །",
            "མཁས་པ་གར་ཡང་མི་གནས་ཤིང་། །",
            "སྲིད་པ་ན་ཡང་གནས་པར་བྱེད།།",
            "འཁོར་བ་དང་མྱ་ངན་ལས་འདས་པ་",
            "གཉིས་ངོ་བོ་ཉིད་མཚུངས་པའི་ཕྱིར་སྲིད་པ་དང་",
            "ཐར་པ་གཉིས་དང་གཉིས་མ་ཡིན་པར་",
            "མི་དམིགས་པའི་མཁས་པ་དག་ནི་གར་ཡང་མི་གནས་ཤིང་། ",
            "སྲིད་པ་གསུམ་ན་ཡང་གནས་པར་སྣང་སྟེ",
            "དེས་ནི་སློབ་དཔོན་གྱིས་བྱང་ཆུབ་སེམས་དཔའ་རྣམས་ཀྱི་",
            "མི་གནས་པའི་མྱ་ངན་ལས་འདས་པ་བསྟན་པར་འགྱུར་།",
            "ཇི་སྐད་དུ། ",
            "གང་གི་ཕྱིར་བྱང་ཆུབ་སེམས་དཔའ་ཆོས་ཐམས་ཅད་ལ་",
            "ཡོངས་སུ་འདྲིས་པར་ཤེས་པས་དབང་བསྒྱུར་བ་",
            "ཁམས་གསུམ་དང་ལྷན་ཅིག་གནས་པ་དང་",
            "མྱ་ངན་ལས་འདས་པར་ལྟུང་བ་ནི་",
            "གནས་མ་ཡིན་ཞིང་སྐབས་མ་ཡིན་ནོ་ཞེས་",
            "བྱ་བ་ལ་སོགས་པ་གསུངས་པ་ལྟ་བུའོ།།",
            ""
        ],
        [
            "བདག་དང་གཞན་གྱི་དོན་ཕུན་སུམ་ཚོགས་པ་ཡོངས་སུ་རྫོགས་པའི་མྱ་ངན་ལས་འདས་པ་ཞར་ལ་འོངས་པ་བརྗོད་པར་བྱ་སྟེ།།",
            "བྱང་ལག་རིན་ཆེན་བདུན་ཕྱུག་ཅིང་། །",
            "ཡོན་ཏན་དཔག་མེད་འབྱུང་བའི་གནས། །",
            "ལྷ་དང་ལྷ་མིན་ཕྱག་བྱས་པ། །",
            "དམ་ཆོས་འཁོར་ལོ་བསྐོར་བརྙེས་ཤིང་། །",
            "མུ་ཏིག་འཕྲོ་འདྲའི་གྲགས་པ་དང་། །",
            "སྟོན་ཟླ་ཉ་བའི་དྲི་མེད་པའི། །",
            "འོད་ཟེར་ལྟ་བུའི་གསུང་དག་གིས། །",
            "ཕྱོགས་བཅུ་དག་ནི་རྒྱས་མཛད་།",
            "དཀོན་མཆོག་གསུམ་གདུང་གནས་བྱའི་ཕྱིར། །",
            "ཡོན་ཏན་འབྱུང་གནས་དམ་པའི་སྲས། །",
            "ལྷ་ཀླུ་ལ་སོགས་སྤྱི་གཙུག་གིས། །",
            "བསྟན་པ་མཆོད་པ་བཞག་མཛད་།",
            "རང་དང་གཞན་དོན་མཛད་པའི་ཕྱིར། །",
            "དེ་དག་མྱ་ངན་འདས་ལེགས་འདས།།",
            "དེ་ལས་གཞན་གང་ལུས་བཅད་ཆད།།",
            "དེ་ཡང་མྱ་ངན་འདས་པ་ཡིན།།",
            ""
        ],
        [
            "ཞེས་བྱ་བ་བདག་ནི་དྲན་པ་དང་། ",
            "ཆོས་རྣམ་པར་འབྱེད་པ་དང་། ",
            "བརྩོན་འགྲུས་དང་། དགའ་བ་དང་། ཤིན་ཏུ་སྦྱངས་པ་དང་། ",
            "ཏིང་ངེ་འཛིན་དང་། བཏང་སྙོམས་ཞེས་བྱ་བ་བྱང་ཆུབ་ཀྱི་ཡན་ལག་རིན་པོ་ཆེ་སྣ་བདུན་གྱིས་ཕྱུག་ཅིང་ལྡན་པ་དང་། ",
            "ཡོན་ཏན་དཔག་ཏུ་མེད་པ་དག་འབྱུང་བའི་སྒོར་གྱུར་པའི་འབྱུང་གནས་དང་། ",
            "ལྷ་སུམ་ཅུ་པ་དང་། ལྷ་མིན་སྦྱིན་བྱེད་མའི་བུས་ཕྱག་བྱས་ཤིང་མཆོད་པ་དང་། ",
            "དམ་པའི་ཆོས་ཀྱི་འཁོར་ལོ་བདེན་པ་བཞི་ལ་ལན་གསུམ་དུ་བཟླས་ཏེ་",
            "རྣམ་པ་བཅུ་གཉིས་སུ་བསྐོར་བ་ཉིད་བརྙེས་ཤིང་། ",
            "མུ་ཏིག་གི་འབྲུ་བཅག་པའི་འཕྲོ་འདྲ་བར་",
            "འོད་ཟེར་དཀར་བའི་གྲགས་པ་དག་སྟོན་ཀའི་ཟླ་བ་ཉ་བ་དྲི་མ་མེད་པའི་འོད་ཟེར་ལྟ་བུའི་",
            "གསུང་རབ་བཅུ་གཉིས་པོ་དག་གིས་ཕྱོགས་བཅུ་དག་ཀྱང་རྒྱས་པར་མཛད་ལ",
            "སངས་རྒྱས་དང་ཆོས་དང་འཕགས་པའི་དགེ་འདུན་དཀོན་པའི་དོན་དང་",
            "དགའ་བར་བྱེད་པའི་དོན་གྱི་དཀོན་མཆོག་ཅེས་བྱ་བ་",
            "དེ་གསུམ་གྱི་གདུང་རྒྱུན་མི་འཆད་ཅིང་གནས་པར་བྱ་བའི་ཕྱིར་",
            "སྙིང་རྗེ་དང་ཤེས་རབ་ལ་སོགས་པའི་ཡོན་ཏན་འབྱུང་བའི་སྒོར་གྱུར་པའི་",
            "གནས་རྒྱལ་བ་དམ་པའི་སྲས། ",
            "ལྷ་དང་ཀླུ་དང་མི་དང་མི་འམ་ཅི་ལ་སོགས་པའི་",
            "སྤྱི་གཙུག་གིས་བཀའི་བསྟན་པ་རབ་ཏུ་གནས་པར་བྱས་ཤིང་མཆོད་པ་དག །",
            " དམ་པའི་ཆོས་ཀྱི་རྒྱལ་ཚབ་ཏུ་བཞག་པ་མཛད་དེ",
            "རང་གི་དོན་ཚོགས་གསུམ་ཡོངས་སུ་རྫོགས་ཤིང་",
            "བླ་ན་མེད་པའི་གོ་འཕང་བརྙེས་པ་དང་། ",
            "གཞན་གྱི་དོན་སེམས་ཅན་གྱི་ཁམས་མཐའ་དག་ཕུང་པོ་ལྷག་མ་མེད་པའི་",
            "མྱ་ངན་ལས་འདས་པའི་དབྱིངས་སུ་དགོད་པ་དང་། ",
            "གཞན་ཡང་མངོན་པར་རྫོགས་པར་བྱང་ཆུབ་པའི་",
            "ངེས་པར་བྱ་བ་བཞི་པོ་ཆོས་ཀྱི་འཁོར་ལོ་བསྐོར་བ་དང་། ",
            "ཆོ་འཕྲུལ་ཆེན་པོ་ཡང་དག་པར་བསྟན་པ་དང་། ",
            "བྱང་ཆུབ་སེམས་དཔའ་ལུང་བསྟན་པ་དང་། ",
            "ཡབ་དང་ཡུམ་འབྲས་བུ་ལ་དགོད་པ་དག་མཛད་པའི་ཕྱིར་",
            "དེ་དག་མྱ་ངན་ལས་འདས་པ་ནི་",
            "དེ་ལྟར་དོན་མ་ལུས་པ་མཛད་པས་མཛད་པ་གཞན་མེད་པའི་ཕྱིར་དང་། ",
            "ཉོན་མོངས་པ་དང་། ཤེས་བྱའི་སྒྲིབ་པ་བག་ཆགས་དང་བཅས་པ་མཐའ་དག་",
            "དྲུངས་ནས་ཕྱུང་བའི་ཕྱིར་ལེགས་པར་མྱ་ངན་ལས་འདས་པ་ཡིན་ནོ།།",
            "དེ་དག་ལས་གཞན་པ་ཉན་ཐོས་དང་། ",
            "རང་སངས་རྒྱས་གང་དག་ཕུང་པོའི་ལུས་རྒྱུན་བཅད་པ་ཙམ་གྱིས་",
            "ཡང་འབྱུང་བའི་སྲིད་པ་ཟད་ཅིང་ཆད་པ་དེ་དག་ཀྱང་མྱ་ངན་ལས་འདས་པ་ཡིན་ཏེ",
            "ཉོན་མོངས་པའི་སྒྲིབ་པ་ཙམ་སྤངས་པའི་ཕྱིར་རོ། ",
            "དེ་དག་ལ་ནི་ཉོན་མོངས་པའི་བག་ཆགས་དང་། ",
            "ཤེས་བྱའི་སྒྲིབ་པའི་བག་ཆགས་ཀྱི་ངོ་བོ་ཉིད་ཡོད་པའི་ཕྱིར་",
            "ཡང་བྱང་ཆུབ་ཀྱི་ཚོགས་དག་བསགས་ཤིང་བག་ཆགས་དང་མཚམས་སྦྱོར་བ་སྤངས་ཏེ",
            "བླ་ན་མེད་པའི་བྱང་ཆུབ་མངོན་པར་རྫོགས་པར་བྱང་ཆུབ་པར་བྱ་དགོས་སོ།།",
            ""
        ],
        [
            "ཞར་ལ་འོངས་པ་ཡོངས་སུ་རྫོགས་པར་བྱས་།",
            "ད་ནི་སྙིང་རྗེ་ཆེན་པོའི་བཤད་པ། ",
            "ཐེག་པ་དམན་པ་ལས་བསླང་བའི་སེམས་བསྐྱེད་པ་",
            "ཞེས་བྱ་བ་གསུམ་པའི་དབང་དུ་བྱས་ནས།།",
            "ཝ་ནི་གླང་ཆེན་དྲེགས་པ་ཡི། །",
            "གླད་པ་དགམ་ཞིང་དབྱེ་མི་སེམས། །",
            "གདོལ་པ་རྒྱ་མཚོའི་མཐས་ཀླས་པའི། །",
            "ས་ཡི་དཀྱིལ་འཁོར་བསྐྱང་མི་སེམས། །",
            "དེ་བཞིན་སེམས་ཅན་དམན་པ་ཡང་། །",
            "ཟབ་ཅིང་བླ་མེད་རྒྱ་ཆེ་བ། །",
            "ཡོན་ཏན་བགྲང་འདས་འབྱུང་བའི་གནས། །",
            "སངས་རྒྱས་ཉིད་ལ་རེ་བའང་མེད།།",
            "གཞལ་ཡས་རྨད་བྱུང་བསམ་མི་ཁྱབ།།",
            "སྣང་བ་ཐམས་ཅད་ཟིལ་གནོན་པ། །",
            "རྫོགས་སངས་ཡོན་ཏན་རིན་ཆེན་ལ།།",
            "སུ་ཞིག་ཡིད་ཀྱིས་སེམས་མི་བསྐྱེད།།",
            ""
        ],
        [
            "ཅེས་བྱ་བ་སྨྲས་།",
            "དཔེར་ན་ཝ་ནི་སེང་གེ་སྡེར་མོ་རྣོན་པོའི་",
            "ལག་སྟངས་ཀྱིས་འགེམས་པ་ལ་མཁས་པ་ལྟར། །",
            "གླང་པོ་ཆེ་དྲེགས་པ་འདོད་ཆགས་ཀྱི་",
            "རྡུལ་ཆགས་པའི་དྲི་མས་འགྲམ་གླང་གི་",
            "ངོས་ཡོགས་པའི་གླད་པ་དགམ་ཞིང་",
            "དབྱེ་བར་བྱ་བའི་སེམས་ཀྱང་མི་སྐྱེ་བ་དང་། ",
            "གདོལ་པའི་རིགས་ངན་ཡང་རྒྱལ་པོའི་",
            "གདུང་རིགས་མཐོན་པོར་སྐྱེས་པ་ལྟར། ",
            "རྒྱ་མཚོ་ཆེན་པོ་བཞིའི་ཆུས་རྐེད་གདུང་བཞིན་",
            "བསྐོར་བའི་མཐས་ཀླས་པའི་སའི་དཀྱིལ་འཁོར་",
            "འདི་བསྐྱང་ཞིང་བསྲུང་བར་འདོད་པའི་",
            "སེམས་ཀྱང་མི་སྐྱེ་བ་དེ་བཞིན་དུ། ",
            "ཉན་ཐོས་དང་། ",
            "རང་སངས་རྒྱས་ཀྱི་ཐེག་པ་པའི་སེམས་ཅན་",
            "དམན་པ་རང་ཉིད་ཞི་བ་དང་དུལ་བ་",
            "ལྷུར་ལེན་པ་ཡང་རྒྱ་མཚོ་ལྟར་ཟབ་ཅིང་། །",
            "ཟླ་མེད་པར་བླ་ན་མེད་པ་ཡངས་ཤིང་རྒྱ་ཆེ་བ་",
            "ཡོན་ཏན་བགྲང་བ་ལས་འདས་པ་འབྱུང་བའི་གནས་སུ་",
            "གྱུར་པ་སངས་རྒྱས་ཉིད་ལ་འདུན་པའི་",
            "རེ་བ་ཙམ་ཡང་སྐྱེད་པར་མི་བྱེད་དོ།།",
            "དེའི་ཕྱིར་བླ་ན་མེད་པའི་གོ་འཕང་འདོད་པ་ནི་",
            "གཞལ་ཡས་ཤིང་དཔག་ཏུ་མེད་པ་རྨད་དུ་",
            "བྱུང་བ་ཤིན་ཏུ་ཡ་མཚན་ཆེ་བ་བསམ་གྱིས་",
            "མི་ཁྱབ་པ་བསམ་པ་ལས་ཡང་དག་པར་འདས་པ་",
            "སྣང་བ་ཐམས་ཅད་ཟིལ་གྱིས་གནོན་པ། ",
            "ཡོན་ཏན་གྱི་སྣང་བ་གཞན་མ་ལུས་པར་",
            "ཟིལ་གྱིས་གནོན་པར་མཛད་པ་རྫོགས་པའི་",
            "སངས་རྒྱས་ཀྱི་ཡོན་ཏན་རིན་པོ་ཆེ་བདེ་བར་",
            "གཤེགས་པའི་ཡོན་ཏན་གྱི་ནོར་བུ་དག་ལ་",
            "ཤེས་རབ་དང་ལྡན་པ་སུ་ཞིག་ཡིད་ཀྱིས་",
            "སེམས་མི་བསྐྱེད་ཅེས་བྱ་བར་སྦྱར་རོ། །",
            "གཞན་ཡང་། ",
            "གཞན་དོན་བྱེད་པ་དཔའ་བ་དང་། །",
            "སྐྱེས་བུ་ཆེན་པོའི་ཚུལ་ལྡན་པ། །",
            "སུ་ཞིག་འཁོར་མཐའ་མེད་པ་ཡང་། །",
            "ཉིན་གཅིག་ལྟ་བུར་གནས་མི་བྱེད།།",
            "གཞན་གྱི་དོན་བྱེད་པ་སེམས་ཅན་ཐམས་ཅད་ཀྱི་",
            "སྡུག་བསྔལ་མ་ལུས་པར་གཅོད་པ་དཔའ་བ་",
            "ཉོན་མོངས་པའི་དགྲ་ལས་རྣམ་པར་རྒྱལ་བའི་",
            "རྩལ་དང་ལྡན་པ་སྐྱེས་བུ་ཆེན་པོའི་ཚུལ་དང་",
            "ལྡན་པ་སུ་ཞིག་འཁོར་བའི་སྲིད་པ་སྔོན་དང་",
            "ཕྱི་མའི་མཐའ་མེད་པར་ཡང་",
            "ཉིན་གཅིག་ལྟ་བུར་གནས་པར་མི་བྱེད་དེ",
            "ཇི་སྐད་དུ། ",
            "མཁས་པ་གང་ཞིག་འགྲོ་བ་ཉམ་ངར་ཞུགས་མཐོང་ནས།།",
            "དཀའ་འམ་མི་དཀའ་སྙམ་པའི་རྣམ་རྟོག་རྣམ་སྤངས་ཏེ།།",
            ""
        ],
        [
            "གཞན་དོན་ཉི་ཚེ་སྒྲུབ་ཅེས་",
            "བསྐལ་པའི་མཐར་ཡང་ནི། །",
            "འཁོར་བའི་སྡུག་བསྔལ་དང་དུ་ལེན་ཅིང་སྒྲུབ་པར་བྱེད།།",
            "ཅེས་བྱ་བ་ལ་སོགས་པ་གསུངས་པ་ལྟ་བུ་ཡིན་ནོ།།",
            "སྙིང་རྗེ་ཆེན་པོའི་བཤད་པ། ",
            "ཐེག་པ་དམན་པ་ལས་བསླང་བའི་སེམས་བསྐྱེད་པ་",
            "ཞེས་བྱ་བ་གསུམ་པ་བཤད་ཟིན་ཏོ།།",
            "སྙིང་རྗེ་ཆེན་པོའི་བཤད་པ་ཡང་དག་པའི་",
            "ལམ་དུ་དགོད་པའི་སེམས་བསྐྱེད་པ་ཞེས་",
            "བྱ་བ་བཞི་པའི་དབང་དུ་བྱས་ནས།།",
            "མཁས་པ་གང་ཞིག་འདས་གྱུར་ཀྱང་། །",
            "གང་གིས་གཏམ་གཞི་འཕེལ་འགྱུར་བ། །",
            "འཕགས་པ་གཞན་དོན་མཛད་རྣམས་ཀྱི། །",
            "ལམ་གྱི་རྗེས་སུ་འཇུག་མི་བྱེད།།",
            "ཅེས་བྱ་བ་སྨྲས་།",
            ""
        ],
        [
            "མཁས་པ་ཤེས་ཉེན་ཅན་གང་ཞིག་",
            "དུས་ཡུན་རིང་པོར་འདས་པར་གྱུར་ཀྱང་",
            "ཡོན་ཏན་གང་གིས་ན་བདེ་བར་གཤེགས་པ་",
            "བཞིན་དུ་གཏམ་གཞིའི་རྒྱུད་དག་ལས་",
            "མཁས་པ་རྣམས་ཀྱི་སྙན་པ་རྣམ་པ་",
            "མང་པོ་བསྔགས་པ་འཕེལ་བར་འགྱུར་བ། ",
            "འཕགས་པ་འཁོར་བ་ཡུན་རིང་པོ་ནས་",
            "གཤེགས་པ་གཞན་གྱི་བསམ་པ་ཡོངས་སུ་",
            "རྫོགས་པར་མཛད་པ་འབའ་ཞིག་གིས་",
            "གཞན་གྱི་དོན་མཛད་པ་རྣམས་ཀྱི་",
            "ལམ་གྱི་རྗེས་སུ་འཇུག་པར་མི་བྱེད་དེ",
            "དེ་ལྟར་བདག་ཉིད་ཡང་དག་པའི་",
            "ལམ་དུ་ཞུགས་པས་ནི་མུ་སྟེགས་ཅན་ལ་སོགས་པ་",
            "གཞན་དག་ཀྱང་ཡང་དག་པའི་ལམ་དུ་དགོད་པར་བྱེད་།",
            "དེ་ནི་སྙིང་རྗེ་ཆེན་པོའི་བཤད་པ་ཡང་དག་པའི་",
            "ལམ་དུ་དགོད་པའི་སེམས་བསྐྱེད་པ་",
            "ཞེས་བྱ་བ་བཞི་པ་ཡིན་ནོ།།",
            "བྱམས་པ་དང་སྙིང་རྗེས་ལུས་དང་",
            "སྲོག་དོན་དུ་མི་གཉེར་བ་ཉིད་བསྟན་པའི་ཕྱིར། །",
            "སུ་ཞིག་ཆུ་ཤིང་དབུ་བ་ལྟར། །",
            "སྙིང་པོ་མེད་པའི་ལུས་འདི་དག །",
            " གཞན་ཕན་རྐྱེན་དུ་སྒྲུབ་བྱེད་པས། །",
            "ལྷུན་པོ་སྙིང་པོར་སྒྲུབ་མི་བྱེད།།",
            "ཅེས་བྱ་བ་སྨྲས་།",
            "མཁས་པ་བྱམས་པ་དང་སྙིང་རྗེ་ཅན་",
            "སུ་ཞིག་ཆུ་ཤིང་གི་ལོ་མ་དང་",
            "དབུ་བ་དང་ཟིལ་པའི་ཐིགས་པ་དང་། ",
            "སྟོན་ཀའི་སྤྲིན་དང་། ",
            "བྱེ་མའི་ཁང་བུ་ལ་སོགས་པ་ལྟར་",
            "སྙིང་པོ་མེད་པའི་ལུས་འདི་དག་",
            "གཞན་ལ་ཕན་པ་སྒྲུབ་པའི་རྐྱེན་ལག་པ་དང་། ",
            "རྐང་པ་དང་། ",
            "མིག་དང་། ",
            "མགོ་དང་། ",
            "རང་གི་ཤ་དང་། ",
            "ཁྲག་ལ་སོགས་པ་གཏོང་བ་སྒྲུབ་པར་",
            "བྱེད་པས་རི་རབ་ལྷུན་པོ་ལྟར་རབ་ཏུ་",
            "མི་སྒུལ་བ་ཉིད་ཀྱི་སྙིང་པོ་དང་ལྡན་པ་",
            "སྐྱེས་བུ་ཆེན་པོའི་མཚན་དྲི་མ་མེད་པ་སུམ་ཅུ་རྩ་གཉིས་དང་། ",
            "དཔེ་བྱད་བཟང་པོ་བརྒྱད་ཅུས་ལེགས་པར་བརྒྱན་པའི་",
            "སྐུ་རྡོ་རྗེའི་རང་བཞིན་ལྟ་བུ་མངོན་པར་སྒྲུབ་པར་མི་།",
            ""
        ],
        [
            "དེ་ལྟར་ཤེས་།",
            "ཡ་རབས་སྙིང་རྗེ་ལྡན་པས་ནི། །",
            "སྐད་ཅིག་རེ་རེར་རྒ་ཤི་དང་། །",
            "ནད་ཀྱི་གཞིར་གྱུར་ལུས་དག་ནི། །",
            "གཞན་ལ་བདེ་སྐྱེད་གཞིར་བྱེད་དོ།།",
            "ཡ་རབས་བསྟོད་པར་འོས་པ་དག་ནི་སྙིང་རྗེ་དང་ལྡན་ཞིང་",
            "སྙིང་རྗེའི་དབང་དུ་གྱུར་པའི་སེམས་ཀྱིས་",
            "སྐད་ཅིག་རེ་རེ་ལ་རྒ་ཞིང་འགྱུར་བ་དང་། ",
            "འཆི་འཕོ་བ་དང་ནད་ཀྱི་གཞིར་གྱུར་པའི་ལུས་འདི་དག་གཞན་ལ་བདེ་བ་སྐྱེད་པའི་གཞིར་གྱུར་པར་བྱེད་དོ།།",
            "དལ་འབྱོར་རྙེད་དཀའ་བ་ཉིད་བསྟན་པའི་ཕྱིར། ",
            "དམ་ཆོས་སྒྲོན་དང་བཅས་པ་ལ།།",
            "མི་ཁོམ་བརྒྱད་སྤངས་ཁོམ་པ་འདི། །",
            "སྐྱེས་བུ་ཆེན་པོའི་སྤྱོད་པ་ཡིས། །",
            "འབྲས་བུ་ཡོད་པར་བྱ་བའི་རིགས། །",
            "ཞེས་བྱ་བ་སྨྲས་།"
        ],
        [
            "དམ་ཆོས་ཞེས་བྱ་བ་ནི་",
            "དམ་པ་རྣམས་ཀྱི་ཆོས་ནི་དམ་ཆོས་སོ།།",
            "དེ་ཉིད་སྒྲོན་མ་ཡིན་།",
            "གཏི་མུག་གི་མུན་པ་སེལ་བར་བྱེད་པའི་ཕྱིར་རོ། །",
            "དམ་ཆོས་ཀྱི་སྒྲོན་མ་དང་ལྷན་ཅིག་བྱུང་བ་ནི་",
            "དམ་ཆོས་སྒྲོན་དང་བཅས་པ་སྟེ་དེའི་དུས་ལའོ།།",
            "མི་ཁོམ་པ་བརྒྱད་ཅེས་བྱ་བ་ནི། ",
            "སེམས་ཅན་དམྱལ་བ་དང་། དུད་འགྲོ་དང་། ",
            "གཤིན་རྗེའི་འཇིག་རྟེན་དང་། ",
            "དབང་པོ་མ་ཚང་བ་དང་། ",
            "ཀླ་ཀློ་དང་། ལྟ་བ་ལོག་པ་དང་། ",
            "ལྷ་ཚེ་རིང་པ་དང་། ",
            "སངས་རྒྱས་མེད་པའི་འཇིག་རྟེན་ཞེས་བྱ་བ་དག་གོ།།",
            "དེ་དག་སྤངས་ཤིང་གང་གི་ཚེ་ཁོམ་པ་དགུ་དང་ལྡན་པའི་མཚན་ཉིད་ཀྱི་ཁོམ་པ་འདི་རྙེད་པ་",
            "སྐྱེས་བུ་ཆེན་པོའི་སྤྱོད་པའི་རྗེས་སུ་འཇུག་པ་ཉིད་ཀྱིས་",
            "འབྲས་བུ་ཡོད་པར་བྱ་བའི་རིགས་སོ།།",
            "ཁོམ་པ་དགུ་དང་ལྡན་པ་གང་ཞེ་།",
            ""
        ],
        [
            "མི་ཉིད་ཐོབ་པ་དང་། ",
            "དབང་པོ་རྣམས་ཚང་བ་ཉིད་དང་། ",
            "ལས་ཀྱི་མཐའ་མ་ལོག་པ་ཉིད་དང་། ",
            "རིགས་བཙུན་པར་སྐྱེས་པ་ཉིད་དང་། ",
            "སངས་རྒྱས་འབྱུང་བ་ཉིད་དང་། ",
            "གནས་ལ་དད་པ་ཉིད་དང་། ",
            "དམ་པའི་ཆོས་བསྟན་པ་དང་། ",
            "ཆོས་བསྟན་པ་ལ་རྣམ་པར་གཞག་པ་དང་། ",
            "རྣམ་པར་གཞག་པ་རྣམས་རྗེས་སུ་འཇུག་པར་བྱེད་པའོ།།",
            "ཡང་ན་ཁོམ་པ་ནི་མིའི་སྐྱེ་བ་ཡོན་ཏན་བཅུ་ཡོངས་སུ་རྫོགས་པ་།",
            "ཡོན་ཏན་བཅུ་གང་ཞེ་།",
            "རིགས་དམན་པ་རྣམ་པར་སྤངས་པ་དང་། ",
            "གླེན་པ་ཉིད་མ་ཡིན་པ་དང་། ",
            "རྨོངས་པ་ཉིད་མ་ཡིན་པ་དང་། ",
            "དབང་པོ་ཞན་པ་ཉིད་མ་ཡིན་པ་དང་། ",
            "སྐྱེས་པ་ཉིད་ཐོབ་པ་དང་། ",
            "གཟུགས་བཟང་བ་ཉིད་དང་། ",
            "དབུལ་པོ་ཉིད་མ་ཡིན་པ་དང་།",
            "ཟིལ་གྱིས་མི་ནོན་པ་ཉིད་དང་། ",
            "ཚིག་བཙུན་པ་ཉིད་དང་། ",
            "སྐྱེ་བོ་མང་པོས་བལྟ་བར་འོས་པ་ཉིད་དོ།།",
            "དབུ་མའི་སྙིང་པོའི་འགྲེལ་པ་རྟོག་གེ་འབར་བ་ལས། ",
            "བྱང་ཆུབ་ཀྱི་སེམས་མི་གཏོང་བའི་ལེའུ་སྟེ་དང་པོའོ།། །།",
            "དབུ་མའི་སྙིང་པོའི་འགྲེལ་པ་རྟོག་གེ་འབར་བ། ",
            "བམ་པོ་གཉིས་པ། ",
            "ད་ནི་བྱང་ཆུབ་ཀྱི་སེམས་ཤིན་ཏུ་ཡོངས་སུ་མ་བཏང་བའི་ཐུབ་པའི་བརྟུལ་ཞུགས་བླ་ན་མེད་པ་ལ་",
            "ཡང་དག་པར་བརྟེན་པ་རབ་ཏུ་བསྟན་པའི་ཕྱིར་",
            "ལེའུ་གཉིས་པ་ཉེ་བར་གཞག་པའི་དབང་དུ་བྱས་ནས",
            ""
        ],
        [
            "དེ་ལྟར་འགྲོ་ལ་ཕན་པའི་ཕྱིར། །",
            "བྱང་ཆུབ་ཆེན་པོར་བརྟན་བླངས་པ། ",
            "ཚུལ་དང་མཐུན་པའི་ལམ་ཉིད་དུ། །",
            "རབ་ཏུ་ཞུགས་པ་རྣམ་པར་མཛེས།།",
            "ཞེས་བྱ་བ་ལ་སོགས་པ་སྨྲས་།",
            "དེ་ལྟར་ཇི་སྐད་བསྟན་པའི་ཚུལ་གྱིས་སྲིད་པ་",
            "གསུམ་གྱི་འགྲོ་བ་ཉིད་ལ་ཕན་པའི་ཕྱིར། ",
            "བླ་ན་མེད་པ་ཡང་དག་པར་རྫོགས་པའི་",
            "བྱང་ཆུབ་ཆེན་པོར་བརྟུལ་ཞུགས་མི་ཕྱེད་པ་",
            "བརྟན་པ་ཡང་དག་པར་བླངས་པ། ",
            "རིགས་པའི་ཚུལ་དང་མཐུན་པ། ",
            "བདེ་བར་གཤེགས་པའི་ལམ་ཉིད་ཀྱི་རྗེས་སུ་",
            "རབ་ཏུ་ཞུགས་པ་ནི་རྣམ་པར་མཛེས་སོ།།",
            "ལམ་དེ་ཡང་གང་ཞེ་།",
            "དེའི་ཕྱིར། ",
            "དེ་ནི་བྱམས་པ་གནོད་མེད་དང་། །",
            "སྙིང་རྗེ་ཕན་པ་སྒྲུབ་པ་ཡིས། །",
            "དམ་ཆོས་རྟོགས་པས་ངོམས་མེད་དང་། །",
            "ཆོས་སྦྱིན་པ་ལ་སེར་སྣ་མེད།།",
            ""
        ],
        [
            "ཅེས་བྱ་བ་སྨྲས་།",
            "བྱང་ཆུབ་ཀྱི་སེམས་མ་བཏང་བ་དེ་ནི་",
            "བྱམས་པ་ཆེན་པོའི་སེམས་ཅན་གྱི་ཁམས་",
            "མཐའ་དག་ཡོངས་སུ་བསྐྱབ་པར་འདོད་པའི་",
            "ངོ་བོ་ཉིད་གནོད་སེམས་མེད་པའི་མཚན་ཉིད་དང་། ",
            "སྙིང་རྗེ་ཆེན་པོ་གཞན་སྡུག་བསྔལ་བས་",
            "བདག་ཉིད་སྡུག་བསྔལ་བའི་ངོ་བོ་ཉིད་ལ་",
            "ཕན་པ་སྒྲུབ་པའི་མཚན་ཉིད་དང་ལྡན་པས་",
            "ཐེག་པ་ཆེན་པོའི་ཚུལ་མཉན་པ་དང་། ",
            "གཟུང་བ་དང་། ",
            "བཅང་བ་དང་། ",
            "དོན་ཀུན་ཆུབ་པར་བྱ་བ་དང་། ",
            "བསྟན་པ་དག་ལ་བརྩོན་པ་མི་འདོར་བས་",
            "དམ་པའི་ཆོས་རྟོགས་པར་བྱ་བས་",
            "ངོམས་པ་མེད་པ་ཡིན་ཏེ",
            "ཇི་སྐད་དུ། ",
            "དེ་ཉིད་ཉིན་པར་དང་། ",
            "མཚན་མོ་ཆོས་འདོད་པ་དང་། ",
            "ཆོས་ལ་དགའ་བ་དང་། ",
            "ཆོས་ལ་གཞོལ་བ་དང་། ",
            "ཆོས་ཀྱི་རྗེས་སུ་མཐུན་པའི་ཆོས་སྤྱོད་།",
            "ནང་དང་ཕྱི་རོལ་གྱི་དངོས་པོ་ཡང་",
            "ཡོངས་སུ་མི་གཏོང་བ་དེ་ཅུང་ཟད་ཀྱང་",
            "མེད་ཅིང་བླ་མ་ལ་བཀུར་སྟི་དང་། ",
            "བསྙེན་བཀུར་བྱ་བ་གང་ཉེ་བར་",
            "མི་ལེན་པ་དེ་ཡང་ཅུང་ཟད་ཀྱང་མེད་ལ་",
            "ང་རྒྱལ་ལས་ཀྱང་ང་རྒྱལ་སྤངས་ཤིང་",
            "ང་རྒྱལ་མེད་པའི་ཉེ་བར་སྤྱོད་པ་ཉིད་",
            "ཉེ་བར་མི་ལེན་པ་དེ་ཡང་ཅུང་ཟད་ཀྱང་",
            "མེད་དོ་ཞེས་བྱ་བ་ལ་སོགས་པ་གསུངས་པ་ལྟ་བུའོ།།",
            "སྐྱེ་བ་དང་།",
            "ན་ཚོད་དང་། ",
            "རིགས་དང་། ",
            "ཡུལ་དང་། ",
            "དུས་ལ་འདའ་བ་མེད་ཅིང་། ",
            "སེམས་ཅན་ཐམས་ཅད་ལ་",
            "སྙོམས་པར་ཆོས་རྣམ་པར་འབྱེད་ཅིང་། ",
            "ཆོས་སྦྱིན་པ་ལ་སེར་སྣ་མེད་པ་ཡང་ཡིན་ནོ།།",
            ""
        ],
        [
            "དྲང་དང་ང་རྒྱལ་བཅོམ་པ་དང་། །",
            "ཡིད་ཀྱིས་དེ་ཉིད་བལྟ་བ་དང་། །",
            "གཞན་སྐྱོན་རྟོག་ལ་ལོང་བ་དང་། །",
            "རང་སྐྱོན་འབྱུང་བས་འཇིགས་པ་ཡིན།།",
            "གཡོ་སྒྱུ་བྲལ་བས་དྲང་བ་དང་། ",
            "ཁེངས་པ་དང་རང་རེང་དང་བྲལ་བས་",
            "ང་རྒྱལ་བཅོམ་པ་དང་། ",
            "རྟེན་ཅིང་འབྲེལ་བར་འབྱུང་བའི་དོན་",
            "ཡང་དག་པ་ཇི་ལྟ་བ་བཞིན་མཐོང་བས་",
            "ཡིད་ཀྱིས་དེ་ཉིད་བལྟ་བ་དང་། ",
            "གཞན་གྱི་སྐྱོན་ཆེན་པོ་དག་ལ་ཡང་བླུན་ཞིང་ལོང་བ་ལྟར་བྱེད་པས་",
            "གཞན་གྱི་སྐྱོན་ལ་རྟོག་པ་ལ་ལོང་བ་དང་། ",
            "བདག་ཉིད་ཁ་ན་མ་ཐོ་བ་རྡུལ་ཙམ་གྱིས་ཀྱང་འཇིགས་པར་ལྟ་བས་",
            "རང་གི་སྐྱོན་འབྱུང་བས་འཇིགས་པ་།",
            "དེ་ལྟ་བུ་དེ་དག་ཡིད་དང་ལྡན་པས་",
            "རྣམ་པར་མཛེས་པ་ཡིན་ནོ།།",
            "རྩོད་དང་འཇིག་རྟེན་འདུ་འཛི་དང་། །",
            "འཇིག་རྟེན་རྒྱང་པན་རྒྱབ་ཀྱིས་ཕྱོགས། །",
            "ཡོན་ཏན་མེད་ལ"
        ],
        [
            "འང་ཡོན་ཏན་གྱི། །",
            "རྒྱུན་རྣམས་སྐྱེ་བར་རྟག་ཏུ་གུས།།",
            "རྩོད་པ་ནི་གཞན་གྱི་ཕྱོགས་སུན་དབྱུང་བ་དང་། ",
            "རང་གི་ཕྱོགས་བཞག་པའི་སྒོ་ནས་ཕྱོགས་གཉིས་ལ་",
            "བརྟེན་པའི་ཚིག་ངན་པར་སྨྲ་བ་དང་།",
            "འཇིག་རྟེན་པའི་འཐབ་མོ་དང་། ",
            "མཚང་འབྲུ་བ་དང་། ",
            "འགྱོད་པའི་ཕྱིར་རྩོད་པའོ།།",
            "འཇིག་རྟེན་གྱི་འདུ་འཛི་ནི་ཆོས་མ་ཡིན་པ་དང་། ",
            "དོན་མ་ཡིན་པ་དང་། ",
            "བྱ་བ་མ་ཡིན་པ་དང་། ",
            "འཁོར་བ་འདོད་པའི་འཇིག་རྟེན་དང་",
            "ལྷན་ཅིག་འགྲོགས་ཤིང་ཀུན་ཏུ་སྨྲ་བའོ།།",
            "འཇིག་རྟེན་རྒྱང་པན་ནི་ཡང་དག་པ་",
            "ཉིད་ཀྱི་ལུང་དང་བྲལ་བའི་",
            "གསང་ཚིག་སྣ་ཚོགས་ལ་སྤོབས་པའོ།།",
            "དེ་དག་ལ་རྒྱབ་ཀྱིས་",
            "ཕྱོགས་པ་ནི་མི་ཕྱོགས་པའོ།།",
            "ཡོན་ཏན་མེད་ལ་"
        ],
        [
            "འང་ཡོན་ཏན་གྱི། །",
            "རྒྱུན་རྣམས་སྐྱེ་བར་རྟག་ཏུ་གུས་པ་ནི་",
            "སྐྱེ་བོ་ཡོན་ཏན་མ་ལུས་པ་མེད་པ་ལ་ཡང་",
            "སེམས་ཅན་ཐམས་ཅད་དེ་བཞིན་གཤེགས་པའི་",
            "སྙིང་པོ་དང་ལྡན་པར་མོས་ཤིང་འདི་ཡང་",
            "དུས་གཞན་ན་ཡོན་ཏན་དང་ལྡན་པར་",
            "འགྱུར་རོ་ཞེས་ཡོན་ཏན་གྱི་རྒྱུན་རྣམས་",
            "སྐྱེ་བར་རྟག་ཏུ་གུས་པ་མི་ལྷོད་པ་།",
            "བཅོམ་ལྡན་འདས་ཀྱིས་ཀྱང་དགེ་སློང་དག་",
            "གང་ཟག་གིས་གང་ཟག་ལ་ཚོད་མ་འཛིན་ཅིག་",
            "གང་ཟག་ལ་ཚོད་ཀྱང་མ་འཛིན་ཅིག། ",
            "དགེ་སློང་དག་ངའམ་ང་འདྲ་བས་གང་ཟག་ལ་",
            "ཚད་གཟུང་བར་བྱའོ་ཞེས་གསུངས་པ་ལྟ་བུའོ།།",
            "གཞན་ཡང་། ",
            "སྙིང་རྗེས་བསྐྱེད་པའི་སྦྱིན་པ་དག །",
            " སྐྱེ་བོའི་ཚོགས་རྣམས་ཐམས་ཅད་ཀྱི། །",
            "སྡུག་བསྔལ་ཆུ་བོ་ཀུན་ཞིའི་ཕྱིར། །",
            "ཐམས་ཅད་མཁྱེན་ཉིད་འདོད་པ་བསྐྱེད།།",
            "ཅེས་བྱ་བ་།",
            "སྙིང་རྗེས་བསྐྱེད་པའི་སྦྱིན་པ་དག་",
            "ཅེས་བྱ་བ་ནི་ལན་དང་འབྲས་བུ་ལ་",
            "རེ་བ་མེད་པར་སྙིང་རྗེ་ཉིད་འབའ་ཞིག་གིས་",
            "ཡང་དག་པར་བསྐྱེད་པས་གཏོང་བའི་",
            "སེམས་པ་དེས་ཆོས་དང་། ",
            "ཟང་ཟིང་དང་། ",
            "དབང་དང་། ",
            "དོན་དང་། ",
            "རིགས་པ་དང་། ",
            "གནས་དང་། ",
            "མི་འཇིགས་པ་ཞེས་བྱ་བའི་དངོས་པོ་",
            "རྣམ་པ་བདུན་སྦྱིན་པར་བྱེད་པའོ།།",
            ""
        ],
        [
            "སྐྱེ་བོའི་ཚོགས་རྣམས་ཐམས་ཅད་ཀྱི། །",
            "སྡུག་བསྔལ་ཆུ་བོ་ཀུན་ཞིའི་ཕྱིར། །",
            "ཞེས་བྱ་བ་ནི་གང་གི་དོན་དུ་",
            "ཡོངས་སུ་སྔོ་བར་བྱེད་ཅེ་ནའཇིག་རྟེན་",
            "སྒོ་ང་ལས་སྐྱེས་པ་དང་། ",
            "མངལ་ནས་སྐྱེས་པ་དང་། ",
            "དྲོད་གཤེར་ལས་སྐྱེས་པ་དང་། ",
            "རྫུས་ཏེ་སྐྱེས་པ་དང་། ",
            "གཟུགས་ཅན་དང་། ",
            "གཟུགས་ཅན་མ་ཡིན་པ་མ་ལུས་པ་དག་གི་",
            "སྐྱེ་བ་ལ་སོགས་པའི་སྡུག་བསྔལ་གྱི་",
            "ཆུ་རྒྱུན་ཐམས་ཅད་ཉེ་བར་ཞི་བའི་ཕྱིར་རོ། །",
            "དེའི་ཕྱིར་གང་དུ་ཡོངས་སུ་སྔོ་བར་བྱེད་ཅེ་ན",
            "ཐམས་ཅད་མཁྱེན་པ་ཉིད་",
            "འདོད་པ་བསྐྱེད་ཅེས་བྱ་བ་།",
            "སངས་རྒྱས་ཉིད་ལ་འདོད་པ་ཡང་དག་པར་",
            "བསྐྱེད་པས་དེ་ཉིད་དུ་ཡོངས་སུ་སྔོ་བར་བྱེད་དོ།།",
            "འདིར་འདི་སྐད་ཅེས་རྒོལ་།",
            ""
        ],
        [
            "གལ་ཏེ་ཐམས་ཅད་མཁྱེན་པ་ཉིད་འདོད་པས་",
            "སྦྱིན་པ་སྦྱིན་པར་བྱེད་ན་ཇི་ལྟར་",
            "དེས་འབྲས་བུ་ལ་རེ་བ་མེད་པར་འགྱུར་།",
            "ཟང་ཟིང་དང་ཆོས་ཀྱི་སྦྱིན་པ་དག་གི་འབྲས་བུ་",
            "གཟུགས་དང་ཆོས་ཀྱི་སྐུ་དག་ཀྱང་སྣང་ངོ། །",
            "རང་གི་རྒྱུད་ཁོ་ན་ལ་འབྲས་བུ་སྣང་བས་",
            "ཇི་ལྟར་སྐྱེ་བོ་མཐའ་དག་གི་",
            "སྡུག་བསྔལ་ཉེ་བར་ཞི་བ་ཡིན་ཏེསྙིང་རྗེས་",
            "སྡུག་བསྔལ་བ་རྣམས་ལ་གཏོང་བར་བྱེད་པ། ",
            "ཞིང་འདམ་པར་མི་བྱེད་པ་ལ་དེ་ལྟར་",
            "ཕ་རོལ་ཏུ་ཕྱིན་པ་ཡོངས་སུ་རྫོགས་པར་འགྱུར་ཞེ་།",
            "བཤད་པ་དེ་ཐམས་ཅད་མཁྱེན་པ་ཉིད་",
            "འདོད་པའི་ཐབས་ཀྱིས་ཉན་ཐོས་དང་། ",
            "རང་སངས་རྒྱས་ཉིད་སྤོང་བར་བྱེད་དོ།།",
            "ཟང་ཟིང་དང་ཆོས་ཀྱི་འབྲས་བུ་གཟུགས་དང་",
            "ཆོས་ཀྱི་སྐུ་དག་ཀྱང་གཞན་དོན་ཁོ་ན་ཡིན་།",
            "གང་གི་ཕྱིར་ཆོས་ཀྱི་དེ་ཉིད་མངོན་པར་",
            "རྫོགས་པར་བྱང་མ་ཆུབ་པ་དང་། ",
            "ཆོས་ཀྱི་འཁོར་ལོ་རབ་ཏུ་མ་བསྐོར་བར་",
            "སེམས་ཅན་ཐམས་ཅད་མྱ་ངན་ལས་འདས་པ་",
            "རྣམ་པ་གསུམ་ལ་དགོད་པར་མི་ནུས་པའི་ཕྱིར་རོ། །",
            "དེ་ལ་ཆོས་ཀྱི་སྐུ་ནི་མངོན་པར་",
            "རྫོགས་པར་བྱང་ཆུབ་པར་མཛད་པ་ཡིན་ལ",
            ""
        ],
        [
            "གཟུགས་ཀྱི་སྐུ་ནི་སྟོན་པར་མཛད་པ་ཡིན་།",
            "ཡི་གེ་དང་ཚིག་དང་རྩ་བའི་གོ་རིམས་ཀྱི་",
            "མཚན་ཉིད་ཀྱི་སྒྲ་ནི་གནས་དང་བྱེད་པ་དང་། ",
            "རྩོལ་བ་དག་ལས་འབྱུང་བའི་ཕྱིར་དང་། ",
            "དེའི་དུས་ན་ལོང་བ་དང་། ",
            "འོན་པ་དང་། ",
            "སྨྱོན་པ་ལ་སོགས་པས་ནི་མིག་ལ་སོགས་པ་",
            "འཐོབ་ལརྒྱུད་ཡོངས་སུ་སྨིན་པ་དག་ནི་",
            "རྒྱུན་དུ་ཞུགས་པ་ལ་སོགས་པའི་འབྲས་བུ་",
            "དག་གི་སྣོད་དུ་འགྱུར་བས་དེའི་ཕྱིར་",
            "དེ་ལྟར་འབྲས་བུ་དེ་དག་གཞན་གྱི་རྒྱུད་ལ་ཡང་སྣང་ངོ། །",
            "འབྲས་བུ་ལ་རེ་བའི་ཞགས་པས་བཅིངས་པའི་",
            "བློ་གྲོས་ཅན་དག་ཞིང་ཚོལ་བར་ཡང་བྱེད་ལ",
            "གང་གཞན་དག་གིས་བཀྲེས་པ་ལ་སོགས་པའི་",
            "སྡུག་བསྔལ་ཉེ་བར་ཞི་བར་བྱ་བ་ཙམ་",
            "ཁོ་ན་ལ་དམིགས་ནས་སྣོད་ལ་མི་རྟོག་པར་",
            "སྙོམས་པར་སྦྱིན་པ་སྦྱིན་པར་བྱེད་པ་དེས་",
            "ཆོས་ཉིད་མཉམ་པར་ཡང་རྟོགས་པར་འགྱུར་ཏེ",
            "ཇི་སྐད་དུ་གཞོན་ནུ་ཆོས་གཅིག་གིས་",
            "བྱང་ཆུབ་སེམས་དཔའ་མྱུར་དུ་བླ་ན་མེད་པ་",
            "ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་།",
            ""
        ],
        [
            "འདི་ལྟ་སྟེ་སེམས་ཅན་ཐམས་ཅད་ལ་",
            "སེམས་མཉམ་པ་ཉིད་དོ་ཞེས་བྱ་བ་དང་། ",
            "དེ་བཞིན་དུ་གལ་ཏེ་བྱང་ཆུབ་སེམས་དཔའ་",
            "འདི་སྙམ་དུ་དེ་བཞིན་གཤེགས་པ་ནི་",
            "བདག་གི་ཡོན་གནས་ཡིན་གྱི་",
            "དུད་འགྲོ་ནི་མ་ཡིན་ནོ་སྙམ་དུ་སེམས་།",
            "བྱང་ཆུབ་སེམས་དཔའི་ཆོས་སུ་མི་འགྱུར་རོ་ཞེས་",
            "བྱ་བ་ལ་སོགས་པ་གསུངས་པ་ལྟ་བུའོ།།",
            "དེ་ལ་ཕྱི་རོལ་པའི་ཐུབ་པ་",
            "དག་ནི་ཆུ་ངོས་ཀྱི་ཁྲུས་དང་། ",
            "སེ་རལ་ཕྲེང་དང་། ",
            "རལ་པ་དང་། ",
            "ཤིང་ཤུན་དང་། ",
            "པགས་པ་དང་། ",
            "རིལ་བ་དང་། ",
            "རྩྭ་སྟན་ལ་སོགས་པ་རྣལ་འབྱོར་པའི་རྟགས་འཆང་ཞིང་།",
            "འབྲས་བུ་དང་། ",
            "རྩ་བ་ཟ་བ་དང་། ",
            "རང་གི་ལྷ་ཉིད་མགུ་བར་བྱེད་པ་དང་། ",
            "མེ་ལ་ཉེ་བར་བསྟེན་པ་དང་། ",
            "དཀའ་ཐུབ་ཀྱི་ནགས་ཚལ་ན་གནས་པར་བྱེད་།",
            "འདིའི་ཐུབ་པ་དག་ནི། ",
            "ཚུལ་ཁྲིམས་དྲི་མེད་ཆུས་ཁྲུས་དང་། །",
            "བཟོད་པའི་སེ་རལ་ཕྲེང་དཀར་དང་། །",
            "བརྩོན་འགྲུས་རལ་པའི་ཁུར་བཅིངས་དང་། །བསམ་གཏན་ཤེས་པ་ལྷུར་ལེན་ཏེ།།",
            "ཞེས་བྱ་བ་ལ་སོགས་པ་",
            "ལ་ཡང་དག་པར་བརྟེན་ཏོ།།",
            ""
        ],
        [
            "ཚུལ་ཁྲིམས་དྲི་མེད་ཆུས་ཁྲུས་ཞེས་བྱ་བ་ནི་",
            "དབང་པོ་དྲུག་ཡང་དག་པར་སྡོམ་པའི་ངོ་བོ་ཉིད་",
            "ཀྱི་དགེ་བ་བཅུ་ལྷག་པར་སྤྱོད་པའི་མཚན་ཉིད་ཀྱི་",
            "ཚུལ་ཁྲིམས་དྲི་མ་མེད་པའི་ཚུལ་ལུས་དང་",
            "ངག་དང་སེམས་ཀྱི་རྒྱུད་རྣམ་པར་དག་པའོ།།",
            "བཟོད་པའི་སེ་རལ་ཕྲེང་དཀར་ཞེས་བྱ་བ་ནི་",
            "སྡུག་བསྔལ་དང་དུ་ལེན་པ་དང་། ",
            "གནོད་པ་བྱེད་པ་ལ་ཇི་མི་སྙམ་པ་དང་། ",
            "ཆོས་ལ་ངེས་པར་རྟོག་པ་ཞེས་བྱ་བའི་",
            "བཟོད་པ་སེ་རལ་ཕྲེང་དཀར་པོ་ལྟ་བུ་ཐོགས་པའོ།།",
            "བརྩོན་འགྲུས་རལ་པའི་ཁུར་བཅིངས་ཞེས་བྱ་བ་ནི་",
            "དགེ་བའི་ཆོས་ལ་མངོན་པར་སྤྲོ་བའི་མཚན་ཉིད་ཀྱི་",
            "བརྩོན་འགྲུས་ཀྱི་རལ་པའི་ཚོགས་ཀྱིས་བརྒྱན་པའོ།།",
            "བསམ་གཏན་ཤེས་པ་ལྷུར་ལེན་ཅེས་བྱ་བ་ནི་",
            "ལུས་དང་སེམས་འཛིན་པའི་ངོ་བོ་ཉིད་ཀྱི་བསམ་གཏན་དང་། ",
            "ཤེས་རབ་དང་ཐབས་ཀྱི་ཤེས་པས་",
            "བྱང་ཆུབ་ཀྱི་ལམ་ཤིན་ཏུ་རྣམ་པར་སྦྱངས་པའོ།།",
            "བློ་མིག་ལེགས་པར་བྱེ་བ་དང་། །",
            "བསྟན་བཅོས་འཇིག་རྟེན་ཤེས་ལ་མཁས།།",
            "ངོ་ཚ་ཁྲེལ་ཡོད་གོས་དང་ནི། །",
            "དེས་པའི་སྐ་རགས་འཆིང་བ་ཡིན།།",
            ""
        ],
        [
            "ཞེས་བྱ་བ་བློ་མིག་ལེགས་པར་བྱེ་བ་ཞེས་བྱ་བ་ནི་",
            "ཀུན་རྫོབ་དང་དོན་དམ་པ་ལ་དམིགས་པའི་",
            "ཤེས་རབ་རྣམ་པ་གཉིས་ཀྱི་མིག་རྣམ་པར་བྱེ་བའོ།།",
            "བསྟན་བཅོས་འཇིག་རྟེན་ཤེས་ལ་མཁས།།",
            "ཞེས་བྱ་བ་ནི་ངན་སོང་བའི་",
            "འཇིགས་པ་ལས་སྐྱོབ་པ་དང་། ",
            "ཉོན་མོངས་པའི་དགྲ་འདུལ་ནུས་པའི་",
            "བསྟན་བཅོས་ཤེས་པ་ལ་མཁས་པ་དང་།",
            "བླ་མ་དག་ལ་གུས་པར་སྨྲ་བ་དང་། ",
            "ཕྱག་འཚལ་བ་དང་། ",
            "ལྡང་བ་དང་། ",
            "ཐལ་མོ་སྦྱར་བ་དང་། ",
            "གུས་པའི་ལས་ལ་བརྩོན་པ་དང་། ",
            "གྲོགས་པོ་དང་། མཛའ་བཤེས་དང་། ",
            "མགྲོན་དག་ལ་གཅུགས་པ་ལ་སོགས་པ་",
            "འཇིག་རྟེན་ཤེས་པ་ཉིད་ལ་མཁས་པའོ།།",
            "ངོ་ཚ་ཁྲེལ་ཡོད་གོས་ཞེས་བྱ་བ་ནི་",
            "ཆོས་དང་འཇིག་རྟེན་གྱི་དབང་དུ་བྱས་ནས་",
            "ཁ་ན་མ་ཐོ་བས་འཛེམ་པའི་ངོ་ཚ་ཤེས་པ་དང་། ",
            "ཁྲེལ་ཡོད་པའི་གོས་ཤིང་ཤུན་ལྟར་གྱོན་པའོ།།",
            "དེས་པའི་སྐ་རགས་འཆིང་བ་ཞེས་བྱ་བ་ནི་",
            "འགྲོགས་ན་བདེ་བ་ཉིད་ཀྱི་སྐ་རགས་དམ་པོ་འཆིང་བའོ།།",
            ""
        ],
        [
            "སྙིང་རྗེའི་པགས་པ་གནག་འཆང་ཞིང་།།",
            "དད་པ་དྲི་མེད་རིལ་བ་དང་། །",
            "དྲན་པས་དབང་པོའི་སྒོ་བསྲུངས་ཤིང་། །",
            "བརྟན་པའི་སྦ་སྟེགས་སྟན་ལ་འདུག། ",
            "ཅེས་བྱ་བ་།",
            "སྙིང་རྗེའི་པགས་པ་གནག་འཆང་ཞེས་བྱ་བ་ནི་",
            "སེམས་ཅན་ཐམས་ཅད་ལ་ཕན་པར་འདོད་པའི་",
            "སྙིང་རྗེ་དེ་ཉིད་གཡང་གཞི་ནག་པོ་ལྟ་བུ་།",
            "དེ་འཆང་།",
            "དད་པ་དྲི་མེད་རིལ་བ་ཞེས་བྱ་བ་ནི་སངས་",
            "རྒྱས་ཀྱི་ཆོས་བླ་ན་མེད་པ་ལ་མོས་པ་",
            "དྲི་མ་མེད་པའི་རིལ་བ་སྤྱི་བླུགས་དང་ལྡན་པའོ།།",
            ""
        ],
        [
            "དྲན་པས་དབང་པོའི་སྒོ་བསྲུངས་ཞེས་བྱ་བ་ནི་",
            "དགེ་བའི་ཆོས་མི་བརྗེད་པ་ཞེས་བྱ་བའི་དྲན་པས་",
            "མིག་ལ་སོགས་པ་དབང་པོ་རྣམས་ཀྱི་",
            "སྒོའི་སྒོ་གླེགས་ལེགས་པར་བཅད་པའོ།།",
            "བརྟན་པའི་སྦ་སྟེགས་སྟན་ལ་འདུག་ཅེས་བྱ་",
            "བ་ནི་བདུད་ལ་སོགས་པས་མི་ཕྱེད་པ་",
            "བརྟན་པའི་སྦ་སྟེགས་ཀྱི་སྟན་ལ་འདུག་པའོ།།",
            "ཐེག་པ་ཆེན་པོ་དགའ་ཆེན་གྱི། །",
            "དཀའ་ཐུབ་ནགས་ཚལ་ཡང་དག་བརྟེན།།",
            "བསམ་གཏན་དགའ་བའི་འབྲས་བུ་ཟ།།",
            "དྲན་པ་ཉེར་གཞག་སྤྱོད་ཡུལ་ཅན། །ཞེས་",
            "བྱ་བ་ལ་ཐེག་པ་ཆེན་པོ་ཞེས་བྱ་བ་ནི་",
            "དེ་ལས་གཞན་པའི་ཐེག་པ་དག་ལྟོས་ན་",
            "གོ་སྐབས་ཡངས་པའི་ཕྱིར་དང་། ",
            "ཐེག་པ་གཅིག་པའི་ཕྱིར་ཕ་རོལ་ཏུ་ཕྱིན་པ་དྲུག་གི་",
            "ལམ་འབྲས་བུ་དང་བཅས་པ་ནི་ཐེག་པ་ཆེན་པོའོ།།",
            ""
        ],
        [
            "དགའ་ཆེན་ཞེས་བྱ་བ་ནི་དེ་ཉིད་ལྷ་དང་མིའི་ཕུན་སུམ་ཚོགས་པ་བསྐྱེད་པའི་ཕྱིར་དང་། ",
            "བསམ་གཏན་དང་། ",
            "རྣམ་པར་ཐར་པ་དང་། ",
            "ཏིང་ངེ་འཛིན་དང་། ",
            "སྙོམས་པར་འཇུག་པ་དང་། ",
            "མངོན་པར་ཤེས་པས་རྣམ་པར་རྩེ་བའི་ཕྱིར་དགའ་བ་ཆེན་པོ་ཡིན་ནོ།།",
            "དཀའ་ཐུབ་ནགས་ཚལ་ཞེས་བྱ་བ་ནི་བསྐལ་པ་གྲངས་མེད་པར་དཀའ་ཐུབ་སྤྱད་པའི་ཕྱིར་དང་། ",
            "བྱང་ཆུབ་ཀྱི་ཡན་ལག་གི་མེ་ཏོག་རྒྱས་པ་དང་། ",
            "མཉམ་པ་མེད་པའི་བྱང་ཆུབ་ཀྱི་འབྲས་བུས་བརྒྱན་པ་དང་། ",
            "ཉོན་མོངས་པའི་གཅན་གཟན་དང་། ",
            "སྲིན་པོའི་ཚོགས་དང་བྲལ་བ་དང་། ",
            "དགེ་བ་དཔག་ཏུ་མེད་པའི་རྩ་བའི་ཚོགས་རྣམ་པར་མཛེས་པའི་ཕྱིར་།",
            "དེ་ན་ཡང་དག་པར་བརྟེན་ཏོ།།",
            "བསམ་གཏན་དགའ་བའི་འབྲས་བུ་ཟ་ཞེས་བྱ་བ་ནི་འདོད་པ་དང་། ",
            "རྟོག་པ་དང་། ",
            "དཔྱོད་པ་དང་། ",
            "དགའ་བ་དང་། ",
            "བདེ་བ་དང་། ",
            "སྡུག་བསྔལ་དང་བྲལ་བའི་བསམ་གཏན་བཞི་པོ་ཤིན་ཏུ་སྦྱངས་པ་བསྐྱེད་པས་དགའ་བ་བསྒོམ་པའི་འབྲས་བུ་ལ་ལོངས་སྤྱོད་པའོ།།",
            "དྲན་པ་ཉེར་གཞག་སྤྱོད་ཡུལ་ཅན། །",
            "ཞེས་བྱ་བ་ནི་ལུས་དང་། ",
            "ཚོར་བ་དང་། ",
            "སེམས་དང་། ",
            "ཆོས་ཞེས་བྱ་བའི་དྲན་པ་ཉེ་བར་གཞག་པའི་ཡུལ་གྱི་སྤྱོད་ཡུལ་དང་ལྡན་པའོ།།",
            "ཟབ་ཅིང་རྒྱ་ཆེ་མདོ་སྡེའི་མཐའ། །",
            "འདོད་ཅིང་སྡིག་པ་བཅོམ་པ་དང་། །",
            "བདེན་པ་གཉིས་ལ་བརྟེན་པ་ཡི། །",
            "རྟེན་ཅིང་འབྲེལ་འབྱུང་ཉི་བཤད་ཟློས།།",
            ""
        ],
        [
            "ཞེས་བྱ་བ་།",
            "ཟབ་ཅིང་རྒྱ་ཆེ་བའི་མདོ་སྡེའི་",
            "མཐའ་འདོན་ཅེས་བྱ་བ་ནི། ",
            "ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པ་",
            "གཏིང་དཔག་དཀའ་བའི་མདོ་སྡེའི་མཐའ་ངེས་པའི་",
            "དོན་སྟོན་པ་དག་ཁ་ཏོན་དུ་འདོན་པའོ།།",
            "སྡིག་པ་བཅོམ་པ་ཞེས་བྱ་བ་ནི་དེས་",
            "སྡིག་པ་མ་ལུས་པར་སྤངས་པ་།",
            "ཇི་སྐད་།གང་གིས་ཤེས་རབ་ཀྱི་ཕ་རོལ་ཏུ་",
            "ཕྱིན་པ་འདི་ལས་ཐ་ན་ཚིག་བཞི་པའི་",
            "ཚིགས་སུ་བཅད་པ་གཅིག་བླངས་ཏེ་",
            "འཆང་ངམ་ཀློག་གམ་ཚུལ་བཞིན་ཡིད་ལ་",
            "བྱེད་ན་དེའི་ཚེ་རབས་སྔ་མའི་མི་དགེ་བ་",
            "དེ་དག་ཚེ་འདི་ཉིད་ལ་ཡོངས་སུ་",
            "ཟད་པར་འགྱུར་རོ་ཞེས་གསུངས་པ་ལྟ་བུའོ།།",
            ""
        ],
        [
            "བདེན་པ་གཉིས་ལ་བརྟེན་པ་ཡི། །",
            "ཞེས་བྱ་བ་།",
            "ཀུན་རྫོབ་ལ་བརྟེན་པའི་རྟེན་ཅིང་",
            "འབྲེལ་པར་འབྱུང་བ་ཅི་ལྟ་བུ་ཞེ་།",
            "མ་བརྟགས་ན་གྲགས་པ་ཡོད་པ་དང་",
            "མེད་པ་ལ་སོགས་པ་བརྟགས་ན་མེད་པ། ",
            "རྒྱུ་དང་རྐྱེན་ཚོགས་པ་ལས་བྱུང་བའི་མཚན་ཉིད་།",
            "ཇི་སྐད་དུ། ",
            "གང་དུ་ཚོགས་ལས་སྣང་འགྱུར་བ། །",
            "འདྲེན་པས་རབ་ཏུ་བསྟན་མཛད་པ། །",
            "དེ་ནི་བློ་ཅན་འཇིག་རྟེན་ཆོས། །",
            "ཉེ་བར་གདགས་པའི་སར་སྟོན་ཏོ།།",
            "ཞེས་གསུངས་པ་ལྟ་བུའོ།།",
            "དོན་དམ་པ་ལ་བརྟེན་པའི་རྟེན་ཅིང་",
            "འབྲེལ་པར་འབྱུང་བ་ནི་སྐྱེ་བ་མེད་པ་།",
            ""
        ],
        [
            "ཇི་སྐད་དུ། ",
            "གང་ཞིག་རྐྱེན་ལས་སྐྱེ་བ་དེ་མ་སྐྱེས།།",
            "ཞེས་གསུངས་པ་ལྟ་བུའོ།།",
            "རྟེན་ཅིང་འབྲེལ་པར་འབྱུང་བ་ཞེས་",
            "བྱ་བ་ནི་རྒྱུ་དང་རྐྱེན་ཐ་དད་པ་",
            "འདུས་པ་ལས་འབྲས་བུ་འབྱུང་བ་དང་། ",
            "འཇིག་པའི་དུས་ན་བར་དུ་",
            "མ་ཆོད་པར་འབྱུང་བའོ།།",
            "དེ་ཉིད་ཉི་བཤད་ཡིན་།",
            "རྫོགས་པའི་སངས་རྒྱས་ཉི་མས་བཤད་པའི་ཕྱིར་རོ། །",
            "དེ་ཟློས་ཞེས་བྱ་བ་ནི་རྒྱུན་མི་འཆད་པར་",
            "བཟླས་བརྗོད་དུ་ཟློས་པའོ།།",
            "ཇི་ལྟར་ཞེ་།",
            ""
        ],
        [
            "ས་བཅུ་པའི་མདོ་ལས། ",
            "འདི་ལ་བྱང་ཆུབ་སེམས་དཔའ་རྟེན་ཅིང་འབྲེལ་པར་འབྱུང་བ་",
            "ཡན་ལག་བཅུ་གཉིས་ལུགས་སུ་འབྱུང་བ་དང་། ",
            "ལུགས་སུ་མི་འབྱུང་བ་ལ་འདི་ལྟར་རྣམ་པར་བལྟ་སྟེ་",
            "མ་རིག་པའི་ངོ་བོ་ཉིད་ནི་",
            "དོན་དམ་པ་མི་རྟོགས་པའོ།།",
            "མ་རིག་པའི་མཚན་ཉིད་ནི་",
            "འདུ་བྱེད་ལ་ཀུན་ཏུ་རྨོངས་པའོ།།",
            "དེ་ལ་མ་རིག་པ་ནི་བྱ་བ་",
            "རྣམ་པ་གཉིས་སུ་ཉེ་བར་གནས་།",
            "སེམས་ཅན་རྣམས་དམིགས་པ་ལ་",
            "ཀུན་ཏུ་རྨོངས་པར་བྱེད་པ་དང་། ",
            "འདུ་བྱེད་མངོན་པར་སྒྲུབ་པའི་རྒྱུ་ཡང་",
            "འབྱིན་པར་བྱེད་པའོ་ཞེས་བྱ་བ་ལ་སོགས་པ་",
            "རྒྱ་ཆེར་གསུངས་པ་དག་ལས་རིག་པར་བྱའོ།།",
            "བསྒྲུབ་པའི་མེ་ཏོག་སྔགས་ལྡན་པ། །",
            "ཕྱོགས་རྣམས་ཀུན་ཏུ་དྲིས་ཁྱབ་པས། །",
            "རྫོགས་པའི་སངས་རྒྱས་ཉི་མ་ལ།།",
            ""
        ],
        [
            "ཉིན་གཅིག་བཞིན་དུ་བསྙེན་བཀུར་བྱེད།།",
            "ཅེས་བྱ་བ་ལ་ནི་བསྒྲུབ་པའི་མེ་ཏོག་ཡོན་ཏན་",
            "མཐའ་ཡས་པའི་བསྔགས་པ་དང་ལྡན་པ་",
            "ཕྱོགས་བཅུ་ཐམས་ཅད་དུ་གྲགས་པའི་",
            "དྲི་འབྱུང་བ་དག་གིས་ཡང་དག་པར་རྫོགས་པའི་",
            "སངས་རྒྱས་ཉི་མ་ལ་ཉིན་གཅིག་",
            "མི་འཆད་པར་བསྙེན་བཀུར་བྱེད་པ་ཡིན་ནོ།།",
            "སོ་སོར་རྟོག་པའི་མེ་ཐབ་ཏུ། །",
            "མི་དགེའི་ཀུན་ཏུ་རྟོག་པ་སྲེག །",
            " བླ་མེད་གོ་འཕང་ཐོབ་བྱའི་ཕྱིར། །",
            "དེ་ལྟར་ཐུབ་པའི་བརྟུལ་ཞུགས་སྤྱོད།།",
            "ཅེས་བྱ་བ་ནི་ཡུལ་སྣ་ཚོགས་འདོད་པ་ཕྱིར་",
            "ཟློག་པའི་སོ་སོར་རྟོག་པའི་ཞུགས་ཐབ་ཏུ་",
            "ཚུལ་བཞིན་མ་ཡིན་པ་ཡིད་ལ་བྱེད་པའི་",
            "བུད་ཤིང་གི་དུམ་གྲུགས་མ་ལུས་པ་སྲེག་པ་།",
            "ཆོས་འདིའི་ཐུབ་པ་དག་ནི་སྐད་ཅིག་",
            "གཅིག་གིས་ཆོས་ཐམས་ཅད་མངོན་པར་",
            "རྟོགས་པའི་ཡེ་ཤེས་ཐོབ་པར་བྱ་བའི་ཕྱིར་",
            "དེ་ལྟར་ཇི་སྐད་བསྟན་པ་དག་ལྟར་ཐུབ་པའི་",
            "བརྟུལ་ཞུགས་ལ་ཡང་དག་པར་རྟེན་པར་བྱེད་དོ།།",
            "དབུ་མའི་སྙིང་པོའི་འགྲེལ་པ་རྟོག་གེ་འབར་བ་ལས་",
            "ཐུབ་པའི་བརྟུལ་ཞུགས་ལ་ཡང་དག་པར་",
            "བརྟེན་པའི་ལེའུ་སྟེ་གཉིས་པའོ།། །།",
            ""
        ],
        [
            "ད་ནི་དེ་ཉིད་ཤེས་པ་ཚོལ་བའི་སྐབས་སུ་",
            "བབ་པས་དེ་བསྟན་པའི་ཕྱིར་ལེའུ་",
            "གསུམ་པ་བརྩམ་པའི་དབང་དུ་བྱས་།",
            "གང་ལ་ཤེས་པའི་མིག་ཡོད་པ། །",
            "དེ་ལ་མིག་ཡོད་གཞན་མ་ཡིན།།",
            "དེས་ན་གང་ཕྱིར་བློ་ལྡན་དག །",
            " དེ་ཉིད་ཤེས་པ་ཚོལ་ལ་བརྩོན།།",
            "ཞེས་བྱ་བ་ལ་སོགས་པ་སྨྲས་།",
            "ཤེས་པའི་ངོ་བོ་ཉིད་ནི་མིག་ཡིན་།",
            "འདས་པ་དང་། ",
            "མ་འོངས་པ་དང་། ",
            "ད་ལྟར་དང་། ",
            "ཐག་རིང་བ་དང་། ",
            "ཉེ་བ་དང་། ",
            "རགས་པ་དང་། ",
            "ཆ་ཕྲ་བའི་དངོས་པོ་དག་ལ་",
            "ཐོགས་པ་མེད་པར་འཇུག་པའི་ཕྱིར་རོ། །",
            "གང་ལ་ཤེས་པའི་མིག་དེ་ཡོད་པ་",
            "དེ་ལ་ནི་མིག་ཡོད་པ་ཡིན་ནོ།།",
            ""
        ],
        [
            "གཞན་མ་ཡིན་ཞེས་བྱ་བ་ནི་ཤའི་མིག་ནི་ཧ་ཅང་ཉེ་བ་དང་རིང་བ་དང་",
            "དབང་པོ་ལས་འདས་པ་ལ་སོགས་པའི་དངོས་པོ་དག་ལ་ལོང་བ་འདྲ་བས་",
            "དེ་ཡོད་དུ་ཟིན་ཀྱང་ཅི་ལ་ཡང་མི་ཕན་པས་དེ་ཡོད་ཀྱང་མིག་དང་ལྡན་པ་མ་ཡིན་ནོ།།",
            "དེས་ན་གང་གི་ཕྱིར་བློ་དང་ལྡན་པ་དག་ནི་ཤའི་མིག་ངན་པ་དེ་ཚོལ་བ་སྤངས་།",
            "དེ་ཉིད་ཤེས་པ་ཚོལ་བ་ལ་བརྩོན་པར་བྱེད་དོ།།",
            "དོན་དེ་ཉིད་བསྟན་པའི་ཕྱིར་བློ་ལྡན་འཇིག་རྟེན་གསུམ་པོ་དག །",
            " ཐོགས་མེད་མཐོང་བ་ལོང་བས་ཀྱང་། །",
            "བལྟ་འདོད་ཐག་རིང་ཆ་ཕྲ་དང་། །",
            "བསྒྲིབས་པའི་དོན་ཡང་མཐོང་བར་འགྱུར།།",
            "ཞེས་བྱ་བ་སྨྲས་།",
            "ཤེས་པའི་མིག་གི་བློ་དང་ལྡན་པ་འཇིག་རྟེན་གསུམ་པོ་དག་ཐོགས་པ་མེད་པར་མཐོང་བ་ནི་",
            "ཤའི་མིག་ཉམས་ཤིང་ལོང་བས་ཀྱང་བལྟ་བར་འདོད་པ། ",
            "ཐག་རིང་བ་དཔག་ཚད་སྟོང་དག་དང་། ",
            "ཆ་ཕྲ་བ་རྡུལ་ཕྲན་ལྟ་བུ་དང་། ",
            "བསྒྲིབས་པའི་དོན་གྱི་དངོས་པོ་ཡང་མིག་དང་ལྡན་པ་བཞིན་དུ་ཡང་དག་པར་མཐོང་བར་འགྱུར་རོ། །",
            "གཞན་ཡང་། ",
            "མིག་སྟོང་པ་ཡང་བློ་མེད་།",
            ""
        ],
        [
            "མིག་དང་ལྡན་པ་མ་ཡིན་ཏེ།།",
            "མཐོ་རིས་དང་ནི་བྱང་གྲོལ་གྱི། །",
            "ལམ་དང་ལམ་མིན་མི་མཐོང་ཕྱིར། །",
            "མིག་སྟོང་པ་ནི་ལྷའི་",
            "དབང་པོ་ཡིན་ཞེས་གྲགས་།",
            "དེ་ནི་ཡུལ་ལ་རེ་བའི་ཞགས་པས་",
            "བློ་གྲོས་ཡོངས་སུ་དཀྲིས་པས་གལ་ཏེ་",
            "ཤེས་པའི་མིག་གི་བློ་མེད་ན་",
            "མིག་དང་ལྡན་པ་མ་ཡིན་།",
            "དེ་ཅིའི་ཕྱིར་ཞེ་།",
            "མཐོ་རིས་དང་བྱང་གྲོལ་གྱི་ལམ་དང་",
            "ལམ་མ་ཡིན་པ་ཡང་དག་པ་",
            "ཇི་ལྟ་བ་བཞིན་དུ་མི་མཐོང་བའི་ཕྱིར་རོ། །",
            "དེ་ལ་མཐོ་རིས་ཀྱི་ལམ་ནི་དགེ་བ་བཅུའོ།།",
            "བྱང་གྲོལ་གྱི་ལམ་ནི་འཕགས་པའི་",
            "ལམ་ཡན་ལག་བརྒྱད་པའོ།།",
            ""
        ],
        [
            "གང་གིས་ན་མིག་དང་ལྡན་པར་",
            "འགྱུར་བའི་ཤེས་པ་དེ་གང་ཞེ་།",
            "དེའི་ཕྱིར། ",
            "ཤེས་རབ་མིག་ཕྱེ་མཐོང་བ་དང་། །",
            "མ་མཐོང་ཁྱད་པར་འདོད་པ་ཡི། །",
            "འབྲས་བུ་རེ་བ་དུག་ཚེར་གྱི། །",
            "སྦྱིན་པ་སོགས་ལ་འཇུག་མི་བྱེད།།",
            "ཅེས་བྱ་བ་སྨྲས་།",
            "ཤེས་རབ་ཀྱི་མིག་བྱེ་བ་ནི་མཐོང་བའི་",
            "འབྲས་བུ་ཞེས་བྱ་བ་འབྲས་བུ་ཐོབ་པ་",
            "དག་དང་ལན་བྱེད་པ་དག་ལ་བྱིན་ན་",
            "འདི་ཉིད་ལ་འབྲས་བུ་ཐོབ་པ་དང་། ",
            "མ་མཐོང་བའི་འབྲས་བུ་ཞེས་བྱ་བ་",
            "འཇིག་རྟེན་ཕ་རོལ་དང་ཁྱད་པར་གྱི་",
            "འབྲས་བུ་ཞེས་བྱ་བ་འཁོར་ལོས་སྒྱུར་བ་དང་། ",
            "བརྒྱ་བྱིན་ཉིད་ལ་སོགས་པ་དང་",
            "འདོད་པའི་འབྲས་བུ་ཞེས་བྱ་བ། ",
            "སྐྱེ་གནས་ངན་པ་ན་ཡང་ཡུལ་ལ་",
            "ལོངས་སྤྱོད་པའི་བདག་ཉིད་དུ་འོང་བ་།",
            "དེ་དག་ལྟ་བུའི་འབྲས་བུ་ལ་རེ་བ་ཉིད་དུག་ཡིན་།",
            ""
        ],
        [
            "གྲོལ་བའི་ལུས་ཀྱི་བར་ཆད་བྱེད་པའི་ཕྱིར་རོ། །",
            "དེ་ཉིད་ཚེར་མ་ཡིན་།",
            "འཁོར་བའི་སྡུག་བསྔལ་གྱིས་གནོད་པར་འགྱུར་བའི་ཕྱིར་རོ། །",
            "དེ་ལྟ་བུའི་སྦྱིན་པ་དང་",
            "ཚུལ་ཁྲིམས་ལ་སོགས་པ་ལ་འཇུག་པར་མི་བྱེད་དོ།།",
            "འོ་ན་ཇི་ལྟ་བུ་ཞིག་ལ་བརྩོན་པར་བྱེད་ཅེ་།",
            "སྙིང་རྗེས་ཐམས་ཅད་མཁྱེན་པའི་ཕྱིར། །",
            "འཁོར་གསུམ་ཡོངས་སུ་དག་པ་ཡི། །",
            "སྦྱིན་ལ་སོགས་ལ་བརྩོན་བྱེད་ཅིང་། །",
            "དེ་ལའང་ཡིད་ནི་གནས་མི་བྱེད།།",
            "ཅེས་བྱ་བ་།",
            "སྙིང་རྗེས་གྲགས་པ་དང་བདེ་བ་དང་",
            "འགྲན་པ་ལ་སོགས་པའི་ཕྱིར་",
            "མ་ཡིན་པར་ཐམས་ཅད་མཁྱེན་པ་ཉིད་",
            "ཁོ་ན་ལ་གཅིག་ཏུ་དམིགས་ནས་",
            ""
        ],
        [
            "དེ་ཐོབ་པར་བྱ་བའི་ཕྱིར་འཁོར་གསུམ་ཡོངས་སུ་",
            "དག་པའི་སྦྱིན་པ་ལ་སོགས་པ་ལ་བརྩོན་པར་བྱེད་དོ།།",
            "འཁོར་གསུམ་ནི་འཁོར་གསུམ་པོ་དག་གོ།།",
            "ཡོངས་སུ་དག་པ་ནི་དྲི་མ་མེད་པ་།",
            "ལུས་ཀྱི་མི་དགེ་བ་རྣམ་པ་གསུམ་དང་། ",
            "ངག་གི་རྣམ་པ་བཞི་དང་། ",
            "ཡིད་ཀྱི་རྣམ་པ་གསུམ་པོ་དེ་དག་དང་བྲལ་ཞིང་",
            "དྲི་མ་མེད་པའི་སྦྱིན་པ་ལ་སོགས་པ་ལ་བརྩོན་པར་བྱེད་པའོ།།",
            "ཡང་ན་སྦྱིན་པ་དང་སྦྱིན་པ་པོ་དང་། ",
            "ལེན་པ་ལ་སོགས་པ་མི་དམིགས་པས་སྟོང་པ་ཉིད་ཀྱི་",
            "རྗེས་སུ་སོང་བའི་འཁོར་གསུམ་ཡོངས་སུ་དག་པ་དང་། ",
            "འཇིག་ཚོགས་ལ་ལྟ་བ་དང་། ",
            "ལོག་པར་ལྟ་བ་དང་། ",
            "མཐར་འཛིན་པར་ལྟ་བ་དང་བྲལ་བས་མཚན་མ་མེད་པའི་",
            "རྗེས་སུ་འབྲང་བའི་འཁོར་གསུམ་ཡོངས་སུ་དག་པ་དང་། ",
            "འདོད་པ་དང་། ",
            "གཟུགས་དང་གཟུགས་མེད་པའི་ཁམས་མངོན་པར་",
            "མི་འདོད་པས་སྨོན་པ་མེད་པའི་སྔོན་དུ་འགྲོ་བའི་",
            "འཁོར་གསུམ་པོ་ཡོངས་སུ་དག་པའོ།།",
            ""
        ],
        [
            "དེ་ལའང་ཡིད་ནི་གནས་མི་བྱེད།།",
            "ཅེས་བྱ་བ་ནི་ཐམས་ཅད་མཁྱེན་པ་ཉིད་",
            "དེ་ལ་ཡང་ཆགས་པ་མེད་པ་།",
            "དེ་ལྟར་ཡང་ཇི་སྐད་དུ། ",
            "དེ་ལ་བྱང་ཆུབ་སེམས་དཔའི་འདོད་པ་ཆུང་བ་ཉིད་གང་ཞེ་།",
            "གང་‚བྱང་ཆུབ་ཀྱང་མི་འདོད་པ་ཉིད་དོ་ཞེས་གསུངས་པ་ལྟ་བུའོ།།",
            "ཤེས་རབ་མེད་ན་",
            "སྦྱིན་པ་ལ་སོགས་པ་བསྐལ་པ་སྟོང་སྙེད་དུ་ཉེ་བར་བསགས་པས་ཀྱང་",
            "ཕ་རོལ་ཏུ་ཕྱིན་པ་ཡོངས་སུ་རྫོགས་པའི་རྒྱུར་མི་འགྱུར་རོ་",
            "ཞེས་གསུངས་པས་དེའི་ཕྱིར་ཤེས་རབ་ཀྱི་མཐུ་སྟོན་པ་ནི། །",
            "ཤེས་རབ་བདུད་རྩི་ངོམས་བྱེད་དང་། །",
            "སྒྲོན་མ་སྣང་བ་ཐོགས་མེད་དང་། །",
            "ཐར་པའི་ཁང་བཟངས་ཐེམ་སྐས་དང་། །",
            "ཉོན་མོངས་བུད་ཤིང་སྲེག་པའི་མེ། །",
            "ཞེས་བྱ་བ་ལ་སོགས་པ་སྨྲས་།",
            ""
        ],
        [
            "ཤེས་རབ་ནི་ཤེས་པ་རབ་པོ། །",
            "དེ་ཉིད་བདུད་རྩི་།",
            "རྒ་ཤི་མེད་པའི་གནས་འཐོབ་པའི་རྒྱུ་ཡིན་པའི་ཕྱིར་རོ། །",
            "དེ་ཉིད་ངོམས་བྱེད་ཀྱང་ཡིན་།",
            "ཡུལ་ལ་མངོན་པར་འདོད་པ་ལྡོག་པས་",
            "ཤིན་ཏུ་སྦྱངས་པ་བསྐྱེད་པའི་ཕྱིར་།",
            "གང་དག་འཕགས་པའི་ཤེས་རབ་ཀྱིས་ངོམས་པ་དེ་དག་ནི་",
            "ངོམས་པ་ཡིན་ནོ་ཞེས་གསུངས་པའི་ཕྱིར་རོ། །",
            "ཤེས་རབ་དེ་ཉིད་སྒྲོན་མ་།",
            "མི་ཤེས་པའི་མུན་པ་འཇོམས་པའི་ཕྱིར་རོ། །",
            "དེ་ཉིད་སྣང་བ་ཐོགས་མེད་ཡིན་།",
            "ཕས་ཀྱི་རྒོལ་བ་དང་བདུད་ཀྱི་ཕྱེ་མ་ལེབ་དང་",
            "ཉེས་པའི་རླུང་དག་གིས་སྣང་བ་མི་ཆོམས་པའི་ཕྱིར་རོ། །",
            "དེ་ཉིད་ཐར་པའི་ཁང་བཟངས་ཀྱི་ཐེམ་སྐས་ཡིན་ཏེ",
            ""
        ],
        [
            "མྱ་ངན་ལས་འདས་པའི་གྲོང་ཁྱེར་འཇིག་རྟེན་",
            "ཐམས་ཅད་ལས་མངོན་པར་འཕགས་པ་དང་། ",
            "བྱང་ཆུབ་ཀྱི་ཡན་ལག་གི་ཀ་བས་བརྒྱན་པ་བཟང་པོའི་",
            "གནས་སུ་འཛེག་པའི་ཡ་གད་ལྟ་བུར་གྱུར་པ་ཡིན་ནོ།།",
            "དེ་ཉིད་ཉོན་མོངས་པའི་བུད་ཤིང་སྲེག་པའི་མེ་ཡིན་།",
            "ནགས་མེས་བསྲེགས་པ་བཞིན་དུ་ཉོན་མོངས་པའི་",
            "ཚང་ཚིང་མ་ལུས་པ་སྲེག་པའི་བདག་ཉིད་ཡིན་པའི་ཕྱིར་རོ། །",
            "བློ་གྲོས་དེ་ཡང་བདེན་གཉིས་ལ།།",
            "ལྟོས་ནས་རྣམ་པ་གཉིས་སུ་འདོད།།",
            "ཡང་དག་དོན་རྟོགས་རྗེས་མཐུན་ཕྱིར། །",
            "ཡང་དག་ཀུན་རྫོབ་ཤེས་པ་ཡིན།།",
            "ཤེས་རབ་ཀྱི་བློ་གྲོས་དེ་ཡང་ཀུན་རྫོབ་དང་དོན་དམ་པའི་",
            "བདེན་པ་གཉིས་ལ་ལྟོས་ནས་རྣམ་པ་གཉིས་སུ་འདོད་དོ།།",
            ""
        ],
        [
            "དེ་ལ་རེ་ཞིག་ཡང་དག་པའི་ཀུན་རྫོབ་ཤེས་པ་ནི་",
            "དག་པ་འཇིག་རྟེན་པའི་ཡེ་ཤེས་ཞེས་བྱ་བ་ཡིན་།",
            "ཡང་དག་པའི་དོན་རྟོགས་པའི་རྗེས་སུ་མཐུན་པའི་ཕྱིར་",
            "ཡང་དག་པའི་ཀུན་རྫོབ་ཤེས་པ་ཡིན་ནོ།།",
            "དེ་ཉིད་རྣམ་པར་དབྱེ་བའི་སྒོ་ནས་སྟོན་པ་ནི། ",
            "སྦྱིན་དང་བསོད་ནམས་ཡེ་ཤེས་ཀྱི། །",
            "ཚོགས་རྣམས་ཡོངས་སུ་རྫོགས་བྱེད་དང་། །",
            "རྒྱུ་དེ་དག་གི་འབྲས་བུ་དང་། །",
            "འབྲེལ་དང་མཚན་ཉིད་ལ་སོགས་ཤེས།།",
            "བྱམས་དང་སྙིང་རྗེ་ཆེ་བསྒོམ་དང་། །",
            "སེམས་ཅན་སྡུད་དང་སྨིན་བྱེད་དང་། །",
            "སྐྱེ་མཆེད་བཅུ་གཉིས་བརྟེན་པ་ཡི། །",
            "ཤེས་རབ་བརྡར་བཏགས་ཤེས་པར་བྱ།།",
            "ཞེས་བྱ་བ་དག་།",
            "སྦྱིན་པའི་ཚོགས་ནི་གཏོང་བ་དང་",
            "གཏོང་བ་ཆེན་པོ་དང་ཤིན་ཏུ་གཏོང་བའོ།།",
            ""
        ],
        [
            "བསོད་ནམས་ཀྱི་ཚོགས་ནི་དད་པ་དང་བག་",
            "ཡོད་པ་དང་ཡང་དག་པའི་ལྟ་བ་ལ་སོགས་པའོ།།",
            "ཡེ་ཤེས་ཀྱི་ཚོགས་ནི་ཐོས་པ་དང་བསམ་པ་དང་",
            "བསྒོམ་པ་གོམས་པའི་ཤེས་པའོ།།",
            "དེ་རྣམས་ཡོངས་སུ་རྫོགས་པར་བྱེད་པ་ནི་",
            "ཤེས་རབ་བརྡར་བཏགས་པ་ཡིན་པར་ཤེས་པར་བྱ་།",
            "ཡང་དག་པའི་ཀུན་རྫོབ་ཤེས་པ་ཡིན་ནོ་ཞེས་བྱ་བར་སྦྱར་རོ། །",
            "རྒྱུ་དེ་དག་གི་འབྲས་བུ་ཞེས་བྱ་བ་ནི་ཚོགས་ཞེས་བྱ་བ་",
            "རྒྱུ་གསུམ་པོ་དེ་དག་འབྲས་བུ་དང་ཇི་ལྟར་འབྲེལ་པ་",
            "ཤེས་པ་ཡང་ཡང་དག་པའི་ཀུན་རྫོབ་ཤེས་པ་ཡིན་ཏེ",
            "དེ་ལ་སྦྱིན་པའི་ཚོགས་ཀྱི་འབྲས་བུ་ནི་སྐྱེས་བུ་ཆེན་པོའི་",
            "མཚན་སུམ་ཅུ་རྩ་གཉིས་དང་དཔེ་བྱད་བཟང་པོ་",
            "བརྒྱད་ཅུས་ལེགས་པར་བརྒྱན་པའི་གཟུགས་ཀྱི་སྐུའོ།།",
            "བསོད་ནམས་ཀྱི་ཚོགས་ཀྱི་འབྲས་བུ་ནི་ཆོས་ཀྱི་སྐུའོ།།",
            ""
        ],
        [
            "ཡེ་ཤེས་ཀྱི་ཚོགས་ཀྱི་འབྲས་བུ་ནི་",
            "སྐད་ཅིག་གཅིག་དང་ལྡན་པའི་ཤེས་རབ་བོ། །",
            "འབྲེལ་ཞེས་བྱ་བ་ནི་རྒྱུ་དང་འབྲས་བུར་འབྲེལ་པ་།",
            "དེ་ལ་སེམས་ཀྱི་སྐད་ཅིག་མ་མང་པོས་རྒྱུ་ཉེ་བར་བསགས་པའི་",
            "རྒྱུན་གྱིས་མ་དུ་ལུང་གའི་མེ་ཏོག་གི་ཟེ་བ་དམར་བ་ལྟ་བུ་འམ། ",
            "ས་བོན་དང་མྱུ་གུའི་རྒྱུན་ལྟར་སེམས་ཀྱི་སྐད་ཅིག་མ་",
            "གཞན་ལ་འབྲས་བུ་སྐྱེད་པའི་ནུས་པ་ཡོད་པས་",
            "དེ་ལྟར་རྒྱུ་དང་འབྲས་བུར་འབྲེལ་པ་ཞེས་པ་",
            "ཡང་དག་པའི་ཀུན་རྫོབ་ཤེས་པ་ཡིན་ནོ།།",
            "མཚན་ཉིད་ཅེས་བྱ་བ་ནི་ཆོས་རྣམས་ཀྱི་མཚན་ཉིད་ནི་",
            "རང་དང་སྤྱིའི་བྱེ་བྲག་ལས་རྣམ་པ་གཉིས་།",
            "དེ་ལ་རང་གི་མཚན་ཉིད་ནི་དངོས་པོ་རང་གི་",
            "ངོ་བོ་སྤྱོད་ཡུལ་དང་ལྡན་པ་རྣམ་པར་རྟོག་པ་མེད་པའི་",
            "ཤེས་པས་ངེས་པར་གཟུང་བར་བྱའོ།།",
            "སྤྱིའི་མཚན་ཉིད་ནི་རྗེས་སུ་དཔོག་པའི་ཤེས་པ་",
            "རྣམ་པར་རྟོག་པ་ཅན་གྱིས་རྟོགས་པར་བྱ་བའོ།།",
            "སོགས་པ་ཞེས་བྱ་བའི་སྒྲས་ནི་ངོ་བོ་ཉིད་དང་བརྡ་དང་",
            "གདགས་པ་དང་མཚན་མ་དང་བརྩལ་བ་དང་",
            "བླང་བ་ལ་སོགས་པ་དག་བསྡུའོ།།",
            ""
        ],
        [
            "ཤེས་ཞེས་བྱ་བ་ནི་རབ་ཏུ་རྣམ་པར་དབྱེ་བ་དེ་དག་ཤེས་པའི་བློ་གྲོས་།",
            "དེ་ཡང་ཡང་དག་པའི་ཀུན་རྫོབ་ཤེས་པ་ཡིན་ནོ།།",
            "བྱམས་དང་སྙིང་རྗེ་ཆེ་བསྒོམ་ཞེས་བྱ་བ་ནི་",
            "བྱམས་པ་དང་སྙིང་རྗེ་དང་། ",
            "དགའ་བ་དང་བཏང་སྙོམས་ཆེན་པོ་གོམས་པར་བྱེད་པའོ།།",
            "སེམས་ཅན་སྡུད་ཅེས་བྱ་བ་ནི་བཞི་པོ་དེ་དག་དང་",
            "བསྡུ་བའི་དངོས་པོ་བཞིས་སེམས་ཅན་སྡུད་པའོ།།",
            "སྨིན་བྱེད་ཅེས་བྱ་བ་ནི་སེམས་ཅན་དེ་དག་གི་རྒྱུད་ལ་",
            "དགེ་བའི་ཆོས་འཇོག་པས་གང་དག་",
            "ཡོངས་སུ་སྨིན་པར་བྱེད་པའོ།།",
            "དེ་དག་ཤེས་པའི་ཤེས་རབ་གང་ཡིན་པ་དེ་",
            "ཡང་ཡང་དག་པའི་ཀུན་རྫོབ་ཤེས་པ་ཡིན་ནོ།།",
            ""
        ],
        [
            "སྐྱེ་མཆེད་བཅུ་གཉིས་བརྟེན་པའི་ཞེས་བྱ་བ་ནི་",
            "མིག་ལ་སོགས་པ་སྐྱེ་མཆེད་བཅུ་གཉིས་པོ་དག་རབ་ཏུ་",
            "རྣམ་པར་འབྱེད་ནུས་པའི་ཤེས་རབ་གང་ཡིན་པའོ།།",
            "ཇི་སྐད་སྨོས་པ་དེ་དག་ཤེས་པའི་ཤེས་རབ་ནི་",
            "བརྡར་བཏགས་པ་ཡིན་པར་ཤེས་པར་བྱ་།",
            "ཡང་དག་པའི་ཀུན་རྫོབ་ཤེས་པ་ཡིན་ནོ།།",
            "དོན་དམ་པའི་ཤེས་རབ་བསྟན་པའི་ཕྱིར། །",
            "རྟོག་པའི་དྲ་བ་མ་ལུས་པ། །",
            "དགག་པ་སྒྲུབ་པར་བྱེད་པ་དང་། །",
            "ཞི་དང་སོ་སོ་རང་རིག་དང་། །",
            "རྣམ་རྟོག་མེད་ཅིང་ཡི་གེ་མེད།།",
            "གཅིག་ཉིད་ཐ་དད་ཉིད་བྲལ་དང་། །",
            "མཁའ་ལྟར་དྲི་མེད་དེ་ཉིད་ལ།།",
            "འཇུག་པ་མེད་པས་འཇུག་པ་ཡི། །",
            "ཤེས་རབ་དོན་དམ་ཤེས་པ་ཡིན།།",
            ""
        ],
        [
            "ཞེས་བྱ་བ་སྨྲས་།",
            "རྟོག་པའི་དྲ་བ་མ་ལུས་པ་དགག་པ་སྒྲུབ་པར་བྱེད་པ་ནི་",
            "ཆོས་ཀྱི་དེ་བཞིན་ཉིད་ཡིན་།",
            "རྟག་པ་དང་། ",
            "མི་རྟག་པ་དང་། ",
            "ཡོད་པ་དང་། ",
            "མེད་པ་དང་། ",
            "ཐེར་ཟུག་དང་། ",
            "ཆད་པ་ལ་སོགས་པ་རྟོག་པའི་དྲ་བ་མ་ལུས་པ་སེལ་བར་",
            "བྱེད་པའི་ངང་ཚུལ་ཅན་ཡིན་པའི་ཕྱིར་རོ། །",
            "ཞི་བ་ནི་སྤྲོས་པ་ཐམས་ཅད་ལས་ཡང་དག་པར་འདས་པའོ།།",
            "སོ་སོ་རང་རིག་པ་ནི་གཞན་ལས་ཤེས་པ་མ་ཡིན་པའོ།།",
            "རྣམ་རྟོག་མེད་པ་ནི་རྟོག་པ་ལ་སོགས་པའི་",
            "རྣམ་པར་རྟོག་པ་མེད་པའོ།།",
            "ཡི་གེ་མེད་པ་ནི་བརྗོད་པའི་ཡུལ་མ་ཡིན་པའོ།།",
            ""
        ],
        [
            "གཅིག་པ་ཉིད་དང་ཐ་དད་པ་ཉིད་དང་བྲལ་བ་ནི་",
            "དེ་ཉིད་དང་གཞན་ཉིད་དང་། ",
            "གཉི་ག་ཉིད་དང་གཉི་ག་མ་ཡིན་པ་",
            "ཉིད་དུ་བརྗོད་པར་བྱ་བ་མ་ཡིན་པའོ།།",
            "མཁའ་ལྟར་དྲི་མ་མེད་པ་ནི་ནམ་མཁའ་སྤྲིན་གྱི་",
            "རིམ་པ་དང་བྲལ་བ་ལྟར་དྲི་མ་མེད་པའོ།།",
            "ཇི་སྐད་སྨོས་པའི་རྣམ་པ་དེ་དག་ལྟ་བུའི་ཆོས་ཀྱི་",
            "དེ་ཉིད་ལ་འཇུག་པ་མེད་པས་འཇུག་པ་ནི་སྣང་བ་མེད་ཅིང་",
            "འཇུག་པ་མེད་པ་ཉིད་དེའི་འཇུག་པ་ཡིན་པའི་ཕྱིར་།",
            "དེ་ལྟ་བུའི་ཤེས་རབ་ནི་དོན་དམ་པ་ཤེས་པ་ཡིན་པར་ཤེས་པར་བྱ་།",
            "ཇི་སྐད་དུ་མཐོང་བ་མེད་པ་ནི་དེ་ཉིད་མཐོང་བའོ་",
            "ཞེས་གསུངས་པ་ལྟ་བུའོ།།",
            "དེ་གཉིས་ལས་དང་པོ་ཁོ་ནར་གང་ལ་བརྩོན་པར་བྱ་ཞེ་།",
            ""
        ],
        [
            "དེ་དག་གི་གོ་རིམས་བསྟན་པའི་ཕྱིར། ",
            "ཡང་དག་ཀུན་རྫོབ་རྣམས་ཀྱི་སྐས། །",
            "མེད་པར་ཡང་དག་ཁང་པ་ཡི། །",
            "སྟེང་དུ་འགྲོ་བར་བྱ་བ་ནི། །",
            "མཁས་ལ་རུང་བ་མ་ཡིན་ནོ།།",
            "དེ་བསྟན་པའི་།",
            "དེ་ཉིད་ཁང་བཟངས་ཐོག་འཛེག་པ། །",
            "ཡང་དག་ཀུན་རྫོབ་ཐེམ་པའི་སྐས། །",
            "མེད་པར་རུང་བ་མ་ཡིན་པ། །",
            "གང་གི་ཕྱིར་བ་དེ་ཕྱིར་རོ། །",
            "ཞེས་བྱ་བ་སྨྲས་།",
            "དེ་ཉིད་ཁང་བཟངས་ཞེས་བྱ་བ་ནི་ཐར་པའི་",
            "ཁང་བཟངས་ས་གསུམ་གྱི་གནས་ལས་མངོན་པར་འཕགས་པ་",
            "དགེ་བའི་བཟོ་བོ་དཔག་ཏུ་མེད་པས་བརྩིགས་པ། ",
            "བྱང་ཆུབ་ཀྱི་ཡན་ལག་གི་ཀ་བ་ཤིན་ཏུ་",
            "མཐོན་པོས་ལེགས་པར་བརྒྱན་པ། ",
            "དགེ་བའི་ཆོས་མཐའ་ཡས་པའི་དཀར་རྩིས་བྱུགས་པ། ",
            "བདེ་བར་གཤེགས་པའི་ཟླ་བའི་ཞལ་གྱི་འོད་ཟེར་གྱིས་",
            "སྣང་བར་བྱས་པ་རབ་རིབ་ཀྱི་རིམ་པ་མ་ལུས་པ་",
            "རྣམ་པར་བསལ་བ་ཐམས་ཅད་མཁྱེན་པའི་གནས་སོ།།",
            "དེའི་ཐོག་ཏུ་འཛེག་པ་ནི་ཡང་དག་པའི་",
            "ཀུན་རྫོབ་ཀྱི་བདེན་པའི་ཐེམ་སྐས་བསྐལ་པ་གྲངས་མེད་པ་",
            "བདུན་པོ་དག་ཏུ་སྤྱད་པ་མེད་པར་ཕ་རོལ་ཏུ་ཕྱིན་པ་དང་། ",
            "དབང་དང་མངོན་པར་ཤེས་པ་ཡོངས་སུ་མ་རྫོགས་པས་",
            "གྱ་ཚོམ་ཁོ་ནར་ནུས་པར་རུང་བ་མ་ཡིན་ཏེ",
            "བཅོམ་ལྡན་འདས་ཀྱིས་ཀྱང་ཀུན་རྫོབ་ཀྱི་ཆོས་རྣམས་མེད་པར་",
            "དོན་དམ་པར་རྟོགས་པར་མི་ནུས་ཞེས་གསུངས་སོ།།",
            ""
        ],
        [
            "གང་གི་ཕྱིར་དེ་ལྟ་ཡིན་པ་དེའི་ཕྱིར་",
            "དང་པོར་ཀུན་རྫོབ་ཀྱི་བདེན་པ་བློ་གྲོས་ཀྱིས་",
            "རབ་ཏུ་རྣམ་པར་དབྱེ་བར་བྱའོ།།",
            "ཀུན་རྫོབ་ཅེས་བྱ་བ་ནི་གཟུགས་ལ་སོགས་པའི་",
            "དངོས་པོ་ཀུན་རྣམ་པར་འབྱེད་པའི་དོན་གྱིས་།",
            "འཇིག་རྟེན་གྱི་ཐ་སྙད་ཕྱིན་ཅི་མ་ལོག་པའོ།།",
            "དེ་ཉིད་བདེན་པ་།",
            "རྣམ་པར་གཞག་པ་ཐམས་ཅད་ལ་",
            "འགྲོ་བའི་ཚད་མ་ཡིན་པའི་ཕྱིར་རོ། །",
            "དེ་ལ་དང་པོར། ",
            "གཟུགས་ནི་རྣམ་གཉིས་རྣམ་པ་ཉི་ཤུ་ཞེས་བྱ་བ་ལ་སོགས་པ་དང་། ",
            "དེ་བཞིན་དུ་ཡིག་འབྲུ་དང་བསྟན་བཅོས་དང་",
            "ལག་རྩིས་དང་ཤོད་ཐབས་དང་། ",
            "ནོར་བརྒྱུད་པའི་རྒྱུད་དང་། ",
            "སྨན་དཔྱད་དང་། ",
            "རྩིས་དང་། ",
            "གསང་སྔགས་དང་། ",
            "རིག་སྔགས་ལ་སོགས་པ་གང་དག་འཇིག་རྟེན་ན་",
            "གྲགས་པ་དག་རབ་ཏུ་རྣམ་པར་དབྱེ་བ་བྱས་ནས་",
            "དེའི་འོག་ཏུ་ཆོས་རྣམས་ཀྱི་རང་བཞིན་དང་",
            "སྤྱིའི་མཚན་ཉིད་ལ་ཤིན་ཏུ་རྣམ་པར་ངེས་པར་འགྱུར་ཏེ",
            ""
        ],
        [
            "དེའི་ཕྱིར་དེས་ནི་མཚན་ཉིད་མེད་པ་དོན་དམ་པའི་",
            "རྗེས་ལ་ཐོབ་པ་དག་པ་འཇིག་རྟེན་པའི་ཤེས་པའི་སྤྱོད་ཡུལ་",
            "ཡང་དག་པའི་ཀུན་རྫོབ་ཀྱི་རབ་ཏུ་རྣམ་པར་དབྱེ་བ་བསྟན་ཏོ།།",
            "དེ་ལ་ཆོས་རྣམས་ཀྱི་རང་གི་མཚན་ཉིད་ནི་གཟུགས་སུ་རུང་བ་དང་། ",
            "མྱོང་བ་དང་། ",
            "མཚན་མར་འཛིན་པ་དང་། ",
            "མངོན་པར་འདུ་བྱེད་པ་དང་། ",
            "རྣམ་པར་ཤེས་པར་བྱེད་པ་ལ་སོགས་པའོ།།",
            "སྤྱིའི་མཚན་ཉིད་ནི་མི་རྟག་པ་དང་སྡུག་བསྔལ་བ་དང་སྟོང་པ་དང་། ",
            "བདག་མེད་པ་ལ་སོགས་པའོ།།",
            "ཡང་རང་གི་མཚན་ཉིད་ནི་སྔོན་པོ་དང་སེར་པོ་དང་རིང་པོ་དང་། ",
            "ཐུང་ངུ་ལ་སོགས་པ་དང་གཟུགས་དང་སྒྲ་ལ་སོགས་པའོ།།",
            "སྤྱིའི་མཚན་ཉིད་ནི་རིགས་མི་མཐུན་པས་སྟོང་པ་ཉིད་དོ།།",
            "དེ་ལ་ཤིན་ཏུ་རྣམ་པར་ངེས་པར་གྱུར་།",
            ""
        ],
        [
            "མཁས་པ་སེམས་ནི་མཉམ་གཞག་ཕྱིར། །",
            "མངོན་པར་བརྩོན་པ་ཉིད་དུ་བྱ།།",
            "དེ་བཞིན་ཐོས་བྱུང་ཤེས་པ་ལ།།",
            "དེ་ལས་གཞན་ཤེས་རྒྱུ་ཕྱིར་རོ། །",
            "ཞེས་བྱ་བ་ལ་ཇི་ལྟར་སེམས་མཉམ་པར་གཞག་པར་བྱ་ཞེ་།",
            "དབུགས་དབྱུང་བ་དང་རྔུབ་པ་དྲན་པས་སོ།།",
            "དེ་ལ་དབུགས་དབྱུང་བ་དང་རྔུབ་པ་ནི་",
            "དབུགས་ཕྱིར་དབྱུང་བ་དང་དབུགས་ནང་དུ་རྔུབ་པའོ།།",
            "དེ་གཉིས་སྣའི་རྩེ་མོར་དྲན་པ་ཉེ་བར་བཞག་ནས་བགྲང་བར་བྱ་།",
            ""
        ],
        [
            "དང་པོ་དབྱུང་བ་ནས་བཅུ་ལ་སོགས་པ་དང་བརྒྱའི་བར་དུ་",
            "རྗེས་སུ་མཐུན་པ་དང་རྗེས་སུ་མི་མཐུན་པར་བགྲང་ངོ།།",
            "ཡང་འབྱུང་བ་དང་འཇུག་པ་ལ་དྲན་པ་གཏད་པར་བྱ་།",
            "འབྱུང་བ་ནི་དྲི་ང་བ་དང་རིང་བ་དང་",
            "དྲོ་བར་དབུགས་དབྱུང་བའོ།།",
            "འཇུག་པ་ནི་དྲི་ཞིམ་པ་དང་ཐུང་བ་དང་",
            "གྲང་བར་དབུགས་འཇུག་པའོ།།",
            "ལྟེ་བའི་ཕྱོགས་ནས་འབྱུང་ཞིང་",
            "སྣའི་རྩེ་མོར་ཐུག་པ་དེ་ལྟ་བུར་",
            "རྐང་པའི་མཐེ་བོང་ནས་ལུས་ཐམས་ཅད་ལ་",
            "དྲན་པར་འཇུག་པར་བྱའོ།།",
            "གང་གི་ཚེ་དེས་ལྕགས་མགར་གྱི་སྦུད་པ་བཞིན་དུ་",
            "ལུས་གང་བར་མཐོང་བ་དེའི་ཚེ་ན་ལུས་ཐམས་ཅད་",
            "སོ་སོ་ཡང་དག་པར་རིག་པ་ཞེས་པའི་ཆོས་ཀྱི་སྒོ་ཐོབ་ཅིང་",
            "ལུས་དང་སེམས་ལས་སུ་རུང་བར་ཡང་འགྱུར་རོ། །",
            "ཁ་ཅིག་ནི་དབུགས་དབྱུང་བ་དང་རྔུབ་པ་",
            "འགགས་པ་ན་ཆོས་ཀྱི་སྒོ་སྐྱེ་བར་ཡང་འདོད་དོ།།",
            ""
        ],
        [
            "དེ་ལྟར་དེ་དག་ལ་སོགས་པས་སེམས་མཉམ་པར་",
            "གཞག་པའི་ཕྱིར་མངོན་པར་བརྩོན་པ་ཉིད་དུ་བྱའོ།།",
            "དེ་བཞིན་དུ་སྒྲ་དང་། ",
            "གཏན་ཚིགས་དང་། ",
            "གསོ་བ་དང་། ",
            "ནང་ཞེས་བྱ་བའི་རིག་པའི་གནས་བཞི་པོ་དག་ལ་",
            "ཡོངས་སུ་འདྲིས་པའི་མཚན་ཉིད་ཀྱི་ཐོས་པ་ལས་བྱུང་བའི་",
            "ཤེས་པ་ལ་ཡང་མངོན་པར་བརྩོན་པ་ཉིད་དུ་བྱ་སྟེ",
            "དེ་ནི་དེ་ལས་གཞན་པ་བསམས་པ་དང་། ",
            "བསྒོམས་པ་ལས་བྱུང་བ་བླ་ན་མེད་པའི་",
            "ཤེས་པ་དག་འཐོབ་པའི་རྒྱུ་ཡིན་པའི་ཕྱིར་རོ། །",
            "སེམས་མཉམ་པར་གཞག་པས་དེ་ཉིད་རྟོགས་པར་འགྱུར་གྱི་",
            "གཞན་གྱིས་མ་ཡིན་པར་བསྟན་པའི་ཕྱིར་རོ། །",
            "ཇི་ལྟར་ཆུ་རྙོག་གཡོ་བ་ལ།།",
            "བཞིན་ནི་མཐོང་བར་མི་འགྱུར་བ། །",
            "དེ་ལྟར་སེམས་མཉམ་མ་བཞག་དང་། །",
            "སྒྲིབ་པས་བསྒྲིབས་ལ་དེ་ཉིད་དོ།།",
            "ཞེས་བྱ་བ་སྨྲས་།",
            "ཇི་ལྟར་ཆུ་རྡུལ་མང་པོས་རྙོག་པ་ཅན་དང་། ",
            "རླུང་གིས་བསྐྱོད་ཅིང་གཡོ་བ་ལ་བཞིན་གྱི་གཟུགས་བརྙན་",
            "མཐོང་བར་འདོད་པ་མཐོང་བར་མི་འགྱུར་བ་དེ་ལྟར་",
            "སེམས་ཡུལ་མང་པོ་ལ་འཕྲོ་ཞིང་མཉམ་པར་གཞག་པ་དང་། ",
            "འདོད་པ་ལ་འདུན་པ་དང་། ",
            "གནོད་སེམས་དང་། ",
            "རྨུགས་པ་དང་། ",
            "གཉིད་དང་། ",
            "རྒོད་པ་དང་། ",
            "འགྱོད་པ་དང་། ",
            "ཐེ་ཚོམ་ཞེས་བྱ་བའི་སྒྲིབ་པ་ལྔ་པོ་དེ་དག་གིས་",
            "བསྒྲིབས་པ་ལ་ཆོས་ཀྱི་དེ་ཉིད་མཐོང་བར་",
            "འདོད་པ་མི་མཐོང་བ་ཡང་དེ་བཞིན་ནོ།།",
            ""
        ],
        [
            "དེ་ལྟ་བས་ན། ",
            "ཡིད་ཀྱི་གླང་པོ་ལོག་འགྲོ་བ། །",
            "དམིགས་པའི་ཀ་བ་བརྟན་པོ་ལ།།",
            "དྲན་པའི་ཐག་པས་ངེས་བཅིངས་ནས།།",
            "ཤེས་རབ་ལྕགས་ཀྱུས་རིམ་དབང་བྱ།།",
            "ཞེས་བྱ་བ་ནི་སྔར་བསྟན་པ་བཞིན་དུ་",
            "སེམས་མཉམ་པར་གཞག་པ་དག་གི་",
            "ཡིད་ཀྱི་གླང་པོ་ཆེ་ཐར་པ་དང་མི་མཐུན་པའི་",
            "སྤྱོད་པ་ལ་ལོག་པར་འགྲོ་བ་ནི་དགེ་བའི་ཆོས་ཚད་མེད་པ་",
            "བཞི་ལ་སོགས་པ་དམིགས་པའི་ཀ་བ་བརྟན་པོ་ལ་",
            "དྲན་པའི་ཞགས་ཐག་གིས་ངེས་པར་བཅིངས་ནས",
            "ཤེས་རབ་ཀྱི་བློ་གྲོས་ཀྱི་ལྕགས་ཀྱུས་གཙགས་པས་",
            "རིམ་གྱིས་ཁད་ཀྱིས་ཁད་ཀྱིས་དབང་དུ་བྱའོ།།",
            "དེ་བཞིན་དུ། ",
            "རྒོད་པ་མི་རྟག་ལ་སོགས་པ། །",
            "ཡིད་ལ་བྱེད་པས་ཞི་བར་བྱ།།",
            ""
        ],
        [
            "ཞུམ་པ་དམིགས་པ་རྒྱ་ཆེན་དག ། ",
            "བསྒོམས་པས་སྤངས་པ་ཉིད་དུ་བྱ།།",
            "ཞེས་བྱ་བ་ནི་རིགས་དང་གཟུགས་དང་ལང་ཚོའི་རྒྱགས་པས་རྒོད་པ་ཉིད་དུ་གྱུར་ན་",
            "མི་རྟག་པ་དང་། ",
            "སྡུག་བསྔལ་བ་དང་། ",
            "སྟོང་པ་དང་། བདག་མེད་པ་ལ་སོགས་པ་ཡིད་ལ་བྱེད་པས་ཞི་བར་བྱའོ།།",
            "ཧ་ཅང་ཞུམ་པ་ཉིད་དུ་གྱུར་ན་ཡང་",
            "མདོ་སྡེ་ལ་སོགས་པའི་དམིགས་པ་རྒྱ་ཆེན་པོ་དག་བསྒོམས་པས་སྤངས་པ་ཉིད་དུ་བྱའོ།།",
            "དེ་ལྟར་དེ་དག་གིས་ནི་རྣལ་འབྱོར་པའི་སེམས་བཞག་པ་བསྟན་ཏོ།།",
            "སེམས་བསྡུ་བ་དང་གཟེངས་བསྟོད་པ་དག་བསྟན་པའི་ཕྱིར། ",
            "གཡེངས་པས་གཡེང་བའི་མཚན་མ་ལ།།",
            ""
        ],
        [
            "ཉེས་དམིགས་ལྟ་བས་བསྡུ་བར་བྱ།།",
            "ཞུམ་པ་ཡང་ནི་བརྩོན་འགྲུས་ཀྱི། །",
            "ཕན་ཡོན་མཐོང་བས་གཟེངས་བསྟོད་བྱ།།",
            "ཞེས་བྱ་བ་སྨྲས་།",
            "སེམས་དམིགས་པ་མང་པོ་ལས་འཕྲོ་ཞིང་",
            "སྤྲེའུ་བཞིན་དུ་ངེས་པར་མི་གནས་པས་",
            "ཆོས་ཀྱི་དེ་ཉིད་ཀྱི་དོན་ལས་ཉམས་པའམ། ",
            "མི་མ་ཡིན་པ་ལ་སོགས་པས་སུན་ཕྱུང་།",
            "གཡེངས་པ་ཉིད་དུ་གྱུར་ན་",
            "དེའི་ཚེ་གཡེང་བའི་མཚན་མ་འདི་ལྟ་།",
            "མིག་དག་མེ་ལྟར་འབར་བ་དང་།",
            "ཆུས་གཡེང་བ་དང་། ",
            "གཡང་ས་ནས་ལྷུང་བ་ལ་སོགས་པ་མང་པོ་འབྱུང་བ་ལ་",
            "ཉེས་དམིགས་སུ་ལྟ་བས་སེམས་ནང་དུ་བསྡུ་བར་བྱའོ།།",
            ""
        ],
        [
            "ཧ་ཅང་བརྩོན་འགྲུས་ཞུམ་ཞིང་ལེ་ལོ་",
            "སྐྱེ་བར་གྱུར་ན་དེ་ཡོངས་སུ་སྤང་བའི་ཕྱིར། །",
            "བརྩོན་འགྲུས་ཀྱི་ཕན་ཡོན་མཐོང་བས་",
            "ཞུམ་པ་གཟེངས་བསྟོད་པར་བྱའོ།།",
            "སེམས་བཀྲུ་བ་དག་བསྟན་པའི་ཕྱིར། ",
            "འདོད་ཆགས་ཞེ་སྡང་གཏི་མུག་གི །",
            " རྫབ་དྲིས་སྦགས་ཤིང་མ་བསྡམས་པ། །",
            "མི་སྡུག་བྱམས་པ་རྟེན་འབྱུང་བའི། །",
            "ཆུ་དག་གིས་ནི་བཀྲུ་བར་བྱ།།",
            "ཞེས་བྱ་བ་སྨྲས་།",
            "འདོད་ཆགས་ཡུལ་ལ་ལྷག་པར་ཆགས་པ་དང་། ",
            "ཞེ་སྡང་དང་། ",
            "ཁོང་ཁྲོ་བ་དང་། ",
            "གཏི་མུག་མུན་པ་དག་གི་འདམ་རྫབ་ཀྱི་",
            "དྲི་མས་སྦགས་ཤིང་སྤྲོས་པ་ཉེ་བར་མ་ཞི་བས་",
            "མ་བསྡམས་པ་དག་གོ་རིམས་བཞིན་དུ་མི་སྡུག་པ་དང་། ",
            "བྱམས་པ་དང་། ",
            "རྟེན་ཅིང་འབྲེལ་པར་འབྱུང་བའི་",
            "ཆུ་དག་གིས་བཀྲུ་ཞིང་རྣམ་པར་སྦྱང་བར་བྱའོ།།",
            "རིམ་པ་དེ་དག་གིས། ",
            "དབེན་ཞིང་མི་གཡོ་ཞི་བ་དང་། །",
            "དམིགས་པ་དག་ལ་གཞོལ་བ་དང་། །",
            "ལས་སུ་རུང་ཞིང་མཉེན་ཤེས་།",
            ""
        ],
        [
            "དེ་ལ་ལེགས་པར་བཏང་སྙོམས་བྱ།།",
            "ཞེས་བྱ་བ་ལ་དབེན་པ་ནི་བཀྲ་བས་སོ།།",
            "མི་གཡོ་བ་ནི་མི་གཡེང་བས་སོ།།",
            "ཞི་བ་ནི་ནང་དུ་བསྡུ་བས་སོ།།",
            "དམིགས་པ་དག་ལ་གཞོལ་བ་ནི་",
            "དམིགས་པ་མཐའ་དག་ལ་འཇུག་པས་སོ།།",
            "ལས་སུ་རུང་བ་ནི་དགའ་མགུར་འཇུག་པས་སོ།།",
            ""
        ],
        [
            "མཉེན་པ་ནི་ང་རྒྱལ་དང་ཁེངས་པ་མེད་པས་སོ།།",
            "སེམས་དེ་ལྟར་བསྒྲིམ་པ་མེད་ཀྱང་ལམ་ལོག་པ་",
            "དེ་དག་ཏུ་འགྲོ་བར་མི་འགྱུར་བར་ཤེས་ནས་",
            "དེ་ལ་ལེགས་པར་བཏང་སྙོམས་སུ་གཞག་པར་བྱའོ།།",
            "བློ་གྲོས་མཉམ་གཞག་འོག་ཏུ་ནི། །",
            "ཐ་སྙད་སྒོ་ནས་གཟུང་བྱ་ཡི། །",
            "ཆོས་རྣམས་དངོས་པོ་འདི་དག་ལ།།",
            "ཤེས་རབ་ཀྱིས་ནི་འདི་ལྟར་བརྟག། ",
            "ཅེས་བྱ་བ་ནི་གང་གི་ཚེ་དེའི་སེམས་ཀྱི་",
            "བློ་གྲོས་མཉམ་པར་གཞག་པའི་ཏིང་ངེ་འཛིན་",
            "སྐྱེས་པར་གྱུར་པ་དེའི་འོག་ཏུ་ཐ་སྙད་ཀྱི་སྒོ་ནས་",
            "གཟུང་བར་བྱ་བ་ཀུན་རྫོབ་ཀྱི་བདེན་པའི་ཚུལ་གྱིས་",
            "རྣམ་པར་གཞག་པའི་ཆོས་ས་དང་ཆུ་དང་མེ་དང་",
            "རླུང་ལ་སོགས་པ་རྣམས་ཀྱི་དངོས་པོ་སྲ་བ་དང་གཤེར་བ་དང་",
            "ཚ་བ་དང་གཡོ་བ་ལ་སོགས་པ་འདི་དག་ལ་",
            "ཤེས་རབ་ཀྱིས་འདི་ལྟར་བརྟག་པར་བྱའོ།།",
            "བློ་ཡིས་རྣམ་པར་དཔྱད་པ་ན།།",
            ""
        ],
        [
            "འདི་དག་དོན་དམ་ཡོད་དམ་ཅི། །",
            "ཞེས་བྱ་བ་ནི་དེ་བློས་ཡོངས་སུ་རྟོག་པ་ན་དངོས་པོ་",
            "འདི་དག་དོན་དམ་པར་ཡང་འཐད་དམ་",
            "འོན་ཏེ་ཇི་ལྟར་སྙམ་པའོ།།",
            "གལ་ཏེ་ཡིན་ན་འདི་དེ་ཉིད། །",
            "གལ་ཏེ་གཞན་ན་དེ་བཙལ་བྱ།།",
            "ཞེས་བྱ་བ་ནི་གལ་ཏེ་རེ་ཞིག་དོན་དམ་པར་ཡང་",
            "ཆོས་རྣམས་ཀྱི་ངོ་བོ་ཉིད་འདི་དག་ཡོད་པར་",
            "རིགས་པ་ཉིད་ཡིན་ན་",
            "ནི་དེ་ལྟ་ན་ནི་དངོས་པོ་འདི་དག་",
            "ཉིད་དོན་དམ་པའི་དེ་ཉིད་ཡིན་ནོ།།",
            "གལ་ཏེ་འདི་དག་བརྟག་མི་བཟོད་པའི་ཕྱིར། ",
            "འདི་དག་ལས་དོན་དམ་པའི་དེ་ཉིད་གཞན་ཡིན་ན་",
            "ནི་ཕྱོགས་སུ་ལྷུང་བ་མེད་པའི་བློས་དེ་བཙལ་བར་བྱའོ།།",
            ""
        ],
        [
            "གང་གི་ཕྱིར་ཞེ་།",
            "ཕྱོགས་སུ་ལྷུང་བས་སེམས་གདུངས་པས། །",
            "ཞི་བ་ནམ་ཡང་རྟོགས་མི་འགྱུར།།",
            "ཞེས་བྱ་བ་།",
            "གང་གི་ཕྱིར་འཇིག་རྟེན་ནི་ཕལ་ཆེར་ཕྱོགས་སུ་ལྷུང་བས་",
            "སེམས་ཀྱི་རྒྱུད་གདུངས་པས་ལོག་པར་བཟུང་བ་ལ་",
            "དམ་དུ་ཉེ་བར་འཛིན་པ་ཡིན་པས་དེ་དག་གིས་ནི་",
            "ནམ་ཡང་ཞི་བ་རྟོགས་པར་མི་འགྱུར་བའི་ཕྱིར་རོ།། །།",
            "དབུ་མའི་སྙིང་པོའི་འགྲེལ་པ་རྟོག་གེ་འབར་བ། །",
            "བམ་པོ་གསུམ་པ། ",
            "དེ་ལ་མདོར་བསྡུ་ན",
            "འདུས་བྱས་འདུས་མ་བྱས་ཆོས་ནི། །",
            "ཕུང་པོ་སྐྱེ་མཆེད་ཁམས་རྣམས་སོ།།",
            "ཞེས་བྱ་བ་ལ་འདུས་བྱས་ཀྱི་ཆོས་ནི་",
            "རྒྱུ་དང་རྐྱེན་གྱིས་བསྐྱེད་པ་རྣམས་སོ།།",
            ""
        ],
        [
            "འདུས་མ་བྱས་ཀྱི་ཆོས་ནི་སྐྱེ་བ་དང་",
            "གནས་པ་དང་འཇིག་པ་དང་བྲལ་བ་རྣམས་སོ།།",
            "དེ་དག་ཀྱང་གང་ཞེ་།",
            "དེ་དག་ནི་ཕུང་པོ་ལྔ་དང་སྐྱེ་མཆེད་བཅུ་གཉིས་དང་",
            "ཁམས་བཅོ་བརྒྱད་པོ་རྣམས་སོ།།",
            "དེ་དག་ཀྱང་བཅོམ་ལྡན་འདས་ཀྱིས་ཉན་ཐོས་ཀྱི་ཐེག་པར་ནི། ",
            "ཀྱེ་མ་འདུ་བྱེད་མི་རྟག་སྟེ།།",
            "སྐྱེ་ཞིང་འཇིག་པའི་ཆོས་ཅན་ཡིན།།",
            "སྐྱེས་ནས་འགག་པར་འགྱུར་བ་སྟེ།།",
            ""
        ],
        [
            "དེ་དག་ཉེ་བར་ཞི་བ་བདེ།།",
            "ཞེས་དེ་ལྟར། ",
            "ཉོན་མོངས་སྒྲིབ་པ་སྤང་བའི་ཕྱིར། །",
            "ཉན་ཐོས་རྣམས་ལ་རབ་ཏུ་བཤད།།",
            "ཅེས་བྱ་བར་སྦྱར་རོ། །",
            "ཇི་ལྟར་ཞེ་།",
            "འཇིག་རྟེན་སྣ་ཚོགས་གང་ཡིན་དེ་དག་འདོད་པ་མིན།།",
            "ཀུན་ཏུ་རྟོག་པའི་འདོད་ཆགས་སྐྱེས་བུའི་འདོད་པ་ཡིན།།",
            "འཇིག་རྟེན་སྣ་ཚོགས་དག་ནི་དེ་ལྟར་གནས་བཞིན་དུ། །",
            "བསྟན་པ་དག་ནི་དེ་ལ་འདུན་པ་འདུལ་བར་བྱེད།།",
            ""
        ],
        [
            "ཅེས་གསུངས་པ་ལྟར་རོ། །",
            "ཐེག་པ་ཆེན་པོ་ནི་བྱུང་བ་མེད་པ་དང་། ",
            "དངོས་པོ་མེད་པ་དང་། ",
            "སྐྱེ་བ་མེད་པ་དང་། ",
            "འགག་པ་མེད་པ་དང་། ",
            "མངོན་པར་འདུ་བྱ་བ་མེད་པ་དང་། ",
            "གཉིས་སུ་མེད་པའི་ཚུལ་གྱིས་ཤེས་བྱ་ཡོད་པ་མ་ཡིན་ན་",
            "ཉོན་མོངས་པ་རྣམས་ག་ལ་འབྱུང་སྟེ",
            "དེ་ལྟར་བག་ཆགས་བཅས་པ་ཡི། །",
            "ཉོན་མོངས་ཤེས་བྱའི་སྒྲིབ་དྲི་མ། །",
            "སྤང་ཕྱིར་སྙིང་རྗེ་ལྡན་རྣམས་ལ།།",
            "རབ་ཏུ་བསྟན་ཏོ་ཞེས་བྱ་བར་སྦྱར་རོ། །",
            "དངོས་པོ་ལ་མངོན་པར་ཞེན་པ་རགས་པ་སྤངས་ན་",
            "དངོས་པོར་འཛིན་པ་ཕྲ་མོ་དང་བྲལ་བར་སླ་བས། ",
            "དེའི་ཕྱིར། ",
            "རགས་ཕྱིར་དང་པོ་ཁོ་ནར་ནི། །",
            "གཟུགས་ཀྱི་ཕུང་པོ་བརྟག་པར་བྱ།།",
            "དེ་ལའང་དང་པོར་འབྱུང་བ་རྣམས། །",
            "ཇི་སྐད་བསྟན་པའི་གཏན་ཚིགས་ཀྱིས། །",
            "ཞེས་བྱ་བ་སྨྲས་།",
            ""
        ],
        [
            "གནས་པ་ཁྱོན་ཆེ་བ་དང་། ",
            "བློ་རྩིང་གེ་མའི་གཟུང་བ་ཡིན་པས་རགས་པའི་ཕྱིར། ",
            "དང་པོ་ཁོ་ནར་གཟུགས་ཀྱི་ཕུང་པོ་བརྟག་པར་བྱའོ།།",
            "གཟུགས་ཀྱི་ཕུང་པོ་དེ་ལའང་དང་པོར་འབྱུང་བ་རྣམས་བརྟག་པར་བྱ་།",
            "དེ་ཅིའི་ཕྱིར་ཞེ་།",
            "ཇི་སྐད་བསྟན་པའི་གཏན་ཚིགས་ཀྱིས་།",
            "འབྱུང་བ་རྣམས་པས་འབྱུང་བའི་རྒྱུ་ལས་བྱུང་བའི་གཟུགས་རྣམས་ཆ་ཕྲ་བས་དེའི་ཕྱིར། །",
            "རགས་ཕྱིར་དང་པོ་ཁོ་ནར་ནི། །",
            "འབྱུང་བའི་གཟུགས་རྣམས་བརྟག་པར་བྱ།།",
            "ཞེས་བྱ་བར་སྦྱར་།",
            ""
        ],
        [
            "འདིར་ནི་ས་ལ་སོགས་པ་དག །",
            " དོན་དམ་པར་ན་འབྱུང་བ་ཡི། །",
            "ངོ་བོ་ཉིད་མིན་བྱས་ཕྱིར་དང་། །",
            "རྒྱུ་ལྡན་སོགས་ཕྱིར་ཤེས་པ་བཞིན། །",
            "ཞེས་བྱ་བ་ལ་འདིར་ནི་ཞེས་བྱ་བ་ལ་ནི་",
            "དེ་ཉིད་ཤེས་པ་ཚོལ་བའི་སྐབས་འདིར་རོ། །",
            "འདིར་ཅི་ཞིག་ཅེ་།",
            "ས་ལ་སོགས་པ་དག་ཅེས་བྱ་བ་སྨྲས་།",
            "ས་ཞེས་བྱ་བ་ནི་གཏོས་ཆེ་བའི་ཕྱིར་རོ། །",
            "སོགས་པ་ཞེས་བྱ་བ་ནི་ས་དེ་ཆུ་ལ་སོགས་པ་",
            "འོག་མ་དག་གི་དང་པོར་སྨོས་པའི་ཡན་ལག་གིས་",
            "བསྡུས་པ་སྤྱིར་བསྡུ་བའི་དོན་།",
            "སོགས་པའི་སྒྲས་ཆུ་དང་མེ་དང་རླུང་རྣམས་ཀྱང་བསྡུའོ།།",
            "དོན་དམ་པ་ཞེས་བྱ་བ་ལ་དོན་ཞེས་བྱ་བ་ནི་",
            "ཤེས་པར་བྱ་བ་ཡིན་པའི་ཕྱིར་དོན་།",
            "བརྟག་པར་བྱ་བ་དང་གོ་བར་བྱ་བ་ཞེས་བྱ་བའི་",
            "ཐ་ཚིག་གོ།།",
            ""
        ],
        [
            "དམ་པ་ཞེས་བྱ་བ་ནི་",
            "མཆོག་ཅེས་བྱ་བའི་ཚིག་གི་སྒྲ་ཡིན་།",
            "དོན་དམ་པ་ཞེས་བསྡུ་བ་ནི་",
            "དེ་དོན་ཡང་ཡིན་ལ་དམ་པ་ཡང་ཡིན་པས་དོན་དམ་པའོ།།",
            "ཡང་ན་དམ་པའི་དོན་ཏེ་",
            "རྣམ་པར་མི་རྟོག་པའི་ཡེ་ཤེས་དམ་པའི་དོན་ཡིན་པས་དམ་པའི་དོན་།",
            "ཡང་ན་དོན་དམ་པ་དང་མཐུན་པ་སྟེ་",
            "དོན་དམ་པ་རྟོགས་པ་དང་རྗེས་སུ་མཐུན་པའི་ཤེས་རབ་ལ་",
            "དོན་དམ་པ་དེ་ཡོད་པས་",
            "དོན་དམ་པ་དང་མཐུན་པའོ།།",
            "དོན་དམ་པར་ན་ཞེས་བྱ་བ་ནི་",
            "དོན་དམ་པ་དེ་ཉིད་དུའང་དོན་དམ་པར་རོ། །",
            "འབྱུང་བ་ཞེས་བྱ་བ་ནི་རང་ཉིད་དུ་འབྱུང་བའམ་",
            "གཞན་འབྱུང་བར་བྱེད་པས་འབྱུང་བ་དག་གོ།།",
            "ངོ་བོ་ཉིད་ཅེས་བྱ་བ་ནི་",
            "འབྱུང་བ་འདི་ཉིད་ས་ལ་སོགས་པའི་ངོ་བོ་ཉིད་ཡིན་པས་",
            "འབྱུང་བའི་ངོ་བོ་ཉིད་དོ།།",
            ""
        ],
        [
            "མིན་ཞེས་བྱ་བ་ནི་དགག་པ་སྟོན་པའི་སྒྲ་།",
            "མ་ཡིན་ཞེས་བྱ་བར་སྦྱར་རོ། །",
            "གང་ཞིག་ཅི་ཞིག་མ་ཡིན་ཞེ་།",
            "ས་ལ་སོགས་པ་དག་དོན་དམ་པར་ན་འབྱུང་བའི་",
            "ངོ་བོ་ཉིད་ནི་མ་ཡིན་ནོ་ཞེས་བྱ་བར་སྦྱར་རོ། །",
            "འདིར་མིན་ཞེས་བྱ་བའི་དགག་པ་འདི་ནི་",
            "མེད་པར་དགག་པའི་དོན་དུ་གཟུང་གི་མ་ཡིན་པར་",
            "དགག་པའི་དོན་དུ་ནི་མི་གཟུང་ངོ།།",
            "མེད་པར་དགག་པ་དང་མ་ཡིན་པར་དགག་པ་",
            "ཞེས་བྱ་བ་དེ་གཉིས་ཀྱི་བྱེ་བྲག་ཇི་ལྟ་བུ་ཞེ་།",
            "མ་ཡིན་པར་དགག་པ་ནི་དངོས་པོའི་",
            "ངོ་བོ་ཉིད་དགག་པས་དེ་དང་འདྲ་བ་དེ་ལས་",
            "གཞན་པའི་དངོས་པོའི་ངོ་བོ་ཉིད་སྒྲུབ་པར་བྱེད་པ་།",
            "དཔེར་ན་འདི་བྲམ་ཟེ་མ་ཡིན་ནོ་ཞེས་དགག་པས་",
            "བྲམ་ཟེ་དེ་འདྲ་བ་དེ་ལས་གཞན་པ་བྲམ་ཟེ་མ་ཡིན་པ་",
            "དཀའ་ཐུབ་དང་ཐོས་པ་ལ་སོགས་པས་དམན་པའི་",
            "དམངས་རིགས་ཡིན་པར་བསྒྲུབས་པ་ལྟ་བུའོ།།",
            ""
        ],
        [
            "མེད་པར་དགག་པ་ནི་དངོས་པོའི་ངོ་བོ་ཉིད་ཙམ་ཞིག་",
            "འགོག་པར་ཟད་ཀྱི་དེ་དང་འདྲ་བ་དེ་མ་ཡིན་པ་",
            "གཞན་གྱི་དངོས་པོ་སྒྲུབ་པར་མི་བྱེད་པ་།",
            "དཔེར་ན་བྲམ་ཟེས་ཆང་བཏུང་བར་མི་བྱའོ་",
            "ཞེས་བྱ་བ་དེ་ཙམ་ཞིག་འགོག་པར་ཟད་ཀྱི་དེ་ལས་",
            "གཞན་པའི་བཏུང་བ་བཏུང་ངོ་ཞེ་འམ་",
            "མི་བཏུང་ངོ་ཞེས་མི་བརྗོད་པ་ལྟ་བུའོ།།",
            "དེས་ན་འདིར་ན་འཇིག་རྟེན་པས་ཡོངས་སུ་བཏགས་པའི་",
            "ས་ལ་སོགས་པ་དོན་དམ་པར་ན་འབྱུང་བའི་",
            "ངོ་བོ་ཉིད་མ་ཡིན་པར་དགག་པ་ཙམ་ཞིག་བྱེད་པར་",
            "ཟད་ཀྱི་གཞན་གྱི་ངོ་བོ་ཉིད་ཡིན་པའམ། ",
            "དངོས་པོ་མེད་པའི་ངོ་བོ་ཉིད་ཡིན་པར་མི་སྒྲུབ་པ་ཡིན་ནོ།།",
            "འདིར་ས་ལ་སོགས་པ་དག་ཅེས་བྱ་བ་ནི་ཆོས་ཅན་ཡིན་།",
            "དོན་དམ་པར་ན་འབྱུང་བའི་ངོ་བོ་ཉིད་",
            "མ་ཡིན་ཞེས་བྱ་བ་ནི་དེའི་ཆོས་ཡིན་ནོ།།",
            "ཆོས་ཅན་དང་ཆོས་བསྡུས་པ་ནི་ཕྱོགས་ཡིན་།",
            ""
        ],
        [
            "རིགས་པ་ལ་མཁས་པ་དག་ན་རེ་གཞན་ལ་",
            "གསལ་བར་བྱེད་པའི་ཕྱིར་ཕྱོགས་ཞེས་བྱའོ་ཞེས་ཟེར་རོ། །",
            "འདིར་གཞན་དག་གིས་བརྒལ་བ་ཁྱེད་ཅག་གི་",
            "སྟོན་པའི་ཚིག་ལས་འདི་སྐད་ཅེས། ",
            "ཀྱེ་བྲམ་ཟེ་ཐམས་ཅད་ཐམས་ཅད་ཅེས་བྱ་བ་ནི་",
            "ཕུང་པོ་ལྔ་དང་སྐྱེ་མཆེད་བཅུ་གཉིས་དང་",
            "ཁམས་བཅོ་བརྒྱད་པོ་དག་གོ་ཞེས་བྱ་བ་དང་། །",
            "དེ་བཞིན་དུ་གཟུགས་ཀྱི་མཚན་ཉིད་ནི་",
            "གཟུགས་སུ་རུང་བའོ་ཞེས་བྱ་བ་ལ་སོགས་པ་འབྱུང་།",
            "ཁྱེད་ཀྱིས་ཀྱང་དེ་ཁས་བླངས་ནས་དེ་ཉིད་",
            "འགོག་པར་བྱེད་ན་ཁས་བླངས་པས་གནོད་དོ།།",
            "དེ་བཞིན་དུ་ཡུལ་སོ་སོར་ངེས་པ་ལ་འཇུག་པ་ཉིད་ནི་",
            "དབང་པོ་རྣམས་ཀྱི་མངོན་སུམ་ཡིན་པར་གྲགས་།",
            "མཐོང་བ་ལས་ལྷག་པའི་ཚད་མ་གཞན་མེད་།",
            "ཁྱེད་རང་ཉིད་ཀྱི་མིག་གིས་ཀྱང་འབྱུང་བའི་དབྱིབས་དང་། ",
            "གཟུགས་དག་མཐོང་ཞིང་",
            "དེའི་ངོ་བོ་ཉིད་ཀྱི་རེག་པ་རྩུབ་པ་དག་ཀྱང་ཚོལ་ལ་",
            ""
        ],
        [
            "འཛིན་པ་ལ་སོགས་པའི་བྱ་བ་བྱེད་པ་",
            "འཇིག་རྟེན་པ་ཐམས་ཅད་ཀྱང་",
            "ཉེ་བར་གཟུང་བ་ཡོད་བཞིན་དུ་",
            "དེ་དག་འགོག་པ་ལ་མངོན་སུམ་གྱིས་ཀྱང་གནོད་དོ།།",
            "དེ་བཞིན་དུ་གཟུགས་ལ་སོགས་པ་གང་ཡིན་པ་འདི་དག་དང་། ",
            "དེ་དག་གི་སྲ་བ་དང་གཤེར་བ་དང་",
            "ཚ་བ་དང་གཡོ་བ་ལ་སོགས་པའི་ངོ་བོ་ཉིད་གང་ཡིན་པ་དག་ནི་",
            "རི་ཁྲོད་པ་དང་གདོལ་པ་ཡན་ཆད་ལ་ཡང་གྲགས་ཏེ",
            "དེ་ལྟར་འཇིག་རྟེན་ཐམས་ཅད་ལ་གྲགས་པའི་",
            "དངོས་པོའི་ངོ་བོ་ཉིད་གསལ་བར་བྱེད་པས་གྲགས་པས་ཀྱང་གནོད་དོ་ཞེ་།",
            "བཤད་པར་བྱ་སྟེ་དོན་དམ་པར་ཞེས་སམ་བཅས་པའི་ཁྱད་པར་ཡོད་པའི་ཕྱིར་",
            "ཁས་བླངས་པ་དང་མངོན་སུམ་དང་གྲགས་པའི་གནོད་པ་མེད་དོ།།",
            "གང་གི་ཕྱིར་བཅོམ་ལྡན་འདས་ཀྱིས་བདེན་པ་གཉིས་བཀའ་སྩལ་པ། ",
            "དེ་ལ་ཀུན་རྫོབ་ཏུ་ནི་ཆོས་རྣམས་ཀྱི་ངོ་བོ་ཉིད་དང་། ",
            "མཚན་ཉིད་རྣམ་པར་གཞག་པ་ཡང་མཛད་ལདོན་དམ་པར་ནི་ངོ་བོ་ཉིད་མེད་པར་གསུངས་།",
            ""
        ],
        [
            "དེ་ལྟར་ཡང་ཀཽ་ཤི་ཀ་ཆོས་ཐམས་ཅད་ནི་",
            "ངོ་བོ་ཉིད་ཀྱིས་སྟོང་།",
            "ཆོས་ཐམས་ཅད་ངོ་བོ་ཉིད་ཀྱིས་སྟོང་པ་གང་",
            "ཡིན་པ་དེ་ནི་དངོས་པོ་མེད་པའོ།།",
            "དངོས་པོ་མེད་པ་གང་ཡིན་པ་དེ་ནི་",
            "ཤེས་རབ་ཀྱི་ཕ་རོལ་ཏུ་ཕྱིན་པའོ་ཞེས་གསུངས་པ་",
            "ལ་སོགས་པས་དངོས་པོ་ཉིད་ཀྱང་",
            "མེད་ན་དེའི་ངོ་བོ་ཉིད་ལྟ་ག་ལ་ཡོད་།",
            "དེའི་ཕྱིར་ཁས་བླངས་པས་གནོད་པ་ཡང་མེད་དོ།།",
            "མངོན་སུམ་གྱིས་གནོད་པ་ཡང་མེད་།",
            "ཡུལ་རྣམས་ལོག་པ་ཡིན་པའི་ཕྱིར་དང་། ",
            "དབང་པོ་རྣམས་བླུན་པ་ཡིན་པའི་ཕྱིར་",
            "མཐོང་བ་ལ་སོགས་པའི་ནུས་པ་མེད་པ་བཞིན་དུ་",
            "ཡང་རབ་རིབ་ཅན་ལ་སྐྲ་དང་སྦྲང་མ་དང་",
            "སྦྲང་བུ་ལ་སོགས་པ་སྣང་བ་ལྟ་བུ་དང་། ",
            "བྲག་ཅ་ལ་སོགས་པ་ལྟར་མངོན་སུམ་ཡང་",
            "མངོན་པའི་ང་རྒྱལ་ཡིན་པས་དེའི་ཕྱིར་",
            "གང་ལ་ཅི་ཞིག་མངོན་སུམ་དུ་གྱུར་ན་",
            ""
        ],
        [
            "དེས་གནོད་པར་།",
            "གྲགས་པའི་གནོད་པ་ཡང་མེད་།",
            "གང་གི་ཕྱིར་འཇིག་རྟེན་ན་མི་ཤེས་པའི་",
            "ལིང་ཏོག་གིས་མདོངས་པ་ཡིན་པས་དོན་དམ་པར་",
            "དཔྱད་པའི་སྐབས་སུ་དེ་ནི་ནོར་བུ་རིན་པོ་ཆེ་",
            "བརྟག་པ་དག་ལ་དམུས་ལོང་མ་བརྟགས་པ་བཞིན་དུ་",
            "མི་རྟོགས་པས་གྲགས་པའི་གནོད་པ་མེད་དོ།།",
            "འོ་ན་དོན་དམ་པ་ནི་གང་དག་བློ་ཐམས་ཅད་ལས་འདས་པ་ཡིན་།",
            "དངོས་པོའི་ངོ་བོ་ཉིད་དགག་པ་ནི་ཡི་གེའི་ཡུལ་ཡིན་པས་",
            "དེའི་ཕྱིར་དགག་པ་མེད་པར་མི་འགྱུར་རམ་ཞེ་།",
            "དོན་དམ་པ་ནི་རྣམ་པ་གཉིས་།",
            ""
        ],
        [
            "དེ་ལ་གཅིག་ནི་མངོན་པར་འདུ་བྱེད་པ་མེད་པར་འཇུག་པ་",
            "འཇིག་རྟེན་ལས་འདས་པ་ཟག་པ་མེད་པ་སྤྲོས་པ་མེད་པའོ།།",
            "གཉིས་པ་ནི་མངོན་པར་འདུ་བྱེད་པ་དང་བཅས་པར་",
            "འཇུག་པ་བསོད་ནམས་དང་ཡེ་ཤེས་ཀྱི་ཚོགས་ཀྱི་",
            "རྗེས་སུ་མཐུན་པ་དག་པ་འཇིག་རྟེན་པའི་",
            "ཡེ་ཤེས་ཞེས་བྱ་བ་སྤྲོས་པ་དང་བཅས་པ་།",
            "འདིར་དེ་དམ་བཅས་པའི་ཁྱད་པར་ཉིད་",
            "བཟུང་བས་ཉེས་པ་མེད་དོ།།",
            "གལ་ཏེ་རང་གི་ཕྱོགས་བཞག་པ་མེད་པའི་ཕྱིར་དང་། ",
            "གཞན་གྱི་ཕྱོགས་སུན་འབྱིན་པའི་",
            "ཅོ་འདྲི་བ་ཉིད་མ་ཡིན་ནམ་ཞེ་།",
            "ཁོ་བོ་ཅག་གི་ཕྱོགས་ལ་ནི་ངོ་བོ་ཉིད་སྟོང་པ་ཉིད་ཡིན་།",
            "ཆོས་རྣམས་ཀྱི་ངོ་བོ་ཉིད་ནི་དེ་ཡིན་པའི་ཕྱིར་",
            "དེས་ན་ཅོ་འདྲི་བ་ཉིད་མ་ཡིན་།",
            ""
        ],
        [
            "རེ་ཞིག་དེ་ལྟར་ཕྱོགས་ཀྱི་སྐྱོན་མེད་པར་རྣམ་པར་གཞག་གོ།།",
            "རིགས་པ་ཅན་དག་གཏན་ཚིགས་མེད་པ་ནི་",
            "ཚད་མ་མ་ཡིན་ནོ་",
            "ཞེས་བྱ་བ་དེ་ལྟར་ཀུན་ཏུ་ཞུགས་པ་ཡིན་པས་",
            "དེའི་ཕྱིར་དམ་བཅས་པའི་མཇུག་ཐོགས་སུ་",
            "བསྒྲུབ་པར་བྱ་བ་འཁྲུལ་པ་མེད་པའི་ཤེས་པར་བྱེད་པ་བསྟན་པའི་ཕྱིར་",
            "གཏན་ཚིགས་ཉེ་བར་འཇོག་པ་ནི་",
            "བྱས་ཕྱིར་ཞེས་བྱ་བ་ཡིན་ཏེ",
            "བྱས་པ་ཞེས་བྱ་བ་ནི་རྒྱུ་དང་རྐྱེན་རྣམས་ཀྱིས་མངོན་པར་བསྒྲུབས་པའོ།།",
            "དེའི་དངོས་པོ་ནི་བྱས་པ་ཉིད་།",
            "དེའི་ཕྱིར་བྱས་པ་ཉིད་ཀྱི་ཕྱིར་",
            "ཞེས་བྱ་བ་ནི་གཏན་ཚིགས་ཀྱི་དོན་དུ་ཕྱིར་ཞེས་སྨོས་སོ།།",
            "འོ་ན་གཏན་ཚིགས་འདི་མ་གྲུབ་པ་ཡིན་།",
            ""
        ],
        [
            "མངོན་པར་གསལ་བ་སྨྲ་བ་ལ་འདི་མ་གྲུབ་པའི་ཕྱིར་རོ་ཞེ་།",
            "སྐབས་འདི་ཉིད་དུ་འོག་ནས་མངོན་པར་གསལ་བ་",
            "འགོག་པར་འགྱུར་བའི་ཕྱིར་སྐྱོན་མེད་དོ།།",
            "མཐུན་པའི་ཕྱོགས་སུ་རྗེས་སུ་འགྲོ་བ་བསྟན་པ་ནི་",
            "གང་དང་གང་བྱས་པ་ཉིད་ཡིན་པ་",
            "དེ་དང་དེ་འབྱུང་བའི་ངོ་བོ་ཉིད་མ་ཡིན་།",
            "དཔེར་ན་ཤེས་པ་བཞིན་ནོ།།",
            "ཤེས་པ་ཇི་ལྟར་བྱས་པ་ཉིད་ཡིན་ཞེ་།",
            "མཐོ་རིས་དང་བྱང་གྲོལ་ལ་སོགས་པའི་",
            "རྟོག་གེས་ཡོངས་སུ་བསྒྲུབས་པའི་ཕྱིར་རོ། །",
            "འདིར་ཤེས་པ་ཡང་བྱས་པ་ཉིད་ཀྱི་ཕྱིར་འབྱུང་བའི་",
            "ངོ་བོ་ཉིད་མ་ཡིན་ནོ་ཞེས་དགག་པ་ཡང་",
            "མེད་པར་དགག་པའི་དོན་ཉིད་དང་སྦྱར་རོ། །",
            "ཚུལ་གསུམ་པའི་རྟགས་ལས་འདིར་མི་མཐུན་པའི་",
            "ཕྱོགས་ལས་ལྡོག་པ་ཉིད་ཀྱི་ཚུལ་མ་བསྟན་པ་ནི་",
            "འདིར་སྨྲ་བར་འདོད་པའི་ཚུལ་གཉིས་",
            "ཁོ་ནའི་གཏན་ཚིགས་ཀྱིས་ཐ་སྙད་བྱེད་དོ།།",
            ""
        ],
        [
            "ཕྱོགས་ཀྱི་ཆོས་ཉིད་མཐུན་པའི་",
            "ཕྱོགས་ཁོ་ན་ལ་ཡོད་པར་ཟད་ཀྱི། ",
            "དེ་དང་མི་མཐུན་པའི་དངོས་པོ་གང་ལ་ངོ་བོ་ཉིད་",
            "ཡོད་པ་གཞན་རྡུལ་ཕྲན་ཙམ་ཡང་མེད་པས་",
            "མི་མཐུན་པའི་ཕྱོགས་ཉིད་མེད་པའི་ཕྱིར་",
            "དེས་ན་མི་མཐུན་པའི་ཕྱོགས་ལས་ལྡོག་པའི་",
            "དཔེ་དང་གཏན་ཚིགས་བསྟན་པ་མ་བྱས་སོ།།",
            "གཏན་ཚིགས་ཀྱི་རྣམ་གྲངས་གཞན་བསྟན་པའི་ཕྱིར་",
            "རྒྱུ་ལྡན་སོགས་ཞེས་བྱ་བ་སྨྲས་།",
            "རྒྱུ་ལྡན་ཞེས་བྱ་བ་ནི་འདི་ལ་རྒྱུ་ཡོད་པའི་ཕྱིར་རྒྱུ་དང་ལྡན་པའོ།།",
            "རྒྱུ་དང་ལྡན་པའི་དངོས་པོ་ནི་རྒྱུ་དང་ལྡན་པ་ཉིད་དོ།།",
            "སོགས་པ་ཞེས་བྱ་བའི་སྒྲས་ནི་དངོས་པོ་ཉིད་དང་། ",
            "ཤེས་བྱ་ཉིད་དང་། ",
            "བརྗོད་པར་བྱ་བ་ཉིད་ལ་སོགས་པའི་",
            "གཏན་ཚིགས་གཞན་དག་ཀྱང་གཟུང་ངོ།།",
            "འདིར་ཡང་རྒྱུ་དང་ལྡན་པ་ལ་སོགས་པ་ཉིད་ཀྱི་ཕྱིར་",
            "ཞེས་བྱ་བ་ནི་གཏན་ཚིགས་ཀྱི་དོན་དུ་ཕྱིར་ཞེས་སྨོས་ཏེ།།",
            ""
        ],
        [
            "གང་དང་གང་རྒྱུ་དང་ལྡན་པ་ཉིད་དང་། ",
            "དངོས་པོ་ཉིད་དང་། ",
            "ཤེས་བྱ་ཉིད་དང་། ",
            "བརྗོད་པར་བྱ་བ་ཉིད་ལ་སོགས་པ་གང་ཡིན་པ་",
            "དེ་དང་དེ་ནི་འབྱུང་བའི་ངོ་བོ་ཉིད་མ་ཡིན་ཏེ",
            "དཔེར་ན་ཤེས་པ་བཞིན་ནོ།།",
            "དེ་བཞིན་དུ་ས་ལ་སོགས་པ་དག་ཀྱང་",
            "དོན་དམ་པར་ན་འབྱུང་བའི་ངོ་བོ་ཉིད་མ་ཡིན་ནོ་ཞེས་བྱ་བར་སྦྱར་རོ། །",
            "དེ་ལྟར་ཕྱོགས་འདིས་ཚད་མ་ཐམས་ཅད་ཀྱང་རྣམ་པར་བཤད་པར་བྱའོ།།",
            "འདིར་གང་དག་གོ་སླ་བ་དང་རྣམ་པར་བཤད་ཟིན་པའི་དོན་དེ་དག་ནི་",
            "འོག་ནས་ཀྱང་ཡི་གེ་མངས་ཀྱིས་དོགས་ནས་རྣམ་པར་མི་འཆད་དོ།།",
            "སྤྱིར་དགག་པ་བསྟན་ནས་དེ་དག་བྱེ་བྲག་ཏུ་དགག་པ་བསྟན་པའི་ཕྱིར། །",
            "ས་ནི་སྲ་བའི་ངོ་བོ་མིན།།",
            "འབྱུང་བ་ཉིད་ཕྱིར་རླུང་བཞིན་ནོ།།",
            ""
        ],
        [
            "ས་ཡི་ལས་ནི་འཛིན་མ་ཡིན།།",
            "བྱས་པ་ཉིད་ཕྱིར་ཆུ་བཞིན་ནོ།།",
            "ཞེས་བྱ་བ་ལ་སོགས་པ་སྨྲས་།",
            "འཇིག་རྟེན་དང་ཆོས་མངོན་པ་ལ་སོགས་པའི་",
            "བསྟན་བཅོས་ལས་སའི་མཚན་ཉིད་ནི་སྲ་བ་ཉིད་",
            "ཡིན་པ་ལས་ནི་བརྟན་པར་བྱེད་པར་བསྟན་པས་",
            "དེ་དག་དགག་པའི་ཕྱིར་ཚད་མ་རྣམ་པ་གཉིས་ཉེ་བར་བཀོད་དེ",
            "གང་གི་ཕྱིར་ཆུ་དང་མེ་དང་རླུང་ལས་ལོགས་ཤིག་ན་",
            "ས་ཞེས་བྱ་བ་འགའ་ཡང་ཡོད་པ་མ་ཡིན་།",
            "འདུས་པའི་ངོ་བོ་ཉིད་དག་ལས་སའི་མཚན་ཉིད་",
            "ལོགས་ཤིག་ཏུ་བཀར་ཏེ་བསྟན་པར་ནི་ཇི་ལྟར་ཡང་མི་ནུས་།",
            ""
        ],
        [
            "ལས་ཀྱི་བྱེ་བྲག་ཀྱང་དེ་བཞིན་པས་",
            "དེའི་ཕྱིར་ངོ་བོ་ཉིད་ཡོད་པ་མ་ཡིན་ནོ།།",
            "དེ་ལྟར་དཔྱད་པ་།",
            "མེད་ཀྱང་གལ་ཏེ་དེ་ཉིད་དུ། །",
            "ས་ཡི་དངོས་ཉིད་སྲ་སྙམ་ན།།",
            "རྣལ་འབྱོར་པ་དག་དེ་ལ་ནི། །",
            "འབྱུང་དང་འབྱིང་བ་མི་རིགས་སོ།།",
            "ཞེས་བྱ་བ་ནི་ངོ་བོ་ཉིད་མེད་པ་ཉིད་ཡིན་ན་",
            "ཡང་དེའི་མཚན་ཉིད་དེ་ལྟ་བུ་ཡོད་པར་སེམས་ན་",
            "རྣལ་འབྱོར་པ་དག་ས་ལ་ཆུ་ལ་བྱ་བ་བཞིན་དུ་སྟེང་དུ་",
            "འབྱུང་བ་དང་འོག་ཏུ་འབྱིང་བ་དག་མི་རིགས་སོ།།",
            ""
        ],
        null,
        [
            "དེ་དག་ཐམས་ཅད་ལ་སྲ་བ་དང་གཤེར་བ་དང་",
            "ཚ་བ་དང་ཡང་བ་ཉིད་ཡོད་པས་དེ་དག་གི་རང་གི་",
            "མཚན་ཉིད་འབའ་ཞིག་པ་རྣམ་པར་གཞག་པ་ནི་བསྟན་པར་དཀའོ།།",
            "ལས་ཀྱང་ཐམས་ཅད་ལ་ཆ་མཉམ་པར་ཡོད་དེ་",
            "ཁ་ཅིག་ལ་ལྷག་པར་སྣང་བ་ནི་རྣམ་པར་རྨོངས་པ་བསྐྱེད་པ་ཡིན་ནོ།།",
            "གང་གི་ཕྱིར་དེ་དག་གི་རྡུལ་ཕྲ་རབ་ཀྱང་འདུས་པའི་ངོ་བོ་ཉིད་།",
            "ས་དང་ཆུ་དང་མེ་དང་རླུང་དང་གཟུགས་དང་དྲི་དང་རོ་དང་རེག་པ་",
            "ཞེས་བྱ་བ་རྫས་བརྒྱད་འདུས་པ་ཡིན་པས་དེའི་ཕྱིར་གང་གིས་",
            "སོ་སོ་ལ་ངོ་བོ་ཉིད་དང་ལས་རྣམ་པར་གཞག་པར་བྱ་བའི་",
            "མཚན་ཉིད་འབའ་ཞིག་པ་ནི་གང་ལ་ཅི་ཡང་མེད་ལ",
            "ལས་འབའ་ཞིག་པ་ཡང་གང་ལ་ཅི་ཡང་མེད་དོ།།",
            "དེ་ལྟར་ཡང་དག་པར་ན་དེ་དག་འབྱུང་བའི་ངོ་བོ་ཉིད་",
            "མ་ཡིན་བཞིན་དུ་ཡང་གལ་ཏེ་ངོ་བོ་ཉིད་ཡོད་པར་སེམས་།",
            ""
        ],
        [
            "རྣལ་འབྱོར་པ་དག་གཏིང་དང་ཕ་རོལ་གྱི་མུ་མེད་པའི་",
            "ཆུ་ལ་སའི་སྟེང་བཞིན་དུ་རྒྱུ་བ་དང་། ",
            "ནགས་མེས་མཆེད་པ་ཡང་བ་མོ་དང་མུ་ཏིག་ལྟར་",
            "བསིལ་བ་ཉིད་དུ་བྱེད་པ་དང་། ",
            "བྲག་གི་རྩེ་མོ་རྣམ་པར་འཇོམས་པའི་རྣམ་པར་འཐོར་རླུང་དག་ཀྱང་",
            "སོར་མོའི་རྩེ་མོས་མི་གཡོ་བར་བྱེད་པ་དག་ཇི་ལྟར་རུང་།",
            "དེའི་ཕྱིར་ངོ་བོ་ཉིད་ཀྱང་ཡོད་པ་མ་ཡིན་།",
            "ལས་ཀྱང་ཡོད་པ་མ་ཡིན་ནོ།།",
            "སྡུད་པ་ནི་གཟུངས་བྱེད་པའོ།།",
            "སྨིན་པ་ནི་དྲོ་བའོ།།",
            "གཡོ་བ་ནི་འགུལ་བ་ཞེས་བྱ་བའི་ཐ་ཚིག་གོ།།",
            ""
        ],
        [
            "འདིར་ཁ་ཅིག་གིས་སྨྲས་པ། ",
            "རྫུ་འཕྲུལ་དང་ལྡན་པ་རྣམས་ཀྱི་སེམས་མཉམ་པར་གཞག་པའི་མཐུའི་བྱེ་བྲག་གིས། ",
            "དངོས་པོ་ཐོགས་པ་དང་བཅས་པའི་རྫས་རྣམས་ལ་གང་དུ་འགྲོ་བར་འདོད་པ་དག་ཏུ་འགྲོ་བ་འགྲུབ་པར་ཟད་ཀྱི། ",
            "དངོས་པོ་རྣམས་རྣམ་པ་ཐམས་ཅད་དུ་མེད་པའི་ཕྱིར་ནི་མ་ཡིན་ནོ།།",
            "གལ་ཏེ་དངོས་པོ་རྣམས་མེད་པའི་ཕྱིར་ཐོགས་པར་མི་འགྱུར་བ་ཡིན་ན་",
            "ནི་རྫུ་འཕྲུལ་དང་ལྡན་པ་མཉམ་པར་བཞག་པ་ལས་ལངས་པ་དང་། ",
            "སྲོག་ཆགས་གཞན་དག་ཀྱང་རང་གི་གནས་ལ་སོགས་པ་ན་",
            "གནས་པར་ཡང་མི་འགྱུར་བ་ཞིག་ན་ཐོགས་པར་ཡང་མཐོང་བས་དེའི་ཕྱིར་དངོས་པོ་རྣམས་རྣམ་པ་ཐམས་ཅད་དུ་མེད་པ་མ་ཡིན་།",
            "གལ་ཏེ་འདི་ལྟར་ཡོངས་སུ་རྟོག་།",
            "རྣལ་འབྱོར་པ་མཉམ་པར་བཞག་པ་ལས་ལངས་པ་དག་གི་མོས་པའི་དབང་གིས་ན་དངོས་པོ་ཡོད་པ་མ་ཡིན་ཡང་ལུས་ལ་ཐོགས་པ་ཁོ་ནར་འགྱུར་རོ་ཞེ་།",
            "དེ་ནི་མི་རུང་།",
            ""
        ],
        [
            "གང་གི་ཕྱིར་ཞེ་།",
            "མོས་པའི་མཚན་མ་མ་ཡིན་།",
            "ནམ་མཁར་འདུ་ཤེས་པ་མུན་པ་ལ་སོགས་པའི་",
            "ནང་དུ་ཀ་བ་ལ་སོགས་པ་དག་ལ་",
            "ཐོགས་པ་ཡོད་པའི་ཕྱིར་དང་། ",
            "ཤེལ་ལ་སོགས་པའི་སྐྱང་ནུལ་དག་ལ་",
            "ཆུར་འདུ་ཤེས་པ་ཡང་ལོག་པ་ཡིན་པ་བཞིན་ནོ་ཞེ་།",
            "འདིར་བཤད་པ། ",
            "མོས་པ་ཡང་གཞན་ལ་འདོད་པའི་",
            "ཁྱད་པར་ཡང་གཞན་ཁོ་ན་ཡིན་།",
            "ཇི་ལྟར་ཞེ་ན། ",
            "གང་གི་ཕྱིར་རྣལ་འབྱོར་པའི་མོས་པས་",
            "ཟད་པར་ནམ་མཁའ་ལ་སོགས་པ་དག་ལ་",
            "ས་དང་ཆུ་དང་མེ་དང་རླུང་ལ་སོགས་པ་ཐམས་ཅད་",
            "ནམ་མཁའ་ཁོ་ནར་མོས་པར་བྱེད་པའི་རྣལ་འབྱོར་པ་",
            "འབའ་ཞིག་ལ་དེ་ལྟར་སྣང་བར་ཟད་ཀྱི། ",
            "གཞན་སུ་ལ་ཡང་མི་སྣང་བའི་ཕྱིར་དང་། ",
            "དངོས་པོ་གཞན་དག་ནམ་མཁའ་ཉིད་དུ་ཡང་མི་འགྱུར་བའི་ཕྱིར་རོ། །",
            "འདོད་པའི་ཁྱད་པར་གྱིས་ནི་རྣལ་འབྱོར་པའི་རྫུ་འཕྲུལ་གྱི་",
            "མཐུས་ས་ཡང་གཤེར་བ་ཉིད་དུ་བྱེད་པ་ཁོ་ན་ཡིན་གྱི། །",
            "མོས་པ་ཙམ་དུ་མ་ཟད་དེ",
            "རྩིག་པ་དང་ར་བ་དང་རི་ལ་སོགས་པ་དག་ལ་",
            "ཐལ་བྱུང་དུ་ཐོགས་པ་མེད་པར་འགྲོ་བའི་ཕྱིར་དང་། ",
            "ཆུ་ཡང་སྲ་བ་ཉིད་དུ་བྱེད་།",
            ""
        ],
        [
            "ཆུ་ལ་ཡང་ས་ལ་བྱ་བ་བཞིན་དུ་མི་འགྱུར་བར་འགྲོ་བའི་ཕྱིར་དང་། ",
            "མེ་ཡང་བསིལ་བ་ཉིད་དུ་བྱེད་དེ་",
            "སེམས་ཅན་དམྱལ་བའི་བསྲེག་བྱ་འབར་བ་དག་ཞི་བར་བྱེད་པའི་ཕྱིར་དང་། ",
            "རླུང་གི་གཡོ་བ་ཡང་ཐོགས་པར་བྱེད་དེ",
            "རྣམ་པར་འཐོར་རླུང་ཆེན་པོ་ལ་སོགས་པའི་",
            "རླུང་གི་དཀྱིལ་འཁོར་དག་ཀྱང་",
            "སོར་མོ་གཅིག་གིས་གནོན་པར་བྱེད་པའི་ཕྱིར་རོ། །",
            "འདོད་པའི་ཁྱད་པར་གྱིས་ཁ་ཅིག་ཏུ་ནི་བདག་ཉིད་ཁོ་ན་ལ་ཐོགས་པ་མེད་པར་སྟོན་པར་ཡང་བྱེད་དེ",
            "རི་ལ་སོགས་པ་དག་ལ་བདག་ཉིད་ལྷུང་བཟེད་དང་། ",
            "ཆོས་གོས་དང་། ཡོ་བྱད་དག་དང་བཅས་བཞིན་དུ་ཐོགས་པ་མེད་པར་འགྲོ་བའི་ཕྱིར་རོ། །",
            "ཁ་ཅིག་ཏུ་ནི་གཞན་དག་ཁོ་ན་སྟོན་ཏེ",
            "དཔེར་ན་ཡི་དགས་ལ་སོགས་པ་ལ་ཆུ་ལ་སོགས་པ་སྦྱིན་པ་ལྟ་བུའོ།།",
            "ཁ་ཅིག་ཏུ་ནི་རང་དང་གཞན་གཉི་ག་སྟོན་།",
            ""
        ],
        [
            "དཔེར་ན་སེམས་ཅན་དམྱལ་བའི་མེ་འབར་བ་ལ་སོགས་པ་ཞི་བར་བྱེད་པ་ལྟ་བུའོ།།",
            "དེ་ལ་གལ་ཏེ་མོས་པ་ཙམ་ཁོ་ནར་ཟད་ན་ནི་དངོས་པོ་གཞན་དུ་མི་འགྱུར་བས་མེའི་གདུང་བ་ཡང་ཞི་བར་མི་འགྱུར་།",
            "སྐོམ་པ་ཡང་ངོམས་པར་མི་འགྱུར་བའི་རིགས་ན་དེ་ལྟ་མ་ཡིན་ནོ།།",
            "ཤེལ་ལ་སོགས་པའི་སྐྱང་ནུལ་དག་ལ་ཆུར་འདུ་ཤེས་པ་ནི་",
            "ལོག་པ་ཡིན་པས་དཔེར་མི་རུང་ངོ།།",
            "ཟད་པར་ནམ་མཁའ་ལ་སོགས་པ་དག་དོན་དམ་པ་ཉིད་ཡིན་པར་གྱུར་ན་",
            "ཡང་ས་ལ་སོགས་པ་ངོ་བོ་ཉིད་ཡོད་པ་ཉིད་དུ་མི་འགྲུབ་པོ། །",
            "ཁ་ཅིག། ",
            "འབྱུང་བ་མཁའ་རླུང་མེ་ཆུ་ས། །",
            "ཡོན་ཏན་དག་ནི་ལྷག་པ་ཡིན།།",
            ""
        ],
        [
            "སྒྲ་དང་རེག་པ་གཟུགས་དང་རོ། །",
            "དྲི་དང་དེ་ཡི་ཡོན་ཏན་ཡིན།།",
            "ཞེས་བྱ་བར་འདོད་པས་དེ་དགག་པའི་ཕྱིར། ",
            "རླུང་ལ་སོགས་པ་ཀུན་རྫོབ་ཏུ། །",
            "ཡོན་ཏན་མཉམ་པར་མི་འདོད་མིན།།",
            "ལུས་ཀྱི་དབང་པོས་དམིགས་ཕྱིར་དང་། །",
            "འབྱུང་བ་ཡིན་ཕྱིར་ས་བཞིན་ནོ།།",
            "ཞེས་བྱ་བ་སྨྲས་།",
            "རླུང་ལ་སོགས་པ་དེ་དག་ནི་ཀུན་རྫོབ་ཏུ་ཡང་ཐམས་ཅད་ཡོན་ཏན་ཆ་མཉམ་པ་ཡིན་།",
            "ལུས་ཀྱི་དབང་པོས་དམིགས་པའི་ཕྱིར་དང་། ",
            "འབྱུང་བ་ཉིད་ཡིན་པའི་ཕྱིར་",
            "དཔེར་ན་",
            "ས་བཞིན་ནོ།།",
            ""
        ],
        [
            "ནམ་མཁའ་ཉིད་མ་ཡིན་།",
            "འབྱུང་བ་ཉིད་ཡིན་པར་མི་རིགས་པའི་ཕྱིར་རོ། །",
            "ལ་ལ་ཡོན་ཏན་ཁ་ཅིག་ཤས་ཆེ་བ་ཡོད་དོ།།",
            "ལ་ལ་ཡོན་ཏན་ཁ་ཅིག་བག་ལ་ཞ་།",
            "ཧ་ཅང་ཆ་ཕྲ་བའི་ཕྱིར་ངེས་པར་གཟུང་བར་མི་ནུས་སོ།།",
            "ཁ་ཅིག་ནི་ས་ལ་སོགས་པ་འདུས་པའི་བདག་ཉིད་ཀྱང་ཡིན་།",
            "རྫས་སུ་ཡོད་པ་ཁོ་ནར་ཡང་འདོད་།",
            ""
        ],
        [
            "འདི་ལྟར་གང་རྡུལ་ཕྲ་རབ་ཏུ་བཤིག་ཀྱང་",
            "དེའི་བློ་ཡོད་པ་ཉིད་ཡིན་པ་དེའི་རྫས་སུ་ཡོད་པ་ཉིད་ཡིན་ནོ་ཞེ་།",
            "དེ་ནི་རིགས་པ་མ་ཡིན་།",
            "གང་གི་ཕྱིར། ",
            "ས་ལ་སོགས་པ་རྫས་ཡོད་མིན།།",
            "ཚོགས་པའི་ཡན་ལག་མིན་མེད་ཕྱིར། །",
            "གང་དག་ཇི་སྐད་བསྟན་པ་དེ།།",
            "རྫས་ཡོད་མ་མཐོང་ནགས་ཚལ་བཞིན། །",
            "ཞེས་བྱ་བ་ལ་ས་ལ་སོགས་པ་ནི་རྫས་སུ་ཡོད་པ་མ་ཡིན་།",
            "ཆུ་ལ་སོགས་པའི་ཚོགས་པའི་ཡན་ལག་མ་གཏོགས་པར་",
            "ས་ཞེས་བྱ་བ་དམིགས་སུ་མེད་པའི་ཕྱིར་རོ། །",
            "གང་ཚོགས་པའི་ཡན་ལག་མ་བཟུང་ན་",
            "གཟུང་དུ་མེད་པ་དེ་ནི་རྫས་སུ་ཡོད་པ་མ་ཡིན་ཏེ",
            ""
        ],
        [
            "དཔེར་ན་ནགས་ཚལ་བཞིན་ནོ།།",
            "ཤིང་དྷ་བ་དང་སེང་ལྡེང་དང་། ",
            "པ་ལ་ཤ་ལ་སོགས་པ་མ་གཏོགས་པར་ནགས་ཚལ་ཞེས་བྱ་བ་གཟུང་དུ་མེད་པ་བཞིན་ནོ།།",
            "འདུས་པ་ལ་ནི་ནགས་ཚལ་ཞེས་ཐ་སྙད་གདགས་སུ་རུང་ངོ།།",
            "གང་གི་ཕྱིར་ས་ལ་སོགས་པ་རྫས་སུ་ཡོད་པ་མ་ཡིན་པ་དེའི་ཕྱིར་",
            "དེའི་ཡུལ་ཅན་གྱི་བློ་གྲོས་ཀྱང་རྫས་སུ་ཡོད་པ་མ་ཡིན་།",
            "རྒྱུ་ཡོད་པའི་ཕྱིར་དང་། ",
            "འཇིག་པའི་ཕྱིར་ནགས་ཚལ་གྱི་བློ་བཞིན་པས་དེའི་ཕྱིར། ",
            "ས་ལ་སོགས་པ་ཡུལ་གྱི་བློ། །",
            "དེ་ཡང་རྫས་ཡོད་མ་ཡིན་འདོད།།",
            "རྒྱུ་དང་བཅས་ཕྱིར་འཇིག་པའི་ཕྱིར། །",
            "ནགས་ཚལ་ལ་སོགས་བློ་བཞིན་ནོ།།",
            ""
        ],
        [
            "ཞེས་བྱ་བ་སྨྲས་སོ།།",
            "སྒྲ་ནི་གནས་དང་བྱེད་པ་དང་། ",
            "རྩོལ་བ་དག་ལས་མངོན་པར་འགྲུབ་པའི་ཕྱིར་",
            "གང་གིས་ས་ལ་སོགས་པ་བརྗོད་པའི་སྒྲ་དེ་ཡང་། ",
            "ས་ལ་སོགས་པ་སྟོན་པའི་སྒྲ། །",
            "བརྗོད་པ་རྫས་སུ་མི་འདོད་།",
            "མཉན་པ་ཡིན་ཕྱིར་དམག་ལ་སོགས། །",
            "སྟོན་པའི་སྒྲ་དག་མི་འདོད་བཞིན། །",
            "འདིར་བྱེ་བྲག་པ་དག་ཕྱིར་ཟློག་པར་བྱེད་།",
            "གང་དག་ལ་ནགས་ཚལ་དང་དམག་ལ་སོགས་པ་",
            "རྫས་སུ་ཡོད་པ་མ་ཡིན་པ་",
            "དེ་དག་ལ་སྐྱོན་འདི་ལྟ་བུར་འགྱུར་།",
            "ཁོ་བོ་ཅག་གི་ཚིག་ལས་ཕྲད་པ་རྣམས་ཀྱི་རྫས་",
            "ཞེས་འབྱུང་བས་ནགས་ཚལ་ལ་སོགས་པ་",
            "དག་རྫས་སུ་ཡོད་པ་ཁོ་ན་ཡིན་ནོ།།",
            "ཇི་ལྟར་ཞེ་།",
            ""
        ],
        [
            "འདི་ན་ཤིང་པ་ལ་ཤ་ནགས་ཚལ་རྩོམ་པ་ནི་ཕྲད་པ་དང་བཅས་པས་ཤིང་པན་ད་ན་དང་ལྷན་ཅིག་སྦྱོར་བར་འགྱུར་རོ། །",
            "ཤིང་པ་ལ་ཤ་དང་པན་ད་ན་གཉིས་ཀྱང་ཕྲད་པ་དང་བཅས་པས་ཤིང་",
            "དྷ་བ་ལ་སོགས་པ་དང་ལྷན་ཅིག་སྦྱོར་བར་འགྱུར་རོ། །",
            "དེ་བཞིན་དུ་གླང་པོ་ཆེ་དམག་རྩོམ་པ་ན་ཡང་ཕྲད་པ་དང་བཅས་པས་",
            "རྟ་དང་ལྷན་ཅིག་སྦྱོར་བར་འགྱུར་བ་གླང་པོ་ཆེ་དང་རྟ་གཉིས་དང་ཕྲད་པ་དང་བཅས་པས་",
            "ཤིང་རྟ་ལ་སོགས་པ་དང་ལྷན་ཅིག་སྦྱོར་བར་འགྱུར་བས་དེའི་ཕྱིར་",
            "ནགས་ཚལ་དང་དམག་ལ་སོགས་པ་དག་རྫས་སུ་ཡོད་པའི་ཕྱིར་ཁྱེད་ཀྱི་དཔེ་ལ་བསྒྲུབ་པར་བྱ་བས་སྟོང་པས་དཔེ་མེད་དོ་ཞེས་ཟེར་རོ། །",
            "གྲངས་ཅན་དག་ཀྱང་འདི་སྐད་ཅེས་ཟེར་ཏེ",
            "གྲངས་ནི་རྣམ་པ་གཉིས་།",
            "ངེས་པའི་གྲངས་ནི་གཅིག་པུ་པའོ།།",
            "མ་ངེས་པའི་གྲངས་ནི་ཉི་ཤུ་པ་ལ་སོགས་པའོ།།",
            "དེ་ལ་གང་གི་ཚེ་མ་ངེས་པ་རྫས་དུ་མ་དག་ལ་ངེས་པའི་གྲངས་སུ་འཇུག་པ་དེའི་ཚེ་ན་ནགས་ཚལ་ལ་སོགས་པའི་ཐ་སྙད་ཡོད་པས། ",
            "ནགས་ཚལ་ལ་སོགས་པ་དེ་དག་ཀྱང་རྫས་སུ་ཡོད་པ་ཡིན་ཏེ",
            "གྲངས་དང་ལྡན་པའི་ཕྱིར་རོ། །",
            "དེའི་ཡུལ་ཅན་གྱི་བློ་དང་སྒྲ་ཡང་རྫས་སུ་ཡོད་པ་ཁོ་ན་ཡིན་པས་དེའི་ཕྱིར། ",
            "ནགས་ཚལ་གྱི་བློ་དང་སྒྲའི་དཔེ་དག་ས་ལ་སོགས་པ་རྫས་སུ་ཡོད་པ་མ་ཡིན་པའི་དཔེར་མི་རུང་ངོ་ཞེས་ཟེར་རོ། །",
            "དེ་ལ་རེ་ཞིག་བྱེ་བྲག་པ་དག་ལ་སྐྱོན་འདོགས་པ་ལྟར་སྣང་བ་ཉིད་ཡིན་པར་བསྟན་པའི་ཕྱིར། ",
            "པ་ལ་ཤ་པན་དྷ་ལ་སོགས་པ། །",
            "ནགས་ཚལ་རྩོམ་པ་ཡིན་མི་འདོད།།",
            ""
        ],
        [
            "རྒྱུ་ལྡན་ལ་སོགས་གཏན་ཚིགས་ཀྱིས། །",
            "དཔེར་ན་རྩ་བ་ལ་སོགས་བཞིན། །ཞེས་བྱ་བ་སྨྲས་།",
            "ཤིང་པ་ལ་ཤ་དང་པན་དྷ་ལ་སོགས་པ་",
            "དག་ནི་ནགས་ཚལ་རྩོམ་པ་ཡིན་པར་མི་འདོད་།",
            "ཇི་ལྟར་པ་ལ་ཤ་ལ་སོགས་པ་ནི་",
            "ནགས་ཚལ་གྱི་ཡན་ལག་ཏུ་གྱུར་པ་ཡིན་།",
            "དེ་དག་གི་ཡན་ལག་ནི་རྩ་བ་ལ་སོགས་པ་ཡིན་།",
            "ཡན་ལག་ཉིད་ཡིན་པར་འདྲ་བཞིན་པ་ལས་",
            "པ་ལ་ཤ་ལ་སོགས་པ་ནི་ནགས་ཚལ་རྩོམ་པར་བྱེད་པ་ཡིན་།",
            "རྩ་བ་ལ་སོགས་པ་དག་ནི་མ་ཡིན་ནོ་",
            "ཞེས་བྱ་བ་འདི་ལ་གཏན་ཚིགས་ཀྱི་ཁྱད་པར་ཅི་།",
            ""
        ],
        [
            "དེའི་ཕྱིར་པ་ལ་ཤ་དང་པན་དྷ་ལ་སོགས་པ་",
            "དེ་དག་ནི་ནགས་ཚལ་རྩོམ་པར་བྱེད་པ་མ་ཡིན་ནོ།།",
            "དེ་ཅིའི་ཕྱིར་ཞེ་།",
            "རྒྱུ་དང་ལྡན་པའི་ཕྱིར་ཞེས་བྱ་བ་",
            "ལ་སོགས་པའི་གཏན་ཚིགས་ཀྱིས་།",
            "དཔེར་ན་རྩ་བ་དང་སྡོང་བུ་དང་",
            "ལོ་མ་དང་འདབ་མ་ལ་སོགས་པ་བཞིན་ནོ།།",
            "འདིར་སྨྲས་པ། ",
            "ཤིང་དྷ་བ་དང་། ",
            "པ་ལ་ཤ་ལ་སོགས་པ་ཡན་ལག་ཏུ་གྱུར་པ་ཐམས་ཅད་ལ་",
            "ནགས་ཚལ་ཡན་ལག་ཅན་སོ་སོའི་རྗེས་སུ་ཞུགས་པ་ལྟར་",
            "ངེས་པར་གཟུང་དུ་རུང་།",
            "ཡན་ལག་དེ་དག་མེད་པར་ཡན་ལག་ཅན་",
            "ནགས་ཚལ་དམིགས་སུ་མེད་པའི་ཕྱིར་།",
            ""
        ],
        [
            "དེའི་ཕྱིར་པ་ལ་ཤ་ལ་སོགས་པ་ནི་ནགས་ཚལ་རྩོམ་པར་བྱེད་པ་ཡིན་།",
            "རྩ་བ་ལ་སོགས་པ་ནི་མ་ཡིན་ནོ།།",
            "བཤད་པ། ",
            "ཡན་ལག་ཅན་གྱི་ནགས་ཚལ་ནི། །",
            "པ་ལ་ཤ་ལ་སོགས་བརྩམས་མིན།།",
            "དེ་དག་རེ་རེར་མ་རྫོགས་ཕྱིར། །",
            "ཡལ་ག་ལ་སོགས་གང་ཡིན་བཞིན། །",
            "ཞེས་བྱ་བ་ལ་ཡན་ལག་ཅན་ཞེས་བྱ་བ་ནི་",
            "འདི་ལ་ཡན་ལག་ཡོད་པའི་ཕྱིར་ཡན་ལག་ཅན་ནོ།།",
            "ཡན་ལག་ཅན་གྱི་ནགས་ཚལ་ཞེས་བྱ་བ་དེ་ནི་པ་ལ་ཤ་ལ་སོགས་པས་བརྩམས་པ་མ་ཡིན་ནོ་",
            "ཞེས་དམ་བཅའོ།།",
            "ཅིའི་ཕྱིར་ཞེ་།",
            ""
        ],
        [
            "པ་ལ་ཤ་ལ་སོགས་པ་དེ་དག་རེ་རེ་ལ་",
            "ནགས་ཚལ་དེ་མ་རྫོགས་པའི་ཕྱིར་།",
            "དཔེར་ན་ཡལ་ག་དང་ཡལ་ག་ཕྲ་མོ་ལ་སོགས་པ་",
            "གང་དག་ཡིན་པ་དེ་དག་ལ་ནགས་ཚལ་",
            "ཞེས་བྱ་བ་མ་རྫོགས་པའི་ཕྱིར། ",
            "ནགས་ཚལ་དེ་ཡལ་ག་ལ་སོགས་པ་དེ་དག་གིས་",
            "བརྩམས་པ་མ་ཡིན་པ་དེ་བཞིན་དུ་པ་ལ་",
            "ཤ་ལ་སོགས་པ་དེ་དག་རེ་རེ་ལ་ཡང་",
            "ནགས་ཚལ་ཞེས་བྱ་བ་དེ་མ་རྫོགས་པའི་ཕྱིར། ",
            "དེ་དེ་དག་གིས་བརྩམས་པ་མ་ཡིན་པར་གྲུབ་པས་",
            "ནགས་ཚལ་ལ་སོགས་པ་དག་རྫས་སུ་ཡོད་པ་མ་ཡིན་ནོ།།",
            "དེའི་ཕྱིར་བྱེ་བྲག་པ་དག་གི་ཕྱོགས་ལ་",
            "དཔེའི་སྐྱོན་ཡང་མི་འཐད་དོ།།",
            "གཉིས་པ་གྲངས་ཅན་གྱི་ཕྱོགས་ལ་ཇི་ལྟར་",
            "དཔེའི་སྐྱོན་མེད་པ་དེ་དེ་ལྟར་འདི་བརྗོད་།",
            "ནགས་ཚལ་སྒྲ་ནི་མ་ངེས་པ། །",
            "དུ་མའི་རྫས་གྲངས་འཇུག་པ་ཡིན།།",
            "ཁྱད་པར་ཅན་གྱི་བློས་བརྟག་ཕྱིར། །",
            "བུམ་བཟངས་ལ་སོགས་སྒྲ་བཞིན་ནོ།།",
            ""
        ],
        [
            "ཞེས་བྱ་བ་ལ་ནགས་ཚལ་གྱི་སྒྲ་ནི་པ་ལ་ཤ་ལ་སོགས་པ་མ་ངེས་པ་དུ་མའི་རྫས་ཀྱི་གྲངས་བརྗོད་པ་ལ་འཇུག་པ་མ་ཡིན་ནོ་ཞེས་དམ་བཅའོ།།",
            "དེ་ཅིའི་ཕྱིར་ཞེ་།",
            "ཁྱད་པར་ཅན་གྱི་བློས་བརྟག་པའི་ཕྱིར་ཞེས་བྱ་བའི་གཏན་ཚིགས་ཉིད་ཀྱིས་རྟོགས་པའི་ཕྱིར་།",
            "དཔེར་ན་བུམ་པ་དང་། ",
            "ཟངས་དང་། ",
            "ཕྲུ་ཏོག་ལ་སོགས་པ་གཅིག་ལ་སོགས་པར་ངེས་པར་གྲངས་ལ་འཇུག་པའི་སྒྲ་བཞིན་ནོ།།",
            "དེ་ལྟར་རེ་ཞིག་རིགས་པའི་སྒོ་ནས་ས་ལ་སོགས་པ་དག་མཚན་ཉིད་ཡོད་པ་མ་ཡིན་པ་དང་རྫས་སུ་ཡོད་པ་མ་ཡིན་པར་གནས་སོ།།",
            "ལུང་གི་སྒོ་ནས་ཀྱང་བཅོམ་ལྡན་འདས་ཀྱིས་ནང་གི་སའི་ཁམས་གང་ཡིན་པ་དང་། ",
            "ཕྱི་རོལ་གྱི་སའི་ཁམས་གང་ཡིན་པ་དེ་ནི་དེ་བཞིན་གཤེགས་པས་གཉིས་སུ་མེད་པའི་དོན་དང་། ",
            "གཉིས་སུ་མེད་པ་དང་། ",
            "གཉིས་སུ་བྱར་མེད་པ་དང་། ",
            "འདི་ལྟ་།",
            ""
        ],
        [
            "མཚན་ཉིད་མེད་པར་མཚན་ཉིད་གཅིག་པར་མངོན་པར་རྫོགས་པར་སངས་རྒྱས་སོ་ཞེས་བཀའ་སྩལ་ཅིང་། ",
            "དེ་བཞིན་དུ། ",
            "བློ་ཡིས་རྣམ་པར་དཔྱད་པ་ན།།",
            "གང་ཕྱིར་དངོས་ཉིད་གཟུང་མེད་པ། །",
            "དེ་ཕྱིར་དབྱུང་བ་མེད་པ་དང་། །",
            "དངོས་ཉིད་མེད་པར་ང་སྨྲའོ།།",
            "ཞེས་གསུངས་སོ།།",
            "འདིར་ཆོས་མངོན་པ་པ་དག་གིས་སྨྲས་པ། ",
            "འབྱུང་བའི་བྱེ་བྲག་རྣམས་ནི་ངོ་བོ་ཉིད་ཡོད་པ་ཁོ་ན་ཡིན་ནོ།།",
            "དེ་དག་རྒྱུར་བྱས་ནས་ཁ་དོག་དང་དབྱིབས་ཀྱི་བདག་ཉིད་ཀྱི་གཟུགས་རྣམ་པ་ཉི་ཤུ་འབྱུང་བའི་ཕྱིར་།",
            "འདི་ན་གང་ངོ་བོ་ཉིད་མེད་པ་ནི་དེ་རྒྱུར་བྱས་ནས་ཅི་ཡང་མི་འབྱུང་།",
            ""
        ],
        [
            "དཔེར་ན་རི་བོང་གི་རྭ་དག་བཞིན་ནོ།།",
            "འབྱུང་བ་རྣམས་རྒྱུར་བྱས་པ་ལས་ནི་ཁ་དོག་དང་། ",
            "དབྱིབས་ཀྱི་བདག་ཉིད་ཀྱི་གཟུགས་",
            "གང་མིག་གིས་གཟུང་བར་བྱ་བ་དག་འབྱུང་།",
            "དེའི་ཕྱིར་འབྱུང་བ་རྣམས་ནི་",
            "ངོ་བོ་ཉིད་ཡོད་པ་ཁོ་ན་ཡིན་ནོ་ཞེ་།",
            "འདིར་བཤད་པ། ",
            "ཀུན་རྫོབ་ཏུ་གཟུགས་ཀྱི་སྐྱེ་མཆེད་ཅེས་བྱ་བ་",
            "ཡང་དག་པ་མ་ཡིན་པ་ཀུན་རྟོག་པས་",
            "ཀུན་ནས་བསླང་བ་དེ་ཡོད་པ་ཁོ་ན་ཡིན་།",
            "དེ་ཡང་བྱིས་པ་རྣམས་ནི་སྒྱུ་མ་དང་སྨིག་རྒྱུ་དང་། ",
            "དྲི་ཟའི་གྲོང་ཁྱེར་ལ་སོགས་པ་ལ་",
            "ལྟ་བ་བཞིན་དུ་ལྟ་བ་རྣམ་པར་རྨོངས་།",
            "འཕགས་པ་རྣམས་ནི་དེ་ལྟ་མ་ཡིན་།",
            ""
        ],
        [
            "གང་གི་ཕྱིར་འཇིག་རྟེན་པའི་རྣལ་འབྱོར་པ་ནམ་མཁའ་མཐའ་ཡས་སྐྱེ་མཆེད་དང་། ",
            "རྣམ་ཤེས་མཐའ་ཡས་སྐྱེ་མཆེད་དང་། ",
            "ཅི་ཡང་མེད་པའི་སྐྱེ་མཆེད་ཀྱི་སྙོམས་པར་འཇུག་པ་སྒོམ་པ་ལ་གནས་པ་དག་ཀྱང་རེ་ཞིག་གཟུགས་ཀྱི་འདུ་ཤེས་དང་། ",
            "ཐོགས་པའི་འདུ་ཤེས་རྣམ་པ་ཐམས་ཅད་དུ་ནུབ་ཅིང་དེ་བཞིན་དུ་རྣམ་པར་ཐར་པ་བརྒྱད་དང་། ",
            "ཟིལ་གྱིས་གནོན་པའི་སྐྱེ་མཆེད་དང་། ",
            "ཟད་པར་གྱི་སྐྱེ་མཆེད་དག་བསྒོམ་པ་གམས་པར་མཇུག་ཏུ་ཡང་གཟུགས་ཀྱི་འདུ་ཤེས་སྤོང་བར་འགྱུར་ན",
            "ཐེག་པ་ཆེན་པོ་བླ་ན་མེད་པའི་རྣལ་འབྱོར་པ་བསྐལ་པ་དཔག་ཏུ་མེད་པར་དངོས་པོའི་རང་གི་ངོ་བོ་ཉིད་དུ་བསྒོམས་པ་སྟོང་པ་ཉིད་དང་། ",
            "མཚན་མ་མེད་པ་དང་། ",
            "སྨོན་པ་མེད་པ་བསྒོམ་པ་མཐར་ཕྱིན་པ་ལ་གནས་པ་རྣམས་གཟུགས་སུ་འཛིན་པར་འགྱུར་བ་ལྟ་སྨོས་ཀྱང་ཅི་དགོས་ཏེ",
            "དེ་རིགས་པ་མ་ཡིན་པས་དེ་ཉིད་ཀྱི་ཕྱིར་བཤད་པ། ",
            "གང་ཕྱིར་གཟུགས་ནི་དོན་དམ་དུ། །",
            "མིག་གི་དབང་པོའི་གཟུང་བ་མིན།།",
            "བསགས་ཕྱིར་དཔེར་ན་སྒྲ་བཞིན་དང་། །",
            "འབྱུང་ལས་གྱུར་ཕྱིར་དེ་ཉིད་བཞིན། །",
            "ཞེས་བྱ་བ་ལ་མིག་གི་ཡུལ་གྱི་གཟུགས་ནི་དོན་དམ་པར་ན་མིག་གི་དབང་པོའི་གཟུང་བ་མ་ཡིན་ནོ་ཞེས་དམ་བཅའོ།།",
            "མིག་ཅེས་བྱ་བ་ནི་བལྟ་བའི་ཕྱིར་མིག་།",
            ""
        ],
        [
            "དོན་རྣམས་གསལ་བར་འཛིན་པ་ཞེས་བྱ་བའི་ཐ་ཚིག་གོ།།",
            "དབང་པོ་ཞེས་བྱ་བ་ནི་བསྡུས་པ་འདི་ལས་",
            "རང་གི་ཡུལ་བྱེ་བྲག་ཏུ་འབྱེད་པའི་སྒོ་ནས་",
            "དབང་བྱེད་པས་དབང་པོའོ།།",
            "གཟུགས་ནི་དེས་གཟུང་ཞིང་བརྟག་པར་བྱ་བ་མ་ཡིན་།",
            "ཅིའི་ཕྱིར་ཞེ་ན། ",
            "བསགས་པའི་ཕྱིར་།",
            "རྫས་བརྒྱད་བསགས་པའི་ཕྱིར་ཏེ་དཔེར་ན་",
            "སྒྲ་བཞིན་ནོ་ཞེས་བྱ་བར་སྦྱར་རོ། །",
            "ཡང་ན་འབྱུང་བ་ལས་གྱུར་པའི་ཕྱིར་",
            "དཔེར་ན་སྒྲ་དེ་ཉིད་བཞིན་།",
            "གཟུགས་དང་སྒྲ་གཉི་ག་བསགས་པ་དང་",
            "འབྱུང་བ་ལས་གྱུར་པ་ཉིད་ཡིན་པར་",
            "འདྲ་བཞིན་དུ་གཟུགས་ནི་མིག་གི་ཡུལ་ཡིན་།",
            ""
        ],
        [
            "སྒྲ་ནི་མ་ཡིན་ནོ་ཞེས་བྱ་བའི་གཏན་ཚིགས་ཀྱི་",
            "ཁྱད་པར་མེད་པའི་ཕྱིར་རོ་ཞེས་བྱ་བའི་ཐ་ཚིག་གོ།།",
            "ཡང་རྣམ་གྲངས་གཞན་དུ་།",
            "གཟུགས་ནི་མིག་གིས་གཟུང་མིན་ཏེ།།",
            "འབྱུང་ལས་གྱུར་ཕྱིར་རང་གཟུགས་བཞིན། །",
            "བདེ་ལ་སོགས་འབྱུང་རྒྱུ་ཕྱིར་དང་། །",
            "བརྗོད་བྱ་ཡིན་ཕྱིར་རོ་སོགས་བཞིན། །",
            "ཞེས་བྱ་བ་།",
            "གཟུགས་ནི་མིག་གིས་གཟུང་བ་མ་ཡིན་།",
            ""
        ],
        [
            "འབྱུང་བ་ལས་གྱུར་པའི་ཕྱིར་",
            "རང་གི་གཟུགས་བཞིན་ནོ་ཞེས་བྱ་བར་སྦྱར་།",
            "ཁྱེད་ཀྱི་ལུང་ལས་གཟུགས་གང་ཡིན་པ་ཅི་ཡང་རུང་།",
            "དེ་ཐམས་ཅད་མིག་གི་ཡུལ་ཡིན་ནོ་ཞེས་བྱ་བ་",
            "དེ་ཡང་རང་གི་གཟུགས་དང་གཞན་གྱི་",
            "གཟུགས་ཀྱི་བྱེ་བྲག་ལས་རྣམ་པ་གཉིས་སུ་དབྱེ་།",
            "དེ་ལ་འདིར་ནི་གཞན་གྱི་གཟུགས་ཆོས་ཅན་ཉིད་དུ་གཟུང་ངོ།།",
            "དེ་མིག་གིས་གཟུང་བ་མ་ཡིན་ནོ་ཞེས་བྱ་བ་ནི་དེའི་ཆོས་སོ།།",
            "འབྱུང་བ་ལས་གྱུར་པའི་ཕྱིར་ཞེས་བྱ་བ་",
            "ལ་སོགས་པ་ནི་གཏན་ཚིགས་སོ།།",
            ""
        ],
        [
            "རང་གི་གཟུགས་བཞིན་ནོ་ཞེས་བྱ་བ་ནི་དཔེ་།",
            "འདི་ལྟར་མིག་གི་རང་གི་གཟུགས་ནི་",
            "ཨུཏྤ་ལའི་འདབ་མ་ལྟར་སྔོ་བ། ",
            "འབྲས་བུ་ཅུང་ཟད་བཀྲ་བ། ",
            "རྫི་མ་བུང་བའི་ཚོགས་ལྟར་གནག་ཅིང་མཛེས་པས་བཀབ་པ། ",
            "མིག་སྨན་གྱི་རྡུལ་མཛེས་པས་མདོག་བསྒྱུར་བ་།",
            "དེ་ལྟ་བུའི་མིག་གི་གཟུགས་ཀྱང་མིག་ཉིད་ཀྱིས་གཟུང་བ་མ་ཡིན་པ། ",
            "དེ་བཞིན་དུ་གཞན་གྱི་གཟུགས་ཀྱང་མིག་དེས་གཟུང་བ་མ་ཡིན་།",
            "གཞན་ཡང་བདེ་བ་ལ་སོགས་པ་འབྱུང་བའི་རྒྱུ་ཡིན་པའི་ཕྱིར་དང་། ",
            "བརྗོད་པར་བྱ་བ་ཡིན་པའི་ཕྱིར་དཔེར་ན་རོ་ལ་སོགས་པ་བཞིན་ནོ།།",
            "དེ་ལྟར་གཟུགས་ཡུལ་གྱི་དངོས་པོར་ཡོད་པ་མ་ཡིན་པས་",
            "དེ་ཡོད་པ་མ་ཡིན་པའི་ཕྱིར། ",
            "མིག་ཀྱང་ཡུལ་ཅན་ཉིད་དུ་ཡོད་པ་མ་ཡིན་།",
            "དེ་དག་གི་སྒྲ་ཡང་དེ་དག་བརྗོད་པ་ཉིད་མ་ཡིན་ནོ།།",
            ""
        ],
        [
            "དེ་དག་རྒྱུར་བྱས་ནས་",
            "གཟུགས་འབྱུང་བའི་ཕྱིར་ཏེ་ཞེས་བྱ་བའི་གཏན་ཚིགས་ཏེ་",
            "དོན་མ་གྲུབ་པ་ཉིད་དུ་བསྟན་པའི་ཕྱིར། ",
            "དེ་བཞིན་གཟུགས་ནི་འབྱུང་འགྱུར་མིན།།",
            "འབྱུང་ཕྱིར་མེ་ལ་སོགས་པ་བཞིན། །",
            "རྒྱུ་ལྡན་ལ་སོགས་གཏན་ཚིགས་ཀྱིས། །",
            "ཡང་ན་སེམས་བཞིན་ཤེས་པར་བྱ།།",
            "ཞེས་བྱ་བ་སྨྲས་།",
            "གཟུགས་ནི་འབྱུང་བ་ལས་གྱུར་པ་མ་ཡིན་།",
            "འབྱུང་བ་དང་ལྡན་པའི་ཕྱིར་",
            "མེ་ལ་སོགས་པ་བཞིན་ཏེ་",
            "འབྱུང་བ་ལས་གྱུར་པ་ནི་འབྱུང་བ་",
            "རྣམས་ལས་མངོན་པར་གྲུབ་པའོ།།",
            ""
        ],
        [
            "དེ་ཡང་འབྱུང་བ་དང་ལྡན་པའི་ཕྱིར་དང་། ",
            "རྒྱུ་དང་ལྡན་པ་ལ་སོགས་པའི་གཏན་ཚིགས་ཀྱིས་འབྱུང་བའི་རང་གི་གཟུགས་བཞིན་ནམ། ",
            "ཡང་ན་སེམས་བཞིན་དུ་འབྱུང་བ་ལས་གྱུར་པའི་ངོ་བོ་ཉིད་མ་ཡིན་ཏེ",
            "གང་གི་ཕྱིར་འབྱུང་བ་རྣམས་མ་གཏོགས་པར་",
            "འབྱུང་བ་ལས་གྱུར་པའི་གཟུགས་དམིགས་སུ་མེད་།",
            "འདུས་པའི་བདག་ཉིད་ཡིན་པའི་ཕྱིར་རོ། །",
            "དེའི་ཕྱིར་འབྱུང་བ་དག་ཁོ་ན་བཞིན་དུ་འབྱུང་བ་ལས་གྱུར་པ་",
            "འདིའི་ངོ་བོ་ཉིད་ཀྱང་རྫས་སུ་ཡོད་པ་ཉིད་མ་ཡིན་ནོ་ཞེས་བྱ་བར་བསམས་སོ།།",
            "དེས་ནི་ཁ་དོག་དབྱིབས་དང་ནི། །",
            "བསགས་དང་ཕྲ་དང་རགས་སོགས་ཀྱི། །",
            "དབྱེ་བས་གཟུགས་ཀྱི་མཚན་ཉིད་དག །",
            " ཇི་སྙེད་རྣམ་པར་བརྟགས་པ་རྣམས། །",
            "ཞེས་བྱ་བ་།",
            "ཁ་དོག་གི་གཟུགས་ནི་རྣམ་པ་བཞི་།",
            "སྔོན་པོ་དང་། སེར་པོ་དང་། དམར་པོ་དང་། དཀར་པོའོ།།",
            ""
        ],
        [
            "དབྱིབས་ཀྱི་གཟུགས་ནི་རྣམ་པ་བརྒྱད་དེ་ཐུང་ངུ་དང་། ",
            "རིང་པོ་དང་། ",
            "ལྷམ་པ་དང་། ",
            "གྲུ་བཞི་དང་། ",
            "མཉམ་པ་དང་། ",
            "མི་མཉམ་པ་དང་། ",
            "མཐོན་པོ་དང་། ",
            "དམའ་བའི་བྱེ་བྲག་གིས་སོ།།",
            "བསགས་པ་ནི་",
            "རྡུལ་ཕྲ་རབ་ལ་སོགས་པ་དག་གིས་བསགས་པའོ།།",
            "ཕྲ་བ་ནི་སྲོ་མ་དང་ཡུངས་ཀར་ལ་སོགས་པའོ།།",
            "རགས་པ་ནི་རི་ལ་སོགས་པའོ།།",
            "དེ་བཞིན་དུ་ཐག་རིང་བ་དང་ཉེ་བ་དང་། ",
            "ལྷ་དང་། ",
            "མི་དང་། ",
            "ངན་པ་དང་། ",
            "བཟང་པོ་ལ་སོགས་པའི་བྱེ་བྲག་གི་དབྱེ་བས་",
            "རྡུལ་ཕྲན་གྱི་གཟུགས་ཀྱི་མཚན་ཉིད་ཇི་སྙེད་",
            "གཞན་དག་གིས་རྣམ་པར་བརྟགས་པ་རྣམས། ",
            "ཇི་ལྟར་རིགས་པའི་སྦྱོར་བ་ཡིས། །",
            "བཀག་པར་ཁོང་དུ་ཆུད་པར་བྱ།།",
            "ཞེས་བྱ་བར་སྦྱར་།",
            ""
        ],
        [
            "ཇི་ལྟར་ཞེ་ན། ",
            "དེ་བཞིན་གཟུགས་ནི་ཁ་དོག་མིན།།",
            "འབྱུང་ཕྱིར་མེ་ལ་སོགས་པ་བཞིན། །",
            "རྒྱུ་ལྡན་ལ་སོགས་གཏན་ཚིགས་ཀྱིས། །",
            "ཡང་ན་སེམས་བཞིན་ཤེས་པར་བྱ།།",
            "ཞེས་ཇི་ལྟར་རིགས་པའི་སྦྱོར་བས་",
            "བཀག་པ་ཁོང་དུ་ཆུད་པར་བྱའོ།།",
            "སྒྲ་དང་དྲི་དང་རོ་དང་རེག། ",
            "དགག་པའི་ཚུལ་ཡང་དེ་ཡིན་ནོ།།",
            "ཞེས་བྱ་བ་ལ་སྒྲ་ནི་རྣམ་པ་གསུམ་།",
            ""
        ],
        [
            "ཟིན་པ་དང་། མ་ཟིན་པ་དང་གཉི་གའི་འབྱུང་བ་ཆེན་པོའི་རྒྱུ་ལས་བྱུང་བའོ།།",
            "དྲི་ཡང་རྣམ་པ་གསུམ་།",
            "དྲི་ཞིམ་པ་དང་། དྲི་མི་ཞིམ་པ་དང་། དྲི་མི་མཉམ་པའི་བྱེ་བྲག་ལས་སོ།།",
            "རོ་ནི་རྣམ་པ་དྲུག་།",
            "མངར་བ་དང་། སྐྱུར་བ་དང་། ཁ་བ་དང་། ལན་ཚྭ་དང་། ཚ་བ་དང་། བསྐ་བ་ཞེས་བྱ་བའོ།།",
            "རེག་པ་ནི་རྣམ་པ་བཅུ་གཅིག་།",
            ""
        ],
        [
            "ལྕི་བ་དང་། ",
            "ཡང་བ་དང་། ",
            "གྲང་བ་དང་། ",
            "འཇམ་པ་དང་། ",
            "རྩུབ་པ་དང་། ",
            "བཀྲེས་པ་དང་། ",
            "སྐོམ་པ་དང་། ",
            "འབྱུང་བ་ཆེན་པོ་བཞི་པོ་དག་གི་བྱེ་བྲག་ལས་སོ།།",
            "དེ་དག་དགག་པའི་ཚུལ་ཡང་དེ་ཡིན་།",
            "ཇི་ལྟར་ཞེ་ན། ",
            "གང་ཕྱིར་སྒྲ་ནི་དོན་དམ་དུ། །",
            "རྣ་བའི་དབང་པོའི་གཟུང་བ་མིན།།",
            "བསགས་ཕྱིར་དཔེར་ན་གཟུགས་བཞིན་དང་། །",
            "འབྱུང་ལས་གྱུར་ཕྱིར་དེ་ཉིད་བཞིན། །",
            "ཞེས་ཇི་ལྟར་རིགས་པའི་སྦྱོར་བ་",
            "དེས་བཀག་པར་ཁོང་དུ་ཆུད་པར་བྱའོ།།།།",
            "དབུ་མའི་སྙིང་པོའི་འགྲེལ་པ་རྟོག་གེ་འབར་བ། །",
            "བམ་པོ་བཞི་པ། །",
            "འདིར་སྨྲས་པ། ",
            "གཟུགས་ནི་མིག་གི་ཡུལ་ཁོ་ན་ཡིན་།",
            ""
        ],
        [
            "བྱེད་པ་པོ་དང་ལས་ཀྱི་ཐ་སྙད་ཡོད་པའི་ཕྱིར་",
            "དཔེར་ན་རལ་གྲིས་བཅད་པ་གཅོད་པ་བཞིན་ནོ།།",
            "མིག་ལ་ཡང་བྱེད་པ་པོའི་ཐ་སྙད་ཡོད་།",
            "མིག་གིས་གཟུགས་རྣམས་མཐོང་ངོ་ཞེས་ཟེར་བའི་ཕྱིར་རོ། །",
            "དེའི་བལྟ་བར་བྱ་བ་གཟུགས་ནི་ལས་ཡིན་ནོ།།",
            "དེའི་ཕྱིར་གཟུགས་ནི་མིག་གིས་བལྟ་བར་བྱ་བ་",
            "ཁོ་ན་ཡིན་པས་དེ་ཡང་ཡོད་པ་ཡིན་ནོ་ཞེ་།",
            "འདིར་བཤད་པ། ",
            "གལ་ཏེ་མིག་བྱེད་པ་པོ་ཉིད་ཡིན་པར་འཐད་ན་ནི་",
            "གཟུགས་ཀྱང་ལས་ཡིན་པར་འགྱུར་གྲང་ན།།",
            "དེ་ནི་མི་འཐད་དོ།།",
            ""
        ],
        [
            "ཇི་ལྟར་མི་མཐད་ཅེ་།",
            "མིག་གི་དབང་པོ་དོན་དམ་དུ། །",
            "གཟུགས་ལ་བལྟ་བ་མ་ཡིན་ཏེ།།",
            "སེམས་དང་སེམས་བྱུང་ལས་གཞན་ཕྱིར། །",
            "དཔེར་ན་རི་ཡི་དབང་པོ་བཞིན། །",
            "ཞེས་བྱ་བ་སྨྲས་།",
            "དོན་ཇི་ལྟ་བུ་ཞེ་།",
            "གལ་ཏེ་མིག་དེ་ལ་བལྟ་བའི་མཐུ་ཡོད་པར་གྱུར་ན་",
            "ནི་གཉིད་ལོག་པ་དང་མྱོས་པ་དང་",
            "ཤི་བ་ལ་སོགས་པའི་གནས་སྐབས་དག་དང་། ",
            "མུན་ཁུང་དང་དུས་ཐམས་ཅད་དུ་",
            "ཡང་ཐམས་ཅད་མཐོང་བར་འགྱུར་རོ། །",
            "གལ་ཏེ་མི་མཐོང་ན་",
            ""
        ],
        [
            "ནི་དེ་ལ་བལྟ་བ་ཡོད་པ་མ་ཡིན་ནོ་",
            "ཞེས་བྱ་བར་ཚད་མ་རྣམ་པར་བཞག་གོ།།",
            "གལ་ཏེ་རྣམ་པར་ཤེས་པས་མཐོང་ངོ་ཞེ་ན་ནི། ",
            "དམུས་ལོང་གིས་ཀྱང་གཟུགས་མཐོང་བར་ཐལ་བར་འགྱུར་རོ། །",
            "གལ་ཏེ་མིག་མ་ཉམས་པས་ཡིད་ཀྱིས་མཐོང་ངོ་",
            "ཞེ་ན་ནི་དེ་ལྟ་ན་མིག་བྱེད་པ་པོ་ཉིད་མ་ཡིན་པར་འགྱུར་རོ། །",
            "གལ་ཏེ་རྣམ་པར་ཤེས་པ་དང་བཅས་པའི་མིག་གིས་མཐོང་ངོ་",
            "ཞེ་ན་དེ་ནི་ཀུན་རྫོབ་ཏུ་ཀུན་ཀྱང་འདོད་པ་ཁོ་ན་ཡིན་ཏེ",
            "དེ་ལ་ཡང་མིག་འབའ་ཞིག་བྱེད་པ་པོ་མ་ཡིན་གྱི། ",
            "མཐོང་བ་ནི་གཟུགས་དང་སྣང་བ་དང་",
            "ནམ་མཁའ་དང་ཡིད་ལ་བྱེད་པ་ཚོགས་པ་ལ་རག་ལུས་པའི་ཕྱིར། ",
            "དེས་ན་མིག་འབའ་ཞིག་བྱེད་པ་པོ་ཉིད་ཡིན་པར་བསྟན་དཀའོ།།",
            "དེ་ལྟར་བྱེད་པ་པོ་མེད་པའི་ཕྱིར་ལས་ཀྱང་",
            "ག་ལ་ཡོད་པས་གཏན་ཚིགས་ཀྱི་དོན་མ་གྲུབ་པ་ཉིད་དོ།།",
            "གང་དག་ཚོགས་པ་ལས་བལྟ་བའི་བྱ་བ་སྐྱེ་བས་",
            "དེ་དག་ཐམས་ཅད་ལ་བལྟ་བའི་ནུས་པ་ཡོད་པ་ཉིད་མ་ཡིན་།",
            "དེའི་ཕྱིར་བལྟ་བའི་བྱ་བ་སྐྱེས་པའི་མིག་གིས་མཐོང་ངོ་",
            "ཞེས་བྱ་བ་དེ་ལྟར་འདོད་པ་དེ་དག་གི་ཕྱིར་རབ་ཏུ་བཤད་པ། ",
            "ཡང་ན་མིག་ནི་དོན་དམ་དུ། །",
            "གཟུགས་ལ་བལྟ་བ་མ་ཡིན་།",
            ""
        ],
        [
            "རྣམ་ཤེས་དངོས་མེད་མི་སྐྱེའི་ཕྱིར། །",
            "པགས་པ་དག་ལ་སོགས་པ་བཞིན། །",
            "ཞེས་བྱ་བའི་ཚིག་གི་དོན་ནི་གང་གི་ཕྱིར་",
            "རྣམ་པར་ཤེས་པ་མེད་པར་བལྟ་བའི་བྱ་བ། ",
            "མི་སྐྱེ་བའི་ཕྱིར་མིག་གིས་ཀྱང་",
            "མི་མཐོང་ངོ་ཞེས་བྱ་བའི་ཐ་ཚིག་གོ།།",
            "ཆོས་མངོན་པ་ལས་མིག་གི་དབང་པོ་ནི་གོ་སྙོད་ཀྱི་",
            "མེ་ཏོག་ལྟ་བུ་འམ་",
            "ཞོ་ག་ཆུ་ལྟ་བུ་ཡུལ་ཁ་དོག་གཟུགས་དང་བའོ་",
            "ཞེས་དེའི་མཚན་ཉིད་བསྟན་པ་དེ་ནི་",
            "ཁོ་བོ་ཅག་ཀྱང་ཀུན་རྫོབ་ཏུ་འདོད་དོ།།",
            "དོན་དམ་པར་ནི་མིག་གི་དབང་པོ་",
            "ཡུལ་གྱི་ཁ་དོག་གཟུགས་དང་བ་མ་ཡིན་།",
            "བྱས་པ་ཉིད་ཀྱི་ཕྱིར་རོ་ཞེས་བྱ་བ་ལ་སོགས་པའི་",
            "གཏན་ཚིགས་དག་གིས་དཔེ་ཡང་",
            "པགས་པ་དག་ལ་སོགས་པ་བཞིན་ནོ།།",
            "དེའི་ཡུལ་ཁ་དོག་དགག་པ་བྱེད་པ་ནི། །",
            "མིག་ནི་གཟུགས་ཀྱི་ཡུལ་ཅན་མིན།།",
            "རང་གི་གཟུགས་ལ་མི་འཛིན་ཕྱིར། །",
            "ཉན་ལ་སོགས་པའི་དབང་པོ་དང་། །",
            "གཟུགས་ཅན་ཡིན་ཕྱིར་རོ་སོགས་བཞིན། །",
            "ཞེས་བྱ་བ་ཡིན་ཏེ",
            ""
        ],
        [
            "མིག་ནི་གཟུགས་ཀྱི་ཡུལ་ཅན་མིན།།",
            "ཞེས་བྱ་བ་ནི་གང་ལ་ཡུལ་གཟུགས་ཡོད་པ་",
            "དེ་ནི་གཟུགས་ཀྱི་ཡུལ་ཅན་ཞེས་བྱ་།",
            "མིག་ནི་གཟུགས་ཀྱི་ཡུལ་ཅན་མ་ཡིན་།",
            "རང་གི་གཟུགས་ལ་མི་འཛིན་པའི་ཕྱིར་",
            "རྣ་བའི་དབང་པོ་ལ་སོགས་པ་བཞིན་ནམ། །",
            "གཟུགས་ཅན་ཡིན་པའི་ཕྱིར་རོ་",
            "ཞེས་བྱ་བ་ལ་སོགས་པ་བཞིན་ནོ།།",
            "གཟུགས་ནི་རེ་ཞིག་རང་གི་གཟུགས་དང་",
            "གཞན་གྱི་གཟུགས་ཞེས་བྱ་བ་དེ་ཙམ་དུ་ཟད་།",
            "དེ་ལ་རེ་ཞིག་མིག་དེས་རང་གི་གཟུགས་",
            "མི་མཐོང་བ་ནི་གྲགས་པ་ཉིད་ཡིན་ནོ།།",
            ""
        ],
        [
            "གཞན་གྱི་གཟུགས་ཀྱང་རི་དང་ར་བ་",
            "ལ་སོགས་པས་བསྒྲིབས་པ་ཚུ་རོལ་ལམ། ",
            "དབུས་སམ་ཕ་རོལ་གྱི་ཆས་བཅད་པའི་ཕྱོགས་གཅིག་",
            "གྲོང་ཁྱེར་ལ་སོགས་པ་མཐོང་བ་བཞིན་དུ་མཐོང་བ་ནི་",
            "འདིས་མཐོང་ངོ་ཞེས་ཉེ་བར་འདོགས་པ་ཙམ་དུ་ཟད་དེ",
            "ཉེ་བར་འདོགས་པ་ཙམ་གྱི་མཐོང་བ་ནི་",
            "དོན་དམ་པར་དཔྱད་པ་ལ་ཚད་མར་མི་རུང་ངོ།།",
            "དེའི་ཕྱིར་བཅོམ་ལྡན་འདས་ཀྱིས་ཀྱང་། ",
            "མིག་ནི་གཟུགས་ལ་མི་ལྟ་ཞིང་།།",
            "ཡིད་ཀྱིས་ཆོས་ཉིད་མི་རྟོགས་ཏེ།།",
            "གང་ལ་འཇིག་རྟེན་མི་འཇུག་པ། །",
            "དེ་ནི་དམ་པའི་བདེན་པའོ།།",
            "ཞེས་གསུངས་སོ།།",
            ""
        ],
        [
            "འདིར་གྲངས་ཅན་དང་བྱེ་བྲག་པ་དག་གིས་སྨྲས་པ། ",
            "འདིས་མཐོང་ངོ་ཞེས་ལྟ་བའི་བྱེད་པ་ལ་འདིས་",
            "ཞེས་བྱ་བར་བརྗོད་པས་ལྟ་བའི་བྱེད་པ་",
            "མིག་གིས་ལྟ་བ་པོས་མཐོང་སྟེ",
            "དཔེར་ན་སྟ་རེས་གཅོད་དོ་ཞེས་བྱ་བ་ཡང་",
            "སྟ་རེ་འབའ་ཞིག་གིས་གཅོད་པར་མི་བྱེད་།",
            "འོ་ན་ཇི་ལྟ་བུ་ཞེ་།",
            "བྱེད་པ་སྟ་རེས་བཅད་པ་པོ་མི་གཅོད་པ་ཤིང་",
            "གཅོད་པ་དེ་བཞིན་དུ་མི་འབའ་ཞིག་གིས་མཐོང་བ་མ་ཡིན་།",
            "འོ་ན་ཇི་ལྟ་བུ་ཞེ་།",
            "བྱེད་པ་མིག་གིས་ལྟ་བ་པོ་མིས་བལྟ་བར་",
            "བྱ་བ་གཟུགས་ལ་ལྟ་བར་བྱེད་དོ་ཞེ་།",
            ""
        ],
        [
            "དེ་དག་གི་ཕྱིར་བཤད་པ། ",
            "དེ་བཞིན་ལྟ་པོ་མིག་མེད་པ། །",
            "དཔེ་ཡང་མེད་པས་མཐོང་མ་ཡིན།།",
            "ཞེས་བྱ་བ་ནི་མིག་གིས་མཐོང་བ་བཀག་པ་",
            "དེ་བཞིན་དུ་ལྟ་བ་པོས་མཐོང་བ་ཡང་དགག་པར་བྱ་།",
            "ཇི་ལྟར་ཞེ་ན། ",
            "འདི་ན་གཟུགས་མཐོང་བ་ལས་",
            "རྗེས་སུ་དཔགས་ནས་ལྟ་བ་པོ་ཞེས་བྱ་།",
            "གཟུགས་མཐོང་བ་དེ་ཡང་མིག་དང་། ",
            "གཟུགས་དང་། ",
            "ནམ་མཁའ་དང་། ",
            "སྣང་བ་དང་། ",
            "ཡིད་ལ་བྱེད་པ་དག་ཚོགས་ན་ཡོད་པར་འགྱུར་བ་ཡིན་པས། ",
            "དེའི་ཕྱིར་ལྷས་བྱིན་ཞེས་བྱ་བ་ལྟ་བུ་ཚོགས་པ་ཉིད་ལ་",
            "ལྟ་བ་པོ་ཞེས་བྱ་བར་རིགས་ཀྱི་གཞན་མིག་མེད་པ་",
            "བུམ་པ་ལ་སོགས་པ་ལྟ་།",
            "དཔེར་ན་མིག་ཀྱང་མཐོང་ངོ་ཞེས་བྱ་བའི་",
            "དཔེ་ཡང་མེད་པས་མཐོང་བར་མི་རིགས་སོ།།",
            "ལྟ་བ་པོ་མིག་མེད་པ་དེ་ཡང་ལྟ་བ་པོའི་ངོ་བོ་ཉིད་གཅིག་ཡིན་ཏེ།།",
            "དཔེར་ན་གྲངས་ཅན་དག་ན་རེ། ",
            "ཤེས་པ་ཡོད་པ་ཉིད་ནི་སྐྱེས་བུའི་ངོ་བོ་ཉིད་།",
            ""
        ],
        [
            "ཡོངས་སུ་ལྟ་བར་བྱེད་པ་པོ་ཞེས་ཟེར་བ་ལ་སོགས་པ་ལྟ་བུ་ཞིག་།",
            "འོན་ཏེ་ལྟ་བ་པོའི་ངོ་བོ་ཉིད་མ་ཡིན་པ་ཞིག་ཡིན་།",
            "དཔེར་ན་བྱེ་བྲག་པ་དག་ན་རེ། ",
            "ཤེས་པ་ཡོད་པ་ཉིད་ནི་ཡིད་ཙམ་དུ་ཟད་།",
            "སྐྱེས་བུ་ནི་ནམ་མཁའ་དང་འདྲ་བར་",
            "ཐམས་ཅད་དུ་སོང་བ་སེམས་པ་མེད་པ་ཡིན་།",
            "དེ་ཡིད་དང་ཕྲད་པས་ལྟ་བར་བྱེད་དོ་",
            "ཞེས་ཟེར་བ་ལྟ་བུ་ཞིག་ཡིན་གྲང་།",
            "དེ་ལྟ་གལ་ཏེ་ལྟ་བ་པོའི་ངོ་བོ་ཉིད་ཡིན་ན་",
            "ནི་ངོ་བོ་ཉིད་ནི་གཞན་ལ་ལྟོས་པ་མེད་པའི་ཕྱིར། ",
            "མིག་མེད་པར་ཡང་དེས་ལྟ་ནུས་པར་འགྱུར་བའི་རིགས་སོ།།",
            ""
        ],
        [
            "ཅི་སྟེ་སྟ་རེ་མེད་པའི་གཅོད་པ་པོས་གཅོད་པ་ཉིད་དུ་མི་འགྲུབ་ཀྱི། ",
            "སྟ་རེ་དང་མ་བྲལ་བར་གཅོད་པས་གཅོད་པ་པོ་ཉིད་དུ་",
            "འགྲུབ་པ་བཞིན་དུ་བལྟ་བ་དང་མ་བྲལ་བར་",
            "བལྟ་བའི་ལྟ་བ་པོས་མཐོང་བར་འགྱུར་རོ་ཞེ་།",
            "དེའི་ཕྱིར་བཤད་པ་བྱེད་པ་དང་མ་ཕྲད་པའི་སྔ་རོལ་དང་། ",
            "བྱེད་པ་དང་བྲལ་བའི་འོག་རོལ་ན་ལྟ་བ་མེད་པས། ",
            "ལྟ་བའི་ངོ་བོ་ཉིད་ཡིན་པས། །",
            "ཇི་ལྟར་གཟུགས་ལ་བལྟ་བར་རིགས། །",
            "ལྟ་བ་པོའི་ངོ་བོ་ཉིད་མ་ཡིན་པ་ལ་ནི་",
            "ལྟ་བའི་ནུས་པ་མེད་པའི་ཕྱིར། ",
            "དམུས་ལོང་ལ་ལྟ་བ་མེད་པ་ལྟ་བུ་ཡིན་པས། ",
            "ལྟ་བའི་ངོ་བོ་ཉིད་མིན་པས། །",
            "ཇི་ལྟར་གཟུགས་ལ་བལྟ་བར་རིགས། །",
            "གཞན་ཡང་ཇི་ལྟར་ལྟ་བ་པོ་གང་ཡིན་པ་དེ་ཉིད་ཉན་པ་པོ་དང་། ",
            "སྣོམ་པ་པོ་དང་། ",
            "མྱོང་བ་པོ་དང་། ",
            "རེག་པ་པོ་དང་། ",
            "ཤེས་པ་པོ་ཡང་ཡིན་ནམ་འོན་ཏེ་ཐ་དད་པ་།",
            "དེ་ལ་གལ་ཏེ་ཐ་དད་པ་ཡིན་ན་ནི་",
            "བདག་མང་པོ་ཉིད་དུ་འགྱུར་།",
            "དེ་ནི་གཅིག་ཏུ་ཟད་།",
            "འོན་ཏེ་དེ་ཉིད། ",
            "གལ་ཏེ་ལྟ་པོ་ཉན་པོ་ན།།",
            "ཅི་ཕྱིར་དེ་ནི་ཉན་པར་།",
            ""
        ],
        [
            "གལ་ཏེ་ལྟ་བ་པོའི་ངོ་བོ་ཉིད་",
            "ཡིན་ན་ཇི་ལྟར་དེ་རང་གི་ངོ་བོ་ཉིད་བྲལ་།",
            "ངོ་བོ་ཉིད་གཞན་འབྱུང་བར་འགྱུར་།",
            "དེས་ན་ངོ་བོ་ཉིད་དང་བྲལ་བར་འགྱུར་རོ། །",
            "སྐྱོན་འདི་ཡང་ཡོད་།",
            "དེ་ཤེས་ཉིད་དང་རྟག་མི་འདོད།།",
            "བསྒྱུར་རུང་ཁྱད་པར་ཡིན་པའི་ཕྱིར། །",
            "གཅིག་ཉིད་མ་ཡིན་ཚུལ་གཉིས་ཕྱིར། །",
            "ལུས་གཞན་དག་གིས་གཟུགས་བཞིན་ནོ།།",
            "ཞེས་བྱ་བ་ནི་བདག་ལྟ་བ་པོ་ཉན་པ་པོར་ཡང་",
            "འགྱུར་བ་དེ་ལྟ་བ་པོའི་ཤེས་པ་དེ་ཉིད་ཀྱང་མ་ཡིན་།",
            ""
        ],
        [
            "རྟག་པ་ཉིད་ཀྱང་ཡིན་པར་མི་འདོད་།",
            "བསྒྱུར་དུ་རུང་བའི་ཁྱད་པར་ཡིན་པའི་ཕྱིར་རོ་",
            "ཞེས་བྱ་བར་སྦྱར་རོ། །",
            "བསྒྱུར་དུ་རུང་བའི་ཁྱད་པར་ཞེས་བྱ་བ་ནི་",
            "དེ་བལྟ་བ་དང་ཉན་པ་ལ་སོགས་པ་",
            "དག་གི་ཁྱད་པར་དུ་བསྒྱུར་བར་ནུས་པའོ།།",
            "གང་རང་བཞིན་གཞན་དུ་བསྒྱུར་བར་ནུས་པ་",
            "དེའི་ཤེས་པ་ཉིད་ཀྱི་ངོ་བོ་ཉིད་ཀྱང་",
            "མ་ཡིན་ལ་རྟག་པ་ཉིད་ཀྱང་མ་ཡིན་།",
            "འདི་ལྟར་རྟག་པ་ནི་མི་འགྱུར་བའི་རང་བཞིན་དང་",
            "ངོ་བོ་ཉིད་དང་མི་འབྲལ་བ་ཡིན་པའི་རིགས་།",
            "དེ་སྔར་ལྟ་བ་པོར་གྱུར་ནས་",
            "གང་གི་ཚེ་ཉན་པ་པོར་འགྱུར་བ་དེའི་ཚེ། ",
            "རང་བཞིན་འགྱུར་བ་དང་ངོ་བོ་ཉིད་བྲལ་བར་སྣང་ངོ། །",
            "བདག་གི་ངོ་བོ་ཉིད་ནི་",
            "གཅིག་པ་ཉིད་དུ་ཐ་སྙད་གདགས་པ་ཡིན་ན་",
            ""
        ],
        [
            "དེ་ནི་གཅིག་པ་ཉིད་མ་ཡིན་ཏེ",
            "ཚུལ་གཉིས་སུ་གྱུར་པའི་ཕྱིར་ལུས་གཞན་དག་གི་གཟུགས་བཞིན་ནོ།།",
            "དེའི་ཕྱིར་དེ་ནི་ཤེས་པ་དེ་ཉིད་ཀྱི་ངོ་བོ་ཉིད་ཀྱང་མ་ཡིན་།",
            "རྟག་པ་ཡང་མ་ཡིན་གཅིག་པ་ཉིད་ཀྱང་མ་ཡིན་པས་",
            "ངོ་བོ་ཉིད་མེད་པ་ཁོ་ནར་འགྱུར་རོ། །",
            "དེ་བཞིན་མིག་གི་དབང་པོ་ནི། །",
            "གཟུགས་ལ་དམིགས་པའི་བྱེད་མི་འདོད།།",
            "ཡིད་བྲལ་ཉིད་ན་ལྟ་པོ་ལས། །",
            "གཞན་ཕྱིར་ཉན་ལ་སོགས་པ་བཞིན། །",
            "ཞེས་བྱ་བ་ནི་གལ་ཏེ་རེ་ཞིག་དེ་",
            "དབང་པོའི་ཚོགས་རྣམས་ལས་གཞན་མ་ཡིན་ན་",
            "ནི་རང་གི་མཚན་ཉིད་ལ་བྱེད་པ་ཉིད་མི་སྲིད་དོ།།",
            ""
        ],
        [
            "འོན་ཏེ་གཞན་ཡིན་ན་ནི་གཞན་ཉིད་དུ་འདྲ་བས་",
            "ཇི་ལྟར་རྣ་བ་གཟུགས་ལ་དམིགས་པའི་བྱེད་པ་མ་ཡིན་པ་",
            "དེ་བཞིན་དུ་མིག་ཀྱང་བྱེད་པ་ཉིད་མ་ཡིན་ནོ།།",
            "ཡིད་དང་མ་བྲལ་བའི་དབང་པོ་ནི་ལྟ་བ་ཡིན་པར་",
            "གྲུབ་པའི་མཐའ་ཐམས་ཅད་ལ་ཡང་གྲགས་པས། ",
            "དེའི་ཕྱིར་ཡིད་དང་བྲལ་བ་ཉིད་ཡིན་ན་",
            "མིག་དེ་ལྟ་བ་པོ་ལས་གཞན་ཡིན་པའི་ཕྱིར་",
            "ཞེས་གཏན་ཚིགས་ཀྱིས་ཁྱད་པར་སྨོས་སོ།།",
            "གྲངས་ཅན་དག་གིས་སྨྲས་པ། ",
            "ཁོ་བོ་ཅག་གི་གྲུབ་པའི་མཐའ་ནི་འདི་ཡིན་།",
            "དབང་པོ་ནི་ཡུལ་དང་ཕྲད་པར་བྱེད་དོ།།",
            "དབང་པོ་དང་ཕྲད་པའི་ཡུལ་ལ་",
            "ཡིད་ཀྱིས་རྗེས་སུ་གཅོད་པར་བྱེད་དོ།།",
            ""
        ],
        [
            "ཡིད་ཀྱིས་བཅད་པ་ལ་ང་རྒྱལ་གྱིས་རློམ་པར་བྱེད་དོ།།",
            "ང་རྒྱལ་གྱིས་རློམ་པ་ལ་བློས་སེམས་པར་བྱེད་དོ།།",
            "བློས་བསམས་པའི་ཡུལ་དེ་",
            "སྐྱེས་བུ་ལ་སྣང་བར་འགྱུར་།",
            "དཔེར་ན་ཆུ་རྙོག་པ་མེད་པ་ཉེ་བར་གནས་པ་ཙམ་གྱིས་",
            "ཕན་འདོགས་པར་གནས་པའི་ནང་དུ་",
            "ཟླ་བའི་གཟུགས་ཀྱི་གཟུགས་བརྙན་ཤར་བ་ལ་",
            "བལྟ་བ་ལ་སོགས་པའི་ཐ་སྙད་དུ་བརྗོད་པ་ཡོད་པ་དེ་བཞིན་དུ་",
            "སྐྱེས་བུའི་རྫས་ངེས་པར་གནས་པ་ཉིད་ལ་",
            "ཆོས་གཞན་འབྱུང་བ་དང་། ",
            "ཆོས་གཞན་འགག་པ་ན་",
            "སྐྱེས་བུའི་ངོ་བོ་ཉིད་ཉམས་པར་ཡང་མི་འགྱུར་ལ",
            "རང་བཞིན་དང་བྲལ་བར་ཡང་མི་འགྱུར་བས་",
            "དེའི་ཕྱིར་སྐྱེས་བུ་ནི་མི་རྟག་པ་ཡང་མ་ཡིན་།",
            "ངོ་བོ་ཉིད་མེད་པ་ཡང་མ་།",
            ""
        ],
        [
            "དུ་མ་ཡང་མ་ཡིན་ཞིང་",
            "བྱེད་པ་མ་ཡིན་པ་ཡང་མ་ཡིན་ནོ་ཞེ་།",
            "འདིར་བཤད་པ། ",
            "དེ་ནི་ལྟ་པོ་ཉིད་མི་རིགས། །",
            "མིག་ལ་སོགས་པ་ལྟོས་པའི་ཕྱིར། །",
            "ཡིད་བཞིན་ཡོངས་སུ་འགྱུར་ཕྱིར་དང་། །",
            "དེ་བཞིན་གཟུགས་བརྙན་འཆར་ཕྱིར་རོ། །",
            "ཞེས་བྱ་བ་ནི་གལ་ཏེ་དེ་ལྟ་བ་པོའི་ངོ་བོ་ཉིད་ཡིན་པར་གྱུར་ན",
            "བྱེད་པོའི་ཚོགས་དག་ལ་མི་ལྟོས་པ་ཁོ་ནར་རིགས་སོ།།",
            "དེ་མི་རྟག་པ་ཡང་ཡིན་།",
            "ཡོངས་སུ་འགྱུར་བའི་ཕྱིར་འོ་མ་ལ་སོགས་པ་བཞིན་ནོ།།",
            "དེ་ལྟ་པོ་ཉིད་ཡིན་པར་མི་རིགས་།",
            ""
        ],
        [
            "གཟུགས་བརྙན་འཆར་བའི་ཕྱིར་བཞིན་གྱི་གཟུགས་བརྙན་འཆར་བའི་ཆུ་བཞིན་ནོ།།",
            "ཡིད་ཇི་ལྟ་བ་བཞིན་དུ་ལྟ་བ་ཡང་འདོད་།",
            "དེ་ཡང་མི་རིགས་།",
            "གང་གི་ཕྱིར་མིག་ལ་སོགས་པས་མ་མཐོང་བའི་ཡུལ་ལ་ཡིད་ཀྱིས་ཀྱང་མི་འཛིན་པས་",
            "དེའི་ཕྱིར་རེ་ཞིག་ཡིད་ཉིད་ཀྱང་ལྟ་བ་པོའི་ངོ་བོ་ཉིད་མ་ཡིན་ན",
            "དེ་དང་འདྲ་བར་བདག་ལྟ་བ་པོར་འགྱུར་བ་ལྟ་ག་ལ་ཡོད་།",
            "དེའི་ཕྱིར་བཤད་པ། ",
            "ལྟ་པོ་ཇི་ལྟར་ཡིད་དང་འདྲ།།",
            ""
        ],
        [
            "དབང་པོ་གཞན་གྱིས་མི་མཐོང་ཕྱིར། །",
            "ཞེས་བྱ་བ་ལ་དབང་པོ་ནི་དབང་པོ་རྣམས་སོ།།",
            "གཞན་ཞེས་བྱ་བ་ནི་དབང་པོ་གཞན་ལས་",
            "གཞན་པའི་དབང་པོ་གཞན་གྱིས་སོ།།",
            "དོན་ལྷག་མ་ནི་སྨྲས་པར་ཟད་དོ།།",
            "གཞན་ཡང་། ",
            "ཡིད་ནི་ཡང་དག་ཉིད་དུ་ན།།",
            "ལྟ་བར་མི་འདོད་བདག་བཞིན་ནོ།།",
            "ཞེས་བྱ་བ་ནི་བདག་ལྟ་བ་མ་ཡིན་པར་",
            "བཀག་པ་བཞིན་དུ་ཡིད་ཀྱང་ལྟ་བ་མ་ཡིན་པར་དགག་པ་།",
            ""
        ],
        [
            "ཇི་ལྟར་ཞེ་ན། ",
            "འདི་ལ་ཡིད་ཀྱང་ལྟ་བ་པོའི་ངོ་བོ་ཉིད་དམ་",
            "ལྟ་བ་པོའི་ངོ་བོ་ཉིད་མ་ཡིན་པ་ཞིག་ཏུ་འགྱུར་གྲང་།",
            "གལ་ཏེ་ལྟ་བ་པོའི་ངོ་བོ་ཉིད་ཡིན་ན་",
            "ནི་མིག་མེད་པ་ལ་ཡང་ལྟ་བ་ཡོད་པར་འགྱུར་རོ། །",
            "གལ་ཏེ་ལྟ་བ་པོའི་ངོ་བོ་ཉིད་མ་ཡིན་ན་",
            "ནི་དེ་ལ་ནམ་ཡང་ལྟ་བ་ཡོད་པར་མི་འགྱུར་རོ། །",
            "ཇི་སྟེ་མིག་དང་གཟུགས་དང་། ",
            "སྣང་བ་དང་། ",
            "ནམ་མཁའ་དང་། ",
            "ཡིད་ལ་བྱེད་པ་ཚོགས་པའི་དབང་གིས་ཡིད་ལྟ་བར་བྱེད་དོ་ཞེ་།",
            "བཤད་པ། ",
            "དེ་ནི་ལྟ་མིན་ཚོགས་པ་དག །",
            " རྫས་སུ་མེད་ཕྱིར་དེ་ཉིད་བཞིན། །",
            "ཞེས་བྱ་བ་ནི་ཡིད་དེ་ནི་ལྟ་བ་མ་ཡིན་ཏེ",
            "ཚོགས་པ་དག་རྫས་སུ་མེད་པའི་ཕྱིར་",
            "ནགས་ཚལ་ལ་སོགས་པ་ཚོགས་པ་དེ་ཉིད་བཞིན་ནོ་ཞེས་སྟོན་།",
            ""
        ],
        [
            "གལ་ཏེ་ཡིད་མིག་ལ་སོགས་པ་ལ་མི་ལྟོས་པ་",
            "འབའ་ཞིག་ལ་ལྟ་བ་ཡིན་པར་གྱུར་ན་",
            "ནི་དོན་དམ་པ་པ་ཡིན་པ་ཞིག་ན་གང་གི་ཕྱིར་",
            "ཚོགས་པ་དག་མེད་པར་ཡིད་ལ་ལྟ་བ་མེད་པ་",
            "དེའི་ཕྱིར་ཉེ་བར་གདགས་པ་མ་གཏོགས་པར་",
            "གང་ཡང་རུང་བ་ཅིག་ལ་ལྟ་བ་ཡོད་པར་",
            "ཐ་སྙད་གདགས་པར་མི་ནུས་སོ།།",
            "ཚོགས་པ་དག་ཀྱང་རྫས་སུ་ཡོད་པ་མ་ཡིན་པའི་ཕྱིར་",
            "ནགས་ཚལ་ལ་སོགས་པ་བཞིན་པས་དེའི་ཕྱིར་",
            "ཡིད་དང་འདྲ་བར་བདག་ལྟ་བ་ཡིན་པར་མི་རིགས་སོ།། ",
            "གལ་ཏེ་བདག་མེད་ན་གང་གིས་མཐོང་ཞེ་།",
            "ཁོ་བོ་ཅག་ནི་ཐ་སྙད་དུ་ནི་",
            "སེམས་ཉིད་ཀྱིས་མཐོང་བར་འདོད་དོ།།",
            "གལ་ཏེ་སེམས་ནི་སྐད་ཅིག་མ་",
            "ཡིན་པའི་ཕྱིར་བྱེད་པ་པོ་ཉིད་མ་ཡིན་ནོ་ཞེ་།",
            ""
        ],
        [
            "བཤད་པ། ",
            "བྱེད་པོ་ཉིད་རུང་ཆོས་གཞན་དག །",
            " མངོན་པར་འགྲུབ་ཕྱིར་དྲིལ་བུ་བཞིན། །",
            "ཞེས་བྱ་བ་ནི་གཞན་མུ་སྟེགས་ཅན་གྱིས་ཡོངས་སུ་བརྟགས་པའི་",
            "བདག་མེད་དུ་ཟིན་ཀྱང་། ",
            "སེམས་སྐད་ཅིག་མ་ཉིད་ཐ་སྙད་དུ་བྱེད་པ་པོ་ཉིད་དུ་རུང་།",
            "ནང་དང་ཕྱི་རོལ་གྱི་འདུ་བྱེད་བདག་མེད་པ་དག་ལ་རྒྱུ་དང་",
            "རྐྱེན་སོ་སོར་ངེས་པར་ཚོགས་པའི་དབང་གིས་ཆོས་གཞན་དག་མངོན་པར་འགྲུབ་པའི་ཕྱིར་",
            "དཔེར་ན་དྲིལ་བུ་སྒྲ་འབྱིན་པ་དང་། ",
            "མར་མེ་དང་བར་བྱེད་པ་དང་། ",
            "ཆུ་འབབ་པར་བྱེད་པ་དེ་བཞིན་དུ་།",
            "དེའི་ཕྱིར་ཁོ་བོ་ཅག་ནི་ཚོགས་པ་ལས་ཐ་སྙད་དུ་ལྟ་བ་ཁས་ལེན་གྱི་དོན་དམ་པར་ནི་",
            "དེ་གང་ལ་ཡང་མི་གནས་།",
            "ཇི་སྐད་དུ། ",
            "དེ་ནི་མིག་དང་གཟུགས་ལ་མེད།།",
            "དེ་གཉིས་བར་ནའང་མི་གནས་ཏེ།།",
            "གང་དུ་དེ་ནི་གནས་འགྱུར་།",
            "དེ་ཡོད་མ་ཡིན་དེ་མེད་མིན།།",
            ""
        ],
        [
            "ཞེས་བྱ་བ་ལ་སོགས་པ་གསུངས་པ་ལྟ་བུའོ།།",
            "ཁ་ཅིག་མིག་གི་འོད་ཟེར་ཡུལ་གྱི་ཕྱོགས་སུ་སོང་ནས་",
            "འཛིན་པར་བྱེད་དོ་སྙམ་དུ་",
            "སེམས་པ་དེ་དགག་པའི་ཕྱིར་བཤད་པ། ",
            "མིག་ནི་འོད་ཟེར་ལྡན་མི་རིགས། །",
            "དབང་པོ་ཡིན་ཕྱིར་དབང་གཞན་བཞིན། །",
            "ཞེས་བྱ་བ་ནི་མིག་ནི་འོད་ཟེར་དང་ལྡན་པར་མི་རིགས་།",
            "དབང་པོ་ཡིན་པའི་ཕྱིར་དབང་པོ་གཞན་བཞིན་།",
            "ཇི་ལྟར་རྣ་བས་ཀྱང་སྒྲ་ཐག་རིང་པོ་ན་འདུག་པ་ཐོས་།",
            "ཡིད་ཀྱིས་ཀྱང་ཡུལ་དཔག་ཚད་སྟོང་གིས་",
            "བསྐལ་པ་དག་ཀྱང་ཤེས་མོད་ཀྱི། ",
            "དེ་དག་འོད་ཟེར་དང་ལྡན་པ་མ་ཡིན་པ་དེ་བཞིན་དུ་",
            "མིག་ཀྱང་དེ་དང་འདྲ་བས་དེ་འོད་ཟེར་དང་ལྡན་པར་མི་རིགས་སོ།།",
            ""
        ],
        [
            "གལ་ཏེ་དེ་ལྟར་མིག་གི་དབང་པོ་འོད་ཟེར་དང་ལྡན་པ་མ་ཡིན་ན་",
            "འོ་ན་ཇི་ལྟར་བྱི་ལ་དང་འུག་པ་དག་",
            "མུན་ཁྲོད་ན་མིག་དག་ལས་",
            "སྒྲོན་མ་ལྟར་འབར་བ་འབྱུང་བར་སྣང་ཞེ་ན",
            "དེའི་ཕྱིར་བཤད་པ། ",
            "མཚན་མོ་རྒྱུ་བའི་མིག་འབྲས་སྣང་།།",
            "དབང་པོ་སྣང་བ་མ་ཡིན་ནོ།།",
            "ཞེས་བྱ་བ་ནི་མུན་ཁྲོད་ན་མཚན་མོ་རྒྱུ་བ་རྣམས་ཀྱི་",
            "མིག་གི་འབྲས་བུ་སྣང་བར་ཟད་ཀྱི་",
            "དབང་པོ་ནི་མི་སྣང་།",
            "དེ་ནི་བསྟན་དུ་མེད་པ་ཡིན་པའི་ཕྱིར་རོ། །",
            "དེའི་ཕྱིར་རྣམ་པར་རྟོག་པ་དེ་ཡང་བཟང་པོ་མ་ཡིན་ནོ།།",
            ""
        ],
        [
            "དེ་བཞིན་དུ། ",
            "མིག་ནི་བདེ་སོགས་བདག་ཉིད་མིན།།",
            "དངོས་པོ་ཡིན་ཕྱིར་སྐྱེས་བུ་བཞིན། །",
            "ཞེས་བྱ་བ་ནི་གྲངས་ཅན་དག་མིག་ནི་",
            "བདེ་བ་དང་སྡུག་བསྔལ་དང་གཏི་མུག་གི་བདག་ཉིད་ཡིན་།",
            "འདི་ལྟར་ཡུལ་ཡིད་དུ་འོང་བ་མཐོང་ན་བདེ་བ་སྐྱེ་།",
            "དེ་ལས་བཟློག་པ་དག་ལ་སྡུག་བསྔལ་དང་",
            "གཏི་མུག་སྐྱེའོ་ཞེས་ཟེར་བས་དེ་དགག་པའི་ཕྱིར་འདི་བཤད་།",
            "མིག་བདེ་བ་དང་། ",
            "སྡུག་བསྔལ་བ་དང་། ",
            "གཏི་མུག་གི་བདག་ཉིད་མ་ཡིན་།",
            "དངོས་པོ་ཡིན་པའི་ཕྱིར་དཔེར་ན་སྐྱེས་བུ་བཞིན་།",
            ""
        ],
        [
            "ཇི་ལྟར་ཞེ་ན་མིག་དེ་ཡོད་པའམ་མེད་པའམ། ",
            "རྟག་པའམ་མི་རྟག་པའམ། ",
            "གང་ཡིན་ཡང་རུང་།",
            "ཡོན་ཏན་གསུམ་གྱི་བདག་ཉིད་མ་ཡིན་ནོ།།",
            "དེ་ཅིའི་ཕྱིར་ཞེ་།",
            "དངོས་པོ་དང་རྫས་ཡིན་པའི་ཕྱིར་རོ། །",
            "ཇི་ལྟ་བུ་ཞེ་།",
            "སྐྱེས་བུ་བཞིན་།",
            "འདི་ལྟར་དེ་དག་སྐྱེས་བུ་ནི་",
            "ཡོན་ཏན་མེད་པར་འདོད་པའི་ཕྱིར་རོ། །",
            "ཁ་ཅིག་མིག་ནི་ཐམས་ཅད་དུ་སོང་བ་ཡིན་།",
            ""
        ],
        [
            "བལྟ་བར་བྱ་བ་ཐམས་ཅད་ལ་ཐོགས་པ་མེད་པའི་ཕྱིར་རོ་",
            "སྙམ་དུ་སེམས་པ་དེ་དག་ལ་འདི་བརྗོད་པར་བྱ་།",
            "མིག་ནི་ཀུན་ཏུ་སོང་མིན་ཏེ།།",
            "ཡོད་ཕྱིར་དེ་འབྲས་ལ་སོགས་བཞིན། །",
            "ཞེས་བྱ་བ་ནི་མིག་ནི་ཀུན་ཏུ་སོང་བ་མ་ཡིན་།",
            "ཡོད་པའི་ཕྱིར་མིག་དེའི་འབྲས་བུ་",
            "ལ་སོགས་པ་བཞིན་ཏེ་རང་གི་གནས་བཞིན་ནོ།།",
            "དབང་པོ་ཡང་དེའི་ཁོངས་ན་འདུག་པས་ཐམས་ཅད་དུ་",
            "སོང་བ་མ་ཡིན་ནོ་ཞེས་བྱ་བར་བསམས་སོ།།",
            "ཡང་ན་མིག་ནི་ཀུན་འགྲོ་མིན།།",
            ""
        ],
        [
            "གཞན་དོན་ཉིད་ཕྱིར་བུམ་པ་བཞིན། །",
            "ཞེས་བྱ་བ་ནི་ཡང་ན་མིག་ནི་ཀུན་ཏུ་འགྲོ་བ་མ་ཡིན་།",
            "གཞན་གྱི་དོན་ཉིད་ཡིན་པའི་ཕྱིར་དཔེར་ན་བུམ་པ་བཞིན་།",
            "གྲངས་ཅན་དག་གཞན་ཞེས་བྱ་བ་ནི་ཤེས་པའི་སྐྱེས་བུ་།",
            "མིག་ལ་སོགས་པ་ནི་དེའི་དོན་གྱི་ཕྱིར་འདོད་དོ།།",
            "གཞན་གྱི་དོན་གྱི་དངོས་པོ་ནི་གཞན་གྱི་དོན་ཉིད་དོ།།",
            "དཔེར་ན་བུམ་པ་ནི་གཞན་དག་ལ་ཕན་པའི་དོན་གྱི་ཕྱིར་",
            "མངོན་པར་སྒྲུབ་པར་བྱེད་ཀྱང་དེ་ཐམས་ཅད་དུ་",
            "འགྲོ་བ་མ་ཡིན་པ་དེ་བཞིན་དུ་མིག་ཀྱང་སྐྱེས་བུའི་",
            "དོན་དུ་མངོན་པར་སྒྲུབ་པར་བྱེད་པ་ཐམས་ཅད་དུ་",
            "འགྲོ་བ་མ་ཡིན་ནོ་ཞེས་བྱ་བ་སློབ་དཔོན་གྱིས་བསམས་སོ།།",
            ""
        ],
        [
            "ཡང་ན་མིག་ནི་ཀུན་འགྲོ་མིན།།",
            "གཟུགས་དམིགས་འགྱུར་བའི་རྒྱུ་ཡིན་ཕྱིར། །",
            "དཔེར་ན་གཟུགས་བཞིན་དེ་བཞིན་ནོ།།",
            "ཞེས་བྱ་བ་ནི་ཡང་ན་མིག་ནི་ཀུན་ཏུ་འགྲོ་བ་མ་ཡིན་།",
            "གཟུགས་དམིགས་པར་འགྱུར་བའི་རྒྱུ་ཡིན་པའི་ཕྱིར། ",
            "དཔེར་ན་གཟུགས་བཞིན་ནོ།།",
            "ཇི་ལྟར་མིག་ནི་གཟུགས་དམིགས་པར་འགྱུར་བའི་",
            "རྒྱུ་ཡིན་པ་དེ་བཞིན་དུ་",
            "གཟུགས་དམིགས་པར་འགྱུར་བའི་རྒྱུ་ཡིན་པས། ",
            "དཔེར་ན་གཟུགས་ནི་གཟུགས་དམིགས་པར་འགྱུར་བའི་རྒྱུ་ཡིན་པའི་ཕྱིར་",
            "ཀུན་ཏུ་འགྲོ་བ་མ་ཡིན་པ་དེ་བཞིན་དུ་",
            "མིག་ཀྱང་གཟུགས་དམིགས་པར་འགྱུར་བའི་རྒྱུ་ཡིན་པའི་ཕྱིར་",
            "ཀུན་ཏུ་འགྲོ་བ་མ་ཡིན་ནོ་",
            "ཞེས་བྱ་བའི་ཐ་ཚིག་གོ།།",
            "ཁ་ཅིག་ན་རེ་མིག་ནི་མེའི་རང་བཞིན་ཡིན་།",
            ""
        ],
        [
            "གསལ་བ་ཆེས་ཆེན་པོ་དག་གིས་ཟིལ་གྱིས་གནོན་པའི་ཕྱིར་",
            "མར་མེ་བཞིན་ནོ་ཞེས་ཟེར་བ་དེ་ཡང་བཟང་པོ་མ་ཡིན་།",
            "གང་གི་ཕྱིར་ཞེ་།",
            "མིག་ནི་མེ་དང་ལྡན་མ་ཡིན།།",
            "དབང་པོ་ཡིན་ཕྱིར་ལྤགས་སོགས་བཞིན། །",
            "ཞེས་བྱ་བ་སྨྲས་སོ།།",
            "ཁ་ཅིག་མིག་ནི་འབྱུང་བ་ཆེན་པོ་བཞིའི་རྒྱུ་ལས་",
            "བྱུང་བ་ཡིན་ཡང་མེའི་ཤས་ཆེ་བ་ཡིན་ནོ་",
            "སྙམ་དུ་སེམས་པ་དེ་དག་ལ་ཡང་། ",
            "འབྱུང་ཆེན་དང་སོགས་བདག་ཉིད་ནི། །",
            "མེ་ཤས་ཆེ་བ་མ་ཡིན་ནོ།།",
            "ཞེས་བྱ་བ་སྨྲས་།",
            ""
        ],
        [
            "མིག་འབྱུང་བ་ཆེན་པོའི་རྒྱུ་ལས་བྱུང་བ་གཟུགས་དང་",
            "བ་ལ་སོགས་པའི་བདག་ཉིད་ཅན་ནི་",
            "མེ་ཤས་ཆེ་བ་མ་ཡིན་།",
            "དབང་པོ་ཡིན་པའི་ཕྱིར་ལུས་ཀྱི་དབང་པོ་",
            "ལ་སོགས་པ་བཞིན་ནོ་ཞེས་བྱ་བར་བསམས་སོ།།",
            "གྲངས་ཅན་དག་ཡིད་མ་གཏོགས་པའི་",
            "དབང་པོ་ལྔ་པོ་དག་ནི་ཡུལ་དང་ཕྲད་ནས་འཛིན་པར་འདོད་།",
            "འདི་ལྟར་མིག་ལ་སོགས་པའི་འཇུག་པ་ནི་གནས་ནས་",
            "ཕྱི་རོལ་དུ་འཕོས་ནས་ཡུལ་འཛིན་པར་བྱེད་དོ་",
            "ཞེས་ཟེར་བ་དགག་པའི་ཕྱིར། ",
            "མིག་ནི་ཡུལ་དང་ཕྲད་མ་ཡིན།།",
            "དབང་པོ་ཡིན་ཕྱིར་ཡིད་བཞིན་དང་། །",
            "རྒྱུན་ཕྱིར་རྒྱུ་དང་ལྡན་པའི་ཕྱིར། །",
            "ཡང་ན་གཟུགས་ལ་སོགས་པ་བཞིན། །",
            "ཞེས་བྱ་བར་སྨྲས་སོ།།",
            "ཆོས་མངོན་པ་པ་དག་ན་རེ། ",
            "མིག་དང་རྣ་བ་དང་ཡིད་ནི་",
            "ཡུལ་མ་ཕྲད་པ་འཛིན་པ་ཡིན་།",
            ""
        ],
        [
            "འདི་ལྟར་མིག་དང་རྣ་བ་ནི་ཐག་རིང་པོས་བསྐལ་པའི་གཟུགས་དང་སྒྲ་ཡང་འཛིན་ལ་",
            "ཡིད་ཀྱང་འདས་པ་དང་མ་འོངས་པ་དང་ཐག་རིང་བ་དང་",
            "ཉེ་བའི་དོན་རྣམས་ལ་ཐོགས་པ་མེད་པར་འཛིན་པའི་ཕྱིར་རོ། །",
            "སྣ་དང་ལྕེ་དང་ལུས་ནི་དེ་ལྟ་མ་ཡིན་ཏེ",
            "གང་གི་ཕྱིར་དེ་དག་ནི་ཡུལ་ཕྲད་པ་ཁོ་ན་འཛིན་པར་བྱེད་དོ་ཞེས་ཟེར་བ་",
            "དེ་དག་གི་འདོད་པ་བསལ་བའི་ཕྱིར། ",
            "སྣ་ཚོགས་ཡུལ་ཕྲད་འཛིན་མི་འདོད།།",
            "ཕྱི་དོན་མངོན་སུམ་འཛིན་ཕྱིར་དང་། །",
            "འདས་དང་མ་འོངས་མི་འཛིན་ཕྱིར། །",
            "དཔེར་ན་མིག་གི་དབང་པོ་བཞིན། །",
            "ཞེས་བྱ་བ་སྨྲས་།",
            "སྣ་དང་ལྕེ་དང་ལུས་ཀྱི་དབང་པོ་དང་ནི་",
            "ཡུལ་ཕྲད་པ་འཛིན་པར་མི་འདོད་།",
            "ཕྱི་རོལ་གྱི་དོན་མངོན་སུམ་དུ་འཛིན་པའི་ཕྱིར་དང་། ",
            "འདས་པ་དང་མ་འོངས་པ་མི་འཛིན་པའི་ཕྱིར་",
            "དཔེར་ན་མིག་གི་དབང་པོ་བཞིན་།",
            ""
        ],
        [
            "ཇི་ལྟར་སྣ་དང་ལྕེ་དང་ལུས་ཀྱི་དབང་པོ་དག་ནི་",
            "ཕྱི་རོལ་གྱི་དོན་མངོན་སུམ་དུ་གྱུར་པ་དག་འཛིན་པ་དང་། ",
            "འདས་པ་དང་མ་འོངས་པ་དག་མི་འཛིན་པ་",
            "བཞིན་དུ་མིག་གི་དབང་པོ་ཡང་དེ་བཞིན་།",
            "མིག་གི་དབང་པོ་ཇི་ལྟ་བ་བཞིན་དུ་",
            "དེ་དག་ཀྱང་ཡུལ་ཕྲད་པ་འཛིན་པ་མ་ཡིན་ནོ།།",
            "ལུས་ཀྱི་དབང་པོ་ལ་སོགས་པས་",
            "མ་ངེས་པའི་སྐྱོན་བསལ་བའི་ཕྱིར། །",
            "བསྒྲུབ་དང་འདྲ་བར་བཀག་པའི་ཕྱིར། །",
            "ལུས་ལ་སོགས་པས་མ་ངེས་མིན།།",
            "ཞེས་བྱ་བ་སྨྲས་སོ།།",
            "དེ་བཞིན་དུ། ",
            "མིག་རྣ་ཡིད་ཀྱི་མཚན་ཉིད་གསུམ། །",
            "ཡུལ་དང་མ་ཕྲད་འཛིན་མ་ཡིན།།",
            "ཞེས་བྱ་བ་ནི་དབང་པོ་ཡིན་པའི་ཕྱིར་དང་། ",
            "སེམས་སྐྱེ་བའི་རྒྱུ་ཡིན་པའི་ཕྱིར། ",
            "དཔེར་ན་སྣ་ལ་སོགས་པ་བཞིན་ནོ།།",
            ""
        ],
        [
            "ལྟ་བ་ཇི་ལྟར་རྒྱས་བཤད་པས། །",
            "ཉན་དང་སྣོམ་དང་མྱང་བ་དང་། །",
            "ལུས་ཀྱི་དབང་པོ་བསགས་པ་དག །",
            " ངེས་པར་ཁོང་དུ་ཆུད་པར་བྱ།།",
            "ཞེས་བྱ་བ་ནི་ཇི་ལྟར་ལྟ་བ་དང་ལྟ་བའི་བློ་དང་ལྟ་བའི་སྒྲ་དག་མིག་དང་",
            "ལྟ་བ་པོ་དང་ཡིད་ལ་ཡོད་པར་མི་རིགས་པ་དེ་བཞིན་དུ་ཉན་པ་ལ་སོགས་པ་དང་། ",
            "དེ་དག་གི་བློ་དང་དེ་དག་གི་སྒྲ་ཡང་དེ་དག་གི་དབང་པོ་དང་། ",
            "བདག་དང་ཡིད་ལ་ཡོད་པར་མི་རིགས་པར་",
            "དགག་པ་མཚུངས་པར་ཁོང་དུ་ཆུད་པར་བྱའོ།།",
            "སྒྲ་དང་དྲི་དང་རོ་དང་རེག། ",
            "དགག་པའི་ཚུལ་ཡང་དེ་ཡིན་ཏེ།།",
            "མཁས་པས་གཟུ་བོའི་བློ་དག་གིས། །",
            "ཅི་རིགས་པར་ནི་ཤེས་པར་བྱ།།",
            "ཞེས་བྱ་བ་ནི་ཇི་ལྟར་གཟུགས་མིག་དང་ལྟ་བ་པོ་དང་",
            "ཡིད་ཀྱི་ཡུལ་ཡིན་པར་མི་རིགས་པ་དང་། ",
            "གཟུགས་ཀྱི་བློ་དང་སྒྲ་ཡང་དེ་དག་ལ་ཡོད་པར་མི་རིགས་པ་དེ་བཞིན་དུ་སྒྲ་ལ་སོགས་པ་ཡང་",
            "རྣ་བ་ལ་སོགས་པའི་དབང་པོ་དང་། ",
            "བདག་དང་ཡིད་ཀྱི་ཡུལ་ཡིན་པར་མི་རིགས་པ་དང་། ",
            "སྒྲ་ལ་སོགས་པའི་བློ་དང་སྒྲ་ཡང་དེ་དག་ལ་",
            "ཡོད་པར་མི་རིགས་པར་དགག་པ་མཚུངས་པར་མཁས་པས་",
            "ཕྱོགས་སུ་ལྷུང་བ་མེད་པའི་བློ་དག་གིས་ཅི་རིགས་པར་ཤེས་པར་བྱའོ།།",
            ""
        ],
        [
            "དེ་ལྟར་རེ་ཞིག་གཟུགས་ཀྱི་ཕུང་པོ་བརྟགས་ནས་",
            "ཚོར་བའི་ཕུང་པོ་ཡང་བརྟག་པར་བྱ་སྟེ།།",
            "ཚོར་བ་དོན་དམ་ཉིད་དུ་ན།།",
            "མྱོང་བའི་བདག་ཉིད་ཡིན་མི་རིགས། །",
            "རྣམ་ཤེས་མཚུངས་པར་ལྡན་པའི་ཕྱིར། །",
            "དེ་ལས་གཞན་པའི་སེམས་བྱུང་བཞིན། །",
            "ཞེས་བྱ་བ་ནི་ཕ་རོལ་པོ་དག་ཚོར་བའི་མཚན་ཉིད་ནི་",
            "དབང་པོ་དང་ཡུལ་དང་རྣམ་པར་ཤེས་པ་གསུམ་འདུས་པའི་རེག་པ་མྱོང་བ་ཡིན་ལ",
            "དེ་ཡང་མྱོང་བའི་བྱེ་བྲག་ལས་རྣམ་པ་གསུམ་དུ་འདོད་དོ།།",
            "ཚོར་བ་དེ་དོན་དམ་པ་ཉིད་དུ་ན་",
            "མྱོང་བའི་བདག་ཉིད་ཡིན་པར་མི་རིགས་།",
            "རྣམ་པར་ཤེས་པ་དང་མཚུངས་པར་ལྡན་པའི་ཕྱིར་",
            "དེ་ལས་གཞན་པའི་སེམས་ལས་བྱུང་བ་བཞིན་ནོ་",
            "ཞེས་བྱ་བར་ཚད་མ་ཉེ་བར་སྦྱར་རོ། །",
            "དེ་ནི་རིགས་པ་དང་མི་ལྡན་པ་མ་ཡིན་ཏེ",
            ""
        ],
        [
            "གང་གི་ཕྱིར་བསམ་གཏན་བཞི་ལ་",
            "སྙོམས་པར་ཞུགས་པའི་གནས་སྐབས་ཡང་",
            "རེ་ཞིག་བདེ་བ་དང་སྡུག་བསྔལ་དག་སྤངས་པ་ཡིན་།",
            "ཚོར་བ་ཐམས་ཅད་འགགས་པའི་མྱ་ངན་ལས་",
            "འདས་པའི་གནས་སྐབས་ན་ལྟ་སྨོས་ཀྱང་ཅི་དགོས་།",
            "ཇི་སྐད་དུ། ",
            "ཏིང་ངེ་འཛིན་དེ་ནི་ཚོར་བ་ཚད་མེད་པ་དང་། ",
            "རྣམ་པར་རིག་པའི་ས་བོན་མེད་པ་ཡིན་ནོ་",
            "ཞེས་གསུངས་པ་ལྟ་བུའོ།།",
            "ཚོར་བའི་ཁྱད་པར་དག་ཀྱང་དགག་པའི་ཕྱིར། །",
            "བདེ་བ་ཕན་འདོགས་མི་འདོད་དེ།།",
            "རེག་ལས་བྱུང་ཕྱིར་དེ་གཞན་བཞིན། །",
            "སྡུག་བསྔལ་གནོད་པའི་བདག་ཉིད་མིན།།",
            "གཏན་ཚིགས་བསྟན་པས་ཤེས་པར་བྱ།།",
            ""
        ],
        [
            "ཞེས་བྱ་བ་སྨྲས་།",
            "བདེ་བ་ནི་ཕན་འདོགས་པའི་མཚན་ཉིད་ཡིན་ལ་སྡུག་བསྔལ་ནི་",
            "གནོད་པའི་མཚན་ཉིད་།",
            "སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པ་ཉིད་ནི་",
            "གཉི་གའི་བདག་ཉིད་ཡིན་ནོ་ཞེས་བྱ་བ་ནི་དེ་དག་གི་ངོ་བོ་ཉིད་མ་ཡིན་།",
            "རེག་པ་ལས་བྱུང་བའི་ཕྱིར་དེ་ལས་གཞན་པའི་ཚོར་བ་བཞིན་།",
            "གང་གི་ཕྱིར་གཅིག་ཏུ་བདེ་བ་ཉིད་ནི་འགའ་ཡང་མེད་།",
            "གཅིག་ཏུ་སྡུག་བསྔལ་བ་ཉིད་ཀྱང་འགའ་ཡང་",
            "མེད་ཅིང་གཉི་གའི་བདག་ཉིད་ཀྱང་གང་ན་ཡང་མི་སྣང་བའི་ཕྱིར་རོ། །",
            "འོ་ན་སྲེད་པ་ཟད་པ་གཏན་དུ་བདེ་བ་མ་ཡིན་ནམ་ཞེ་།",
            ""
        ],
        [
            "གནས་སྐབས་སུ་ནི་རྣམ་པར་རྟོག་པ་མེད་པ་",
            "མྱོང་བ་ཐམས་ཅད་དང་བྲལ་བ་ངོ་བོ་ཉིད་གང་གིས་ཀྱང་",
            "ཐ་སྙད་གདགས་པར་བྱ་བ་མ་ཡིན་ནོ།།",
            "དེ་ལ་བདེ་བ་ཉེ་བར་གདགས་པ་ནི་འཁོར་བ་པའི་",
            "སྡུག་བསྔལ་ཐམས་ཅད་དང་བྲལ་བའི་ཕྱིར་ཉེས་པ་མེད་དོ།།",
            "སྡུག་མིན་བདེ་མིན་མི་འདོད་དེ།།",
            "འབྲས་བུ་སྲེད་ཕྱིར་གཞན་བཞིན་ནོ།།",
            "ཞེས་བྱ་བའི་སྡུག་པ་ཡང་མ་ཡིན་བདེ་བ་ཡང་མ་ཡིན་པའི་",
            "ཚོར་བ་ཡང་དེའི་ངོ་བོ་ཉིད་ཡིན་པར་མི་འདོད་།",
            "དེའི་འབྲས་བུ་སྲེད་པ་ཡིན་པའི་ཕྱིར་དེའི་ལས་",
            "གཞན་བཞིན་ནོ་ཞེས་དཔེ་ཉེ་བར་བཞག་གོ།།",
            ""
        ],
        [
            "གང་གི་འབྲས་བུ་སྲེད་པ་ཡིན་པ་དེ་ནི་འབྲས་བུ་སྲེད་པ་ཡོད་པ་ཡིན་།",
            "ཚོར་བ་ཐམས་ཅད་ཀྱི་འབྲས་བུ་ནི་སྲེད་པ་ཡིན་པའི་ཕྱིར་རོ། །",
            "སེམས་དང་སེམས་ལས་བྱུང་བའི་ཚུལ་གྱིས་སེམས་ཡོད་པས་",
            "ཚོར་བ་དག་ཀྱང་ཡོད་པ་ཁོ་ན་ཡིན་ནོ་ཞེ་།",
            "དེའི་ཕྱིར། ",
            "རྣམ་ཤེས་ངོ་བོ་ཉིད་ཀྱང་ནི། །",
            "དགག་པ་སྨྲ་བར་འདོད་ཕྱིར་རོ། །",
            "ཞེས་བྱ་བ་སྨྲས་།",
            "རྣམ་པར་ཤེས་པའི་ངོ་བོ་ཉིད་དགག་པར་ཡང་འོག་ནས་",
            "སྨྲ་བར་འདོད་པའི་ཕྱིར་ཚོར་བ་རྣམ་གསུམ་ནི་དོན་དམ་པ་མ་ཡིན་།",
            "སེམས་དགག་པ་ན་སེམས་ལས་",
            "བྱུང་བ་དག་དགག་པ་བྱས་པ་ཡང་ཁོང་དུ་ཆུད་པར་འགྱུར་།",
            "ཕ་རོལ་གྱི་རྒྱལ་པོ་ཕམ་ན་དེའི་དམག་ཀྱང་ཕམ་པར་མངོན་པ་བཞིན་ནོ།།",
            ""
        ],
        [
            "འདུ་ཤེས་འདུ་བྱེད་རྣམ་གཉིས་དག །",
            " དེས་ནི་རྣམ་པར་བཤད་གྱུར་ཏེ།།",
            "མཁས་པས་གཟུ་བོའི་བློ་དག་གིས། །",
            "ཅི་རིགས་པར་ནི་ཤེས་པར་བྱ།།",
            "ཞེས་བྱ་བ་ནི་འདུ་ཤེས་དང་འདུ་བྱེད་ཀྱི་",
            "ཕུང་པོ་དག་དགག་པ་ཡང་ཚོར་བ་བཀག་པ་དེས་",
            "དེ་དང་འདྲ་བར་རྣམ་པར་བཤད་པར་ཤེས་པར་བྱ་།",
            "ཇི་ལྟར་ཞེ་ན། འདུ་ཤེས་ཀྱང་ངོ་བོ་ཉིད་མེད་པ་ཡིན་།",
            "ཡོངས་སུ་གཅོད་པའི་རྣམ་པར་",
            "འཇུག་པའི་ཕྱིར་སྨིག་རྒྱུ་དང་གྲོང་ཁྱེར་དང་། ",
            "སྐྱེད་མོས་ཚལ་གྱི་འདུ་ཤེས་བཞིན་ནོ།།",
            "དེ་བཞིན་དུ་མཚུངས་པར་ལྡན་པ་དང་",
            "ལྡན་པ་མ་ཡིན་པའི་འདུ་བྱེད་རྣམ་པ་",
            "གཉིས་ཀྱང་དོན་དམ་པ་མ་ཡིན་།",
            ""
        ],
        [
            "འདུས་པའི་བདག་ཉིད་ཡིན་པའི་ཕྱིར་",
            "ཆུ་ཤིང་གི་ཕུང་པོ་བཞིན་ནོ།།",
            "རྣམ་ཤེས་དོན་དམ་ཉིད་དུ་ན།།",
            "དངོས་པོ་རྣམ་རིག་དངོས་ཉིད་མིན།།",
            "དམིགས་དང་བཅས་ཕྱིར་འདུ་ཤེས་བཞིན། །",
            "ཡང་ན་འཇིག་ཕྱིར་མར་མེ་བཞིན། །",
            "ཞེས་བྱ་བ་ནི་རྣམ་པར་ཤེས་པ་ནི་དོན་དམ་ཉིད་དུ་ན་",
            "དངོས་པོ་སོ་སོར་རྣམ་པར་རིག་པའི་དངོས་པོ་ཉིད་མ་ཡིན་ཏེ",
            "དམིགས་པ་དང་བཅས་པའི་ཕྱིར་",
            "དཔེར་ན་འདུ་ཤེས་བཞིན་ནམ། ",
            "ཡང་ན་འཇིག་པའི་ཕྱིར་མར་མེ་བཞིན་ནོ།།",
            "དངོས་པོ་ཞེས་བྱ་བ་ནི་",
            "དེ་དངོས་སུ་འདུག་པའི་ཕྱིར་དངོས་པོའམ། ",
            "ཡང་ན་འདི་ལ་སེམས་དང་སེམས་ལས་བྱུང་བའི་ཆོས་རྣམས་གནས་པའི་ཕྱིར་དངོས་པོ་།",
            ""
        ],
        [
            "གཟུགས་ལ་སོགས་པ་དག་གོ།།",
            "དེ་སོ་སོར་རྣམ་པར་རིག་པ་ནི་",
            "རྣམ་པར་རྟོག་པ་མེད་པའི་སྒོ་ནས་",
            "རང་གི་ངོ་བོ་ཡོངས་སུ་ཤེས་པ་།",
            "རྣམ་པར་ཤེས་པ་ནི་དེའི་ངོ་བོ་ཉིད་མ་ཡིན་ནོ།།",
            "ཕུང་པོ་བཀག་པ་དང་འདྲ་བར་ཁམས་དང་",
            "སྐྱེ་མཆེད་དག་ཀྱང་བསྟན་པའི་ཕྱིར། ",
            "ཕུང་པོ་ལྔ་པོ་རྣམ་དཔྱད་པའི། །",
            "སྒྲུབ་པ་ཇི་སྐད་བསྟན་པ་དེས། །",
            "ཕུང་པོ་རྣམས་ཀྱི་ཁམས་ཞེས་བྱ།།",
            "སྐྱེ་མཆེད་རྣམས་ཀྱང་ཤེས་པར་བྱ།།",
            "ཞེས་བྱ་བ་ལ་ཁམས་ནི་བཅོ་བརྒྱད་།",
            ""
        ],
        [
            "དབང་པོ་དྲུག་དང་ཡུལ་དྲུག་དང་",
            "རྣམ་པར་ཤེས་པ་དྲུག་པོ་དག་གོ།།",
            "སྐྱེ་མཆེད་ནི་བཅུ་གཉིས་།",
            "མིག་ལ་སོགས་པ་དྲུག་དང་། ",
            "གཟུགས་ལ་སོགས་པ་དྲུག་གི་བྱེ་བྲག་ལས་སོ།།",
            "དེ་དག་ཀྱང་འདུས་པའི་བདག་ཉིད་ཡིན་པའི་ཕྱིར། ",
            "ཚོགས་པ་ལས་མ་གཏོགས་པར་ཇི་ལྟར་",
            "དམིགས་སུ་མེད་པ་དེ་ལྟར་སྔར་བསྟན་པ་བཞིན་ནོ།།",
            "ཀུན་རྫོབ་ཏུ་གདགས་པའི་དངོས་པོ་ཙམ་དུ་ནི་ཡོད་།",
            "བདེ་བར་གཤེགས་པས་ཇི་སྐད་དུ། ",
            "སྲིད་གསུམ་བཏགས་པ་ཉིད་ཙམ་སྟེ།།",
            ""
        ],
        [
            "དངོས་པོའི་ངོ་བོར་ཡོད་མ་ཡིན།།",
            "བཏགས་ལ་དངོས་པོའི་དངོས་ཉིད་དུ། །",
            "ངན་རྟོག་རྣམས་ནི་རྟོག་པར་བྱེད།།",
            "ཅེས་གསུངས་པ་དང་དེ་བཞིན་དུ། ",
            "གཟུགས་ནི་དབུ་བ་རྡོས་པ་འདྲ།།",
            "ཚོར་བ་ཆུ་བུར་དག་དང་མཚུངས།།",
            "འདུ་ཤེས་སྨིག་རྒྱུ་འདྲ་བ་སྟེ།།",
            "འདུ་བྱེད་རྣམས་ནི་ཆུ་ཤིང་བཞིན། །",
            "རྣམ་ཤེས་སྒྱུ་མ་ལྟ་བུ་ཞེས། །",
            "དེ་ཉིད་གཟིགས་པས་བཀའ་སྩལ་ཏོ།།",
            ""
        ],
        [
            "ཞེས་གསུངས་པ་ལྟ་བུའོ།།",
            "འདིར་སྨྲས་པ། ",
            "ཕུང་པོ་དང་སྐྱེ་མཆེད་དང་",
            "ཁམས་ནི་དོན་དམ་པར་ངོ་བོ་ཉིད་ཡོད་པ་ཁོ་ན་ཡིན་།",
            "སྐྱེ་བ་ལ་སོགས་པ་འདུས་བྱས་ཀྱི་",
            "མཚན་ཉིད་དང་ལྡན་པའི་ཕྱིར་རོ། །",
            "འདི་ན་གང་ཡོད་པ་མ་ཡིན་པ་དེ་ནི་",
            "འདུས་བྱས་ཀྱི་མཚན་ཉིད་དང་ལྡན་པ་མ་ཡིན་།",
            "དཔེར་ན་ནམ་མཁའི་མེ་ཏོག་བཞིན་ནོ།།",
            "ཕུང་པོ་དང་སྐྱེ་མཆེད་དང་ཁམས་རྣམས་ལ་ནི་",
            "འདུས་བྱས་ཀྱི་མཚན་ཉིད་དང་ལྡན་པ་ཡོད་།",
            "དགེ་སློང་དག་གསུམ་པོ་འདི་དག་ནི་",
            "འདུས་བྱས་ཀྱི་མཚན་ཉིད་ཡིན་།",
            ""
        ],
        [
            "འདི་ལྟ་སྟེ། ",
            "སྐྱེ་བ་དང་གནས་པ་དང་འཇིག་པའོ་",
            "ཞེས་གསུངས་པའི་ཕྱིར་རོ། །",
            "དེའི་ཕྱིར་འདུས་བྱས་ཕུང་པོ་དང་། ",
            "སྐྱེ་མཆེད་དང་ཁམས་རྣམས་ནི་",
            "ངོ་བོ་ཉིད་ཡོད་པ་ཁོ་ན་ཡིན་ནོ་ཞེ་།",
            "འདིར་བཤད་པ། ",
            "ཇི་ལྟར་སྐྱེ་བ་ལ་སོགས་པ་དེ་དག་འདུས་བྱས་ཡིན་ནམ། ",
            "འོན་ཏེ་འདུས་མ་བྱས་།",
            "དེ་ལ་གལ་ཏེ་འདུས་བྱས་ཡིན་ན་",
            "ནི་ཕུང་པོ་དང་ཁམས་དང་",
            "སྐྱེ་མཆེད་ལས་གཞན་པའི་སྐྱེ་བར་བྱེད་པ་དང་། ",
            "གནས་པར་བྱེད་པ་དང་། ",
            "འཇིག་པར་བྱེད་པ་ཡོད་པའི་དཔེ་མེད་དོ།།",
            "སྐྱེ་བའི་སྐྱེ་བ་དང་། ",
            "གནས་པའི་གནས་པ་དང་། ",
            "འཇིག་པའི་འཇིག་པ་ཞེས་བྱ་བའི་",
            "དོན་ལ་ཡང་སྐུར་པ་འདེབས་པ་ཡིན་།",
            "སྐྱེ་བ་ནི། ",
            "འདུས་བྱས་ཐམས་ཅད་ཀྱི་མཚན་ཉིད་མ་ཡིན་།",
            ""
        ],
        [
            "སྐྱེད་པར་བྱེད་པ་ཡིན་པའི་ཕྱིར་",
            "དཔེར་ན་ཕ་བུའི་མཚན་ཉིད་མ་ཡིན་པ་བཞིན་ནོ།།",
            "གནས་པར་བྱེད་པ་ཡང་གནས་པའི་མཚན་ཉིད་མ་ཡིན་།",
            "དཔེར་ན་བུམ་པ་གནས་པར་བྱེད་པའི་བྲན་མོ་",
            "བུམ་པའི་མཚན་ཉིད་མ་ཡིན་པ་བཞིན་ནོ།།",
            "འཇིག་པ་ཡང་འདུས་བྱས་ཀྱི་མཚན་ཉིད་མ་ཡིན་།",
            "འཇིག་པར་བྱེད་པ་ཡིན་པའི་ཕྱིར་",
            "དཔེར་ན་བུམ་པ་འཇིག་པར་བྱེད་པའི་",
            "ཐོ་བ་བུམ་པའི་མཚན་ཉིད་མ་ཡིན་པ་བཞིན་ནོ་",
            "ཞེས་སྨྲ་བར་ནུས་སོ།།",
            "གལ་ཏེ་སྐྱེ་བ་ལ་སོགས་པ་དེ་དག་འདུས་མ་བྱས་ཡིན་ན་ནི། ",
            "དེ་དག་ཇི་ལྟར་འདུས་བྱས་ཀྱི་མཚན་ཉིད་དུ་འགྱུར་།",
            ""
        ],
        [
            "འདི་ལྟར་ནམ་མཁའ་ནི་འདུས་བྱས་",
            "གང་གི་མཚན་ཉིད་ཡིན་པར་ཡང་མ་མཐོང་ངོ།།",
            "གཞན་ཡང་སྐྱེ་བ་ལ་སོགས་པ་འདུས་པ་འདུས་བྱས་ཀྱི་",
            "མཚན་ཉིད་དུ་འགྱུར་བ་ཞིག་ཡིན་།",
            "དཔེར་ན་མདོ་སྡེ་པ་དག་ན་རེ། །",
            "རྒྱུ་དང་རྐྱེན་སོ་སོར་ངེས་པའི་མཐུ་བསྐྱེད་པ་ལས་བྱུང་བའི་",
            "རྒྱུན་ལ་དུས་གཅིག་ཁོ་ནར་གང་མ་བྱུང་བ་ལས",
            "་བྱུང་བ་དེ་ནི་སྐྱེ་བ་ཡིན་ལ",
            "སྐད་ཅིག་མ་སྔ་མ་ཉིད་ཀྱི་རྒྱུན་གྱིས་གནས་པ་ནི་གནས་པ་ཡིན་།",
            "སྐད་ཅིག་མ་སྔ་མ་དང་མི་འདྲ་བར་རྒས་ཤིང་",
            "བྲལ་བ་ནི་འཇིག་པ་ཡིན་ནོ་",
            "ཞེས་ཟེར་བ་ལྟ་བུ་ཞིག་ཡིན་ནམ། ",
            "འོན་ཏེ་སྐྱེ་བ་ལ་སོགས་པ་",
            "སོ་སོ་བ་དག་འདུས་བྱས་ཀྱི་མཚན་ཉིད་ཡིན་པར་འགྱུར་ཏེ",
            "དཔེར་ན་བྱེ་བྲག་ཏུ་སྨྲ་བ་དག་",
            "ན་རེ་སྔོན་མ་བྱུང་བ་ལས་བྱུང་བ་ནི་སྐྱེ་བ་ཡིན་།",
            ""
        ],
        [
            "སྐྱེས་པའི་གནས་པ་ནི་གནས་པ་།",
            "གནས་པ་ལས་གཞན་དུ་འགྱུར་བ་དང་",
            "རྒ་བ་དང་རྙིངས་པ་དང་འགག་པ་ནི་འཇིག་པ་ཡིན་ནོ་",
            "ཞེས་ཟེར་བ་ལྟ་བུ་ཞིག་ཡིན་གྲང་ན།།",
            "དེ་ལ་རེ་ཞིག་འདུས་པ་རྣམས་ནི་",
            "དུས་གཅིག་ཏུ་སྐྱེ་བ་ལ་སོགས་པ་དག་མི་སྲིད་དེ།།",
            "རིམ་གྱིས་འབྱུང་བའི་ཕྱིར་དང་",
            "མཚན་ཉིད་མི་འདྲ་བའི་ཕྱིར་དང་། ",
            "མི་མཐུན་པའི་ཕྱིར་",
            "སོ་སོ་བ་དག་ཀྱང་མི་སྲིད་དོ།།",
            "ཇི་ལྟར་ཞེ་།",
            "འདི་ལྟར་དངོས་པོ་མ་སྐྱེས་པ་ལས་ནི་",
            "གནས་པ་དང་འཇིག་པ་གཉིས་མེད་པའི་ཕྱིར་",
            "འདུས་བྱས་ཀྱི་མཚན་ཉིད་མེད་།",
            ""
        ],
        [
            "དངོས་པོ་གནས་པ་ལ་ནི་སྐྱེ་བ་དང་འཇིག་པ་",
            "གཉིས་མེད་པའི་ཕྱིར་འདུས་བྱས་ཀྱི་མཚན་ཉིད་མེད་དོ།།",
            "དངོས་པོ་ཞིག་པ་ནི་སྐྱེ་བ་དང་གནས་པ་",
            "གཉིས་མེད་པའི་ཕྱིར་འདུས་བྱས་ཀྱི་མཚན་ཉིད་མེད་དོ།།",
            "སྐྱེ་བ་ལ་ཡང་སྐྱེ་བ་མེད་པ་དང་གནས་པ་ལ་ཡང་གནས་པ་མེད་པ་དང་། ",
            "འཇིག་པ་ལ་ཡང་འཇིག་པ་མེད་པའི་ཕྱིར། ",
            "དེ་དག་ལ་འདུས་བྱས་ཀྱི་མཚན་ཉིད་མེད་པས་",
            "སྐྱེ་བ་ལ་སོགས་པ་སོ་སོ་བ་དག་གིས་ཀྱང་",
            "འདུས་བྱས་ཀྱི་མཚན་ཉིད་བྱ་བར་མི་ནུས་སོ།།",
            "དེ་ལྟར་དེ་དག་སེམས་ཀྱི་མདུན་དུ་བཞག་ནས་བཤད་པ། །",
            "སྐྱེ་སོགས་འདུས་བྱས་ཉིད་ཀྱིས་ནི། །",
            "མཚན་ཉིད་མཚན་གཞིའི་ཉིད་མི་རིགས། །",
            "འདུས་བྱས་ཡིན་ཕྱིར་རྟོགས་བྱའི་ཕྱིར། །",
            "དེ་ལས་གཞན་པ་ཉིད་བཞིན་ནོ།།",
            "ཞེས་བྱ་བ་ནི་སྐྱེ་བ་ལ་སོགས་པ་དེ་དག་ནི་འདུས་བྱས་ཉིད་ཀྱི་",
            "མཚན་ཉིད་དུ་གྱུར་པས་ཕུང་པོ་ལ་སོགས་པ་",
            "མཚན་གཞིའི་མཚན་ཉིད་ཡིན་པར་མི་རིགས་།",
            ""
        ],
        [
            "འདུས་བྱས་ཡིན་པའི་ཕྱིར་དང་",
            "རྟོགས་པར་བྱ་བ་ཡིན་པའི་ཕྱིར། ",
            "སྐྱེ་བ་ལ་སོགས་པ་མཚན་ཉིད་དེ་ལས་",
            "གཞན་པའི་མཚན་གཞི་ཉིད་བཞིན་ནོ་",
            "ཞེས་བྱ་བར་བསམས་སོ།།",
            "དེའི་ཕྱིར། ",
            "སྐར་མ་རབ་རིབ་མར་མེ་དང་། །",
            "སྒྱུ་མ་ཟིལ་པ་ཆུ་བུར་དང་། །",
            "རྨི་ལམ་གློག་དང་སྤྲིན་ལྟ་བུར། །",
            "འདུས་བྱས་དེ་ལྟར་བལྟ་བར་བྱ།།",
            "ཞེས་གསུངས་པ་དེ་དག་གྲུབ་པ་ཡིན་ནོ།།",
            "གང་དག་དངོས་པོ་རྣམས་ནི་ངོ་བོ་ཡོད་པ་ཁོ་ན་ཡིན་ཏེ།།",
            "མཚན་ཉིད་ཡོད་པའི་ཕྱིར་རོ། །",
            "མོ་གཤམ་གྱི་བུ་ལ་སོགས་པ་",
            "ཡོད་པ་མ་ཡིན་པ་དག་ལ་ནི་",
            "མཚན་ཉིད་ཀྱང་མེད་དོ་",
            "ཞེས་ཟེར་བ་དེ་དག་ཀྱང་མ་གྲུབ་སྟེ།།",
            "དངོས་རྣམས་མཚན་ཉིད་ཡོད་པའི་ཕྱིར། །",
            "ངོ་བོ་ཉིད་ཡོད་ཉིད་མི་འདོད།།",
            ""
        ],
        [
            "ཅེས་སྨྲས་།",
            "ངོ་བོ་ཉིད་ཡོད་ཉིད་ཅེས་བྱ་བ་ནི་ངོ་བོ་ཉིད་དང་",
            "བཅས་པ་ཉིད་ཅེས་བྱ་བའི་ཐ་ཚིག་གོ།།",
            "དེའི་ཕྱིར་གཏན་ཚིགས་དོན་མ་གྲུབ།།",
            "དོན་འགལ་ཉིད་དུའང་གྱུར་པ་ཡིན།།",
            "ཞེས་བྱ་བ་ནི་གང་གི་ཕྱིར་དངོས་པོ་རྣམས་",
            "ངོ་བོ་ཉིད་མེད་པ་ཉིད་དུ་སྔར་བསྟན་པ་དེའི་ཕྱིར་",
            "ཕ་རོལ་པོ་དག་གི་གཏན་ཚིགས་མཚན་ཉིད་དང་ལྡན་པའི་ཕྱིར་",
            "ཞེས་བྱ་བ་དེའི་དོན་དབུ་མ་པ་ལ་མ་གྲུབ་སྟེ",
            "ཆོས་ཐམས་ཅད་མཚན་ཉིད་མེད་པའི་ཕྱིར་རོ། །",
            "གཏན་ཚིགས་དེའི་དོན་འགལ་བ་ཉིད་དུའང་གྱུར་པ་ཡིན་ཏེ་",
            ""
        ],
        [
            "ས་ལ་སོགས་པ་ངོ་བོ་ཉིད་མེད་པ་དག་སྒྲུབ་པ་ལ་",
            "མཚན་ཉིད་ཡོད་པར་མཐོང་བའི་ཕྱིར་རོ་",
            "ཞེས་བྱ་བའི་གཏན་ཚིགས་ཀྱི་",
            "དོན་འགལ་བ་ཉིད་ཡིན་པའི་ཕྱིར་རོ། །",
            "ཇི་ལྟར་མཚན་ཉིད་མེད་པ་དེ་ལྟར་འདི་བཤད་དེ",
            "ས་ཡི་མཚན་ཉིད་ས་ཉིད་ཀྱིས། །",
            "སྲ་བ་ཉིད་དུ་མཚོན་མི་རིགས། །",
            "ལུས་ཀྱི་རྣམ་ཤེས་རྒྱུ་ཡིན་ཕྱིར། །",
            "མེ་ཉིད་ཀྱིས་ནི་མི་རིགས་བཞིན། །",
            "ཞེས་བྱ་བ་ནི་གཅིག་པ་ཉིད་འགོག་སྟེ།།",
            "སའི་མཚན་ཉིད་ནི་",
            "ས་ཉིད་ཀྱིས་སྲ་བ་ཉིད་དུ་མཚོན་པར་མི་རིགས་།",
            "ལུས་ཀྱི་རྣམ་པར་ཤེས་པ་སྐྱེ་བའི་རྒྱུ་ཡིན་པའི་ཕྱིར་",
            "དཔེར་ན་མེའི་མཚན་ཉིད་མེ་ཉིད་ཀྱིས་",
            "སྲ་བ་ཉིད་དུ་མཚོན་པར་མི་རིགས་པ་བཞིན་ནོ།།",
            "ས་ཉིད་ཀྱིས་ཞེས་བྱ་བ་ནི་",
            "འདི་ལྟར་གྱུར་པའི་མཚན་ཉིད་ཀྱིས་ཏེ།།",
            "དཔེར་ན་ཇི་ལྟར་ཁྱོད་ཀྱིས་རིལ་བ་ལས་སློབ་མར་རམ། ",
            "སློབ་མ་ལས་མཁན་པོར་མཐོང་ངམ་ཞེས་",
            "རིལ་བ་ཐོགས་པའི་སྒོ་ནས་སློབ་མ་ཡིན་པར་མཚོན་།",
            "སློབ་མ་ཁྲིད་པའི་སྒོ་ནས་",
            "མཁན་པོ་ཡིན་པར་མཚོན་པ་ལྟ་བུའོ།།",
            ""
        ],
        [
            "འདིར་ནི་ས་ཉིད་ཀྱིས་སའི་མཚན་ཉིད་དེ་",
            "དེ་ལྟར་མཚོན་པར་མི་རིགས་།",
            "གལ་ཏེ་གཅིག་པ་ཉིད་ཡིན་ན་",
            "ས་ཉིད་ལས་ལོགས་ཤིག་ན་",
            "གང་གིས་དེ་མཚོན་པར་བྱེད་པའི་སྲ་བ་ཉིད་ཅེས་བྱ་བ་",
            "ཅི་ཡང་མེད་པའི་ཕྱིར་རོ། །",
            "དེ་བཞིན་དུ། ",
            "གླང་གི་མཚན་ཉིད་གླང་ཉིད་ཀྱིས། །",
            "ནོག་དང་ལྐོག་ཤལ་སོགས་མི་འདོད།།",
            "ཁྱད་པར་ཅན་གྱི་བློས་བརྟག་ཕྱིར། །",
            "དཔེར་ན་བོང་བུའི་མཚན་ཉིད་བཞིན། །",
            "ཞེས་བྱ་བས་ནི་ཐ་དད་པ་ཉིད་འགོག་།",
            "གླང་གི་མཚན་ཉིད་ནི་གླང་ཉིད་ཀྱིས་ནོག་དང་",
            "ལྐོག་ཤལ་ལ་སོགས་པ་ཡིན་པར་མཚོན་པར་མི་འདོད་དེ།།",
            "ཁྱད་པར་ཅན་གྱི་བློས་བརྟག་པར་བྱ་བ་ཡིན་པའི་ཕྱིར་",
            "དཔེར་ན་བོང་བུའི་མཚན་ཉིད་བཞིན་ནོ།།",
            ""
        ],
        [
            "གླང་ཉིད་ཀྱིས་བྱ་བ་ནི་གླང་གི་དངོས་པོ་།",
            "རྟ་ལ་སོགས་པ་རིགས་མི་མཐུན་པ་དག་གིས་སྟོང་པ་ཉིད་དོ།།",
            "གླང་ཉིད་ཅེས་བྱ་བ་དེ་གླང་གི་རྫས་ཀྱི་མཐུན་པ་",
            "ཉིད་ནོག་དང་ལྐོག་ཤལ་དང་མཇུག་མ་དང་། ",
            "རྨིག་པ་དང་རྭ་ལ་སོགས་པ་ཡིན་པར་མཚོན་པར་མི་འདོད་།",
            "གལ་ཏེ་གླང་ཉིད་ཅེས་བྱ་བ་དང་",
            "གླང་གི་རྫས་གཉིས་ཐ་དད་པ་ཡིན་ན་",
            "ཁྱད་པར་ཅན་གྱི་བློས་བརྟག་པར་བྱ་བ་ཡིན་པའི་ཕྱིར། །",
            "དཔེར་ན་གླང་ཉིད་ཀྱིས་བོང་བུའི་",
            "མཚན་ཉིད་མཚོན་པར་མི་ནུས་པ་བཞིན་ནོ།།",
            "དེ་ལ་རང་གི་སྡེ་པ་དག་ན་རེ། །",
            "མཚན་གཞི་ལས་མཚན་ཉིད་ཐ་དད་པ་མ་ཡིན་ཏེ།།",
            ""
        ],
        [
            "དེ་མཚོན་པར་བྱ་བ་ཡིན་པའི་ཕྱིར་དཔེར་།",
            "སྐྱེས་བུ་ཆེན་པོ་ལས་སྐྱེས་བུ་ཆེན་པོའི་",
            "མཚན་རྣམས་ཐ་དད་པ་མ་ཡིན་པ་བཞིན་ནོ།།",
            "ཞེས་ཟེར་བ་དེ་དག་གི་ཕྱིར་བཤད་པ། ",
            "གཅིག་ན་ཇི་ལྟར་མཚན་ཉིད་ཡིན།།",
            "དེས་ནི་དེ་ཉིད་མི་མཚོན་ཕྱིར། །",
            "ཞེས་བྱ་བ་ནི་མཚན་གཞི་དང་མཚན་ཉིད་གཅིག་པ་ཉིད་ཡིན་།",
            "མཚན་གཞི་ནི་གང་། ",
            "མཚན་ཉིད་གང་ཞེས་ཐ་སྙད་གདགས་པ་ཡང་མེད་དོ།།",
            "ཡང་ན་མཚན་གཞི་གཅིག་ཁོ་ནས་སམ་མཚན་ཉིད་གཅིག་ཁོ་ནས་",
            "འགྲུབ་པས་གཉིས་སུ་སྨོས་པ་ཟློས་པའི་སྐྱོན་དུ་འགྱུར་རོ། །",
            "བྱེ་བྲག་པ་དག་ནི་མཚན་གཞི་དང་",
            "མཚན་ཉིད་ཐ་དད་པ་ཉིད་དུ་འདོད་།",
            ""
        ],
        [
            "འདིས་མཚོན་པར་བྱེད་པའི་ཕྱིར་མཚན་ཉིད་དོ་ཞེས་ཟེར་བ་དེ་དག་གི་ཕྱིར་འདི་བརྗོད་པར་བྱ་།",
            "གཞན་ན་ཇི་ལྟར་མཚན་ཉིད་ཡིན།།",
            "གཞན་གྱིས་གཞན་ཉིད་མི་མཚོན་ཕྱིར། །",
            "ཞེས་བྱ་བ་ནི་མཚན་གཞི་དང་",
            "མཚན་ཉིད་ཐ་དད་པ་ཉིད་ཡིན་།",
            "གལ་ཏེ་གཞན་གྱིས་གཞན་མཚོན་པར་གྱུར་ན་",
            "ལྐོག་ཤལ་ལ་སོགས་པ་དག་གིས་ཀྱང་",
            "རྟ་མཚོན་པར་འགྱུར་བ་དང་། ",
            "མཚན་གཞི་མ་སྐྱེས་པའམ་ཞིག་པ་ན་ཡང་",
            "མཚན་ཉིད་དམིགས་པར་འགྱུར་བས་",
            "དེའི་ཕྱིར་དེ་ལྟར་མཚན་གཞི་ལས་",
            "མཚན་ཉིད་གཅིག་པ་ཉིད་ཀྱང་མ་ཡིན་ལ་",
            "ཐ་དད་པ་ཉིད་ཀྱང་མ་ཡིན་ནོ།།",
            ""
        ],
        [
            "གཞན་ཡང་འདི་ལ་མཚན་ཉིད་དང་བཅས་པ་ཞིག་གམ་",
            "མཚན་ཉིད་མེད་པ་ཞིག་ཡིན་གྲང་།",
            "གལ་ཏེ་མཚན་ཉིད་དང་བཅས་པ་ཡིན་ན་ནི་",
            "དེ་ལ་ཡང་མཚན་ཉིད་གཞན་ཡོད་པར་འགྱུར་།",
            "ཡང་དེ་ལ་ཡང་མཚན་ཉིད་གཞན་དང་",
            "གཞན་ཡོད་པར་འགྱུར་བས་",
            "ཐུག་པ་མེད་པའི་སྐྱོན་དུ་འགྱུར་རོ། །",
            "ཅི་སྟེ་མཚན་ཉིད་མེད་པ་ཡིན་ན་ནི་",
            "དེ་ལྟར་ན་ཡང་མཚན་ཉིད་གཏན་མེད་པ་ཁོ་ནར་འགྱུར་ཏེ",
            "ནམ་མཁའི་མེ་ཏོག་ལ་སོགས་པ་མེད་པའི་ཕྱིར་རོ། །",
            "དེའི་ཕྱིར་མཚན་ཉིད་ཡོད་པ་མ་ཡིན་པ་ཉིད་གྲུབ་།",
            "དེ་ལ་འདིར་ཁུངས་ནི། ",
            "ཤ་ར་དྭ་ཏིའི་བུ་ཆོས་ཐམས་ཅད་ནི་མཚན་ཉིད་མེད་པ་སྟེ།།",
            ""
        ],
        [
            "གང་ཆོས་གང་གི་མཚན་ཉིད་ཡིན་པ་",
            "དེ་ནི་དེའི་མཚན་ཉིད་མ་ཡིན་ཞིང་",
            "མཚན་ཉིད་མངོན་པར་འགྲུབ་པའི་ཕྱིར་",
            "ཆོས་འགའ་ཡང་ཉེ་བར་གནས་པ་མ་ཡིན་ནོ་",
            "ཞེས་བྱ་བ་ལ་སོགས་པ་དང་། ",
            "དེ་བཞིན་དུ། ",
            "འཇིག་རྟེན་ནམ་མཁའི་མཚན་ཉིད་།",
            "ནམ་མཁའ་ལ་ཡང་མཚན་ཉིད་མེད།།",
            "ཅེས་བྱ་བ་ལ་སོགས་པ་ཇི་སྐད་གསུངས་པ་དག་ཡིན་ནོ།།།།",
            "དབུ་མའི་སྙིང་པོའི་འགྲེལ་པ་རྟོག་གེ་འབར་བ། ",
            "བམ་པོ་ལྔ་པ། ",
            "འདིར་སྨྲས་པ། ",
            "ཕུང་པོ་དང་ཁམས་དང་སྐྱེ་མཆེད་དག་ནི་",
            "དོན་དམ་པར་མཚན་ཉིད་ཡོད་པ་ཁོ་ན་ཡིན་ཏེ",
            "དེའི་ཡུལ་ལ་ཐ་སྙད་ཁྱད་པར་ཅན་གྱི་བྱ་བ་མི་སྐྱེ་།",
            ""
        ],
        [
            "མོ་གཤམ་གྱི་བུ་ལ་འགྲོ་བ་མེད་པ་བཞིན་ནོ།།",
            "ལྷ་སྦྱིན་ལ་ནི་དེའི་ཡུལ་ལ་འགྲོའོ་ཞེས་བྱ་བ་",
            "ལ་སོགས་པའི་ཐ་སྙད་ཁྱད་པར་ཅན་གྱི་",
            "བྱ་བ་ཡོད་པས་དེའི་ཕྱིར་དངོས་པོ་",
            "རྣམས་ལ་མཚན་ཉིད་ཡོད་པ་ཁོ་ནའོ་ཞེ་།",
            "འདིར་བཤད་པ། ",
            "གལ་ཏེ་མ་བརྟགས་ན་གྲགས་པས་",
            "འཇིག་རྟེན་གྱི་དབང་དུ་འགྲོ་བ་ལ་སོགས་པའི་",
            "ཐ་སྙད་ཡོད་པར་འདོད་ན་ནི་",
            "གྲུབ་པ་ལ་སྒྲུབ་པ་ཡིན་ནོ།།",
            "འོན་ཏེ་རྣལ་འབྱོར་པ་མཉམ་པར་གཞག་པ་",
            "ཤེས་རབ་ཀྱིས་དངོས་པོའི་ངོ་བོ་ཉིད་",
            "ཇི་ལྟ་བ་བཞིན་དུ་རྣམ་པར་དཔྱོད་པ་དག་ལ་",
            "དོན་དམ་པར་འགྲོ་བ་ལ་སོགས་པར་ཡོད་པར་",
            "འདོད་ན་ནི་གཏན་ཚིགས་ཀྱི་དོན་མ་གྲུབ་པ་ཉིད་།",
            ""
        ],
        [
            "འདི་ལྟར་དོན་དམ་པར་དེའི་ཡུལ་ལ་",
            "གཏན་ཚིགས་ཁྱད་པར་ཅན་གྱི་ཐ་སྙད་ཡོད་པར་",
            "མི་འཐད་པའི་ཕྱིར་རོ། །",
            "ཇི་ལྟར་ཞེ་ན་གལ་ཏེ་འགྲོ་བ་དོན་དམ་པར་ཡོད་པར་གྱུར་ན་",
            "དེ་སོང་བའམ་མ་སོང་བའམ་",
            "བགོམ་པའི་ལམ་ལ་ཡོད་པར་འགྱུར་གྲང་སྟེ",
            "དེ་ལ་རེ་ཞིག་བྱེ་བྲག་ཏུ་སྨྲ་བ་དང་བྱེ་བྲག་པ་དག་",
            "མ་སོང་བ་ལ་འགྲོ་བ་ཡོད་པར་",
            "འདོད་པ་དེ་དག་དགག་པའི་ཕྱིར་བཤད་པ། ",
            "མ་སོང་བ་ལ་དོན་དམ་དུ། །",
            "འགྲོ་བ་ཡོད་པར་མི་འདོད་།",
            "ལམ་ཡིན་ཕྱིར་དང་འགྲོ་མེད་ཕྱིར། །",
            "དཔེར་ན་མ་འོངས་ལམ་བཞིན་ནོ།།",
            "ཞེས་བྱ་བ་ནི་འགྲོ་བའི་བྱ་བ་མངོན་པར་",
            "མ་གྲུབ་པོ་ཞེས་བྱ་བའི་ཚིག་གི་ལྷག་མའོ།།",
            "གྲངས་ཅན་དག་ཀྱང་རྡུལ་གྱི་ཆས་ཆེ་བའི་བྱ་བ་བྱེད་པའི་",
            "ཚོགས་ཀྱི་འཇུག་པ་མངོན་པར་གསལ་བའི་ཚེ་",
            "ནམ་སོང་བ་ལ་འགྲོ་བ་ཡོད་པར་འདོད་།",
            ""
        ],
        [
            "དེ་དག་ནི་མངོན་པར་གསལ་བ་བཀག་པས་",
            "འགྲོ་བ་ཡང་མི་འགྲུབ་པའི་ཕྱིར་",
            "རྟོག་པ་ཙམ་དུ་ཟད་དོ།།",
            "འདིར་སྨྲས་པ། ",
            "མ་སོང་བ་ལ་ནི་འགྲོ་བ་མེད་དེ་",
            "དེར་འགྲོ་བའི་བྱ་བ་མ་ཞུགས་པའི་ཕྱིར་རོ། །",
            "སོང་བ་ལ་ཡང་འགྲོ་བ་མེད་དེ",
            "འགྲོ་བའི་བྱ་བ་ཞིག་པའི་ཕྱིར་རོ། །",
            "བགོམ་པ་ལ་ནི་རྐང་པ་གཉིས་འཇོག་པ་དང་། ",
            "འདེགས་པའི་མཚན་ཉིད་ཀྱི་བྱ་བ་འཇུག་པའི་ཕྱིར་",
            "དེ་ལ་ནི་འགྲོ་བ་ཡོད་པ་ཁོ་ན་ཡིན་ཞེ་ན",
            "འདིར་བཤད་པ། ",
            "བགོམ་ལ་དོན་དམ་ཉིད་དུ་ན།།",
            "འགྲོ་བ་ཡོད་པ་མ་ཡིན་ཏེ།།",
            ""
        ],
        [
            "སོང་དང་མ་སོང་མ་གཏོགས་པར། །",
            "བགོམ་པར་རྟག་ཏུ་མེད་ཕྱིར་རོ། །",
            "ཞེས་བྱ་བ་འདི་ལ་བགོམ་པ་ཞེས་བྱ་བ་",
            "དེ་ནི་སོང་བའམ་མ་སོང་བའམ། ",
            "གང་ཅུང་ཟད་ནི་མ་སོང་བ་ཞིག་ཡིན་གྲང་།",
            "གཉི་གའི་དོན་ཡང་བསྟན་ཟིན་ཏོ།།",
            "འོན་ཏེ་གཉི་གའི་བདག་ཉིད་ཀྱི་",
            "བགོམ་པ་ཞིག་ཡོད་པར་འདོད་།",
            "དེ་ལ་ཡང་གང་ནས་རྐང་པ་",
            "བཏེག་པ་དེ་ནི་སོང་བ་ཡིན་།",
            "གང་དུ་རྐང་པ་འཇོག་པ་དེ་ནི་མ་སོང་བ་ཡིན་པས་",
            "དེ་གཉིས་ལས་མ་གཏོགས་པའི་གསུམ་པ་",
            "གང་བགོམ་པ་ཞེས་བྱ་བར་གྱུར་པ་དེ་ནི་",
            "ཅི་ཡང་མེད་པས་དེའི་ཕྱིར་བགོམ་པ་ལ་",
            "ཡང་འགྲོ་བ་ཡོད་པ་མི་འཐད་དོ།།",
            "ཅི་སྟེ་བགོམ་པ་ཞེས་བྱ་བ་ནི་",
            "བརྗོད་པར་བྱ་བ་མ་ཡིན་པ་།",
            ""
        ],
        [
            "དེ་ནི་སོང་བ་ཉིད་དམ་མ་སོང་བ་ཉིད་དུ་",
            "ཐ་སྙད་གདགས་པར་མི་ནུས་པ་ཉིད་ཡིན་ནོ་ཞེ་།",
            "དེའི་ཕྱིར་བཤད་པ། ",
            "བགོམ་པ་སོང་དང་མ་སོང་བར། །",
            "བརྗོད་པ་མིན་ལའང་འགྲོ་མེད་དེ།།",
            "ལམ་ཡིན་ཕྱིར་ན་འདས་པ་བཞིན། །",
            "ཡང་ན་མ་འོངས་ལམ་བཞིན་ནོ།།",
            "ཞེས་བྱ་བ་ནི་གལ་ཏེ་བརྗོད་པར་བྱ་བ་ཡང་མ་ཡིན་ལ་",
            "བློའི་སྤྱོད་ཡུལ་དུ་ཡང་ཡོད་པ་མ་ཡིན་ན་ནི་",
            "དེས་ན་མེད་པ་ཁོ་ན་ཡིན་ནོ།།",
            "གལ་ཏེ་ཡོད་ན་ཡང་དེ་ལ་འགྲོ་བ་ཡོད་པར་མི་རིགས་།",
            "ལམ་ཡིན་པའི་ཕྱིར་དང་། ",
            "འདས་པ་དང་མ་འོངས་པའི་ལམ་དག་པ་བཞིན་ནོ།།",
            ""
        ],
        [
            "འདིར་སྨྲས་པ། ",
            "འགྲོ་བ་ནི་ཡོད་པ་ཁོ་ན་ཡིན་།",
            "དེས་དེ་དང་ལྡན་པའི་ཐ་སྙད་ཡོད་པའི་ཕྱིར་རོ། །",
            "འདི་ན་གང་ཡོད་པ་མ་ཡིན་པ་དེ་ལ་ནི་",
            "དེས་དེ་དང་ལྡན་པའི་ཐ་སྙད་མེད་དེརི་བོང་གི་",
            "རྭ་ཅན་ཞེས་བྱ་བའི་ཐ་སྙད་མེད་པ་བཞིན་ནོ།།",
            "འགྲོ་བ་ཡོད་པ་ལ་ནི་དེས་",
            "དེ་དང་ལྡན་པའི་ཐ་སྙད་ཡོད་དེ།།",
            "དཔེར་ན་ཙཻ་ཏྲ་འགྲོའོ་ཞེས་བྱ་བ་ལྟ་བུའོ།།",
            "དེའི་ཕྱིར་འགྲོ་བ་ཡོད་པ་ཁོ་ན་ཡིན་ནོ་ཞེ་།",
            ""
        ],
        [
            "འདིར་བཤད་པ། ",
            "ཙཻ་ཏྲ་འགྲོའོ་",
            "ཞེས་བྱ་བའི་ཐ་སྙད་གང་ཡིན་པ་དེ་",
            "ཡང་དག་པར་ན་འགྲོ་བ་པོའམ་",
            "འགྲོ་བ་པོ་མ་ཡིན་པ་ཞིག་ལ་བརྟག་གྲང་ན་",
            "དེ་ལ་རེ་ཞིག ། ",
            "འགྲོ་མ་གྲུབ་ཕྱིར་འགྲོ་པོ་མེད།།",
            "དེ་ཕྱིར་དེ་ནི་འགྲོ་མི་འདོད།།",
            "ཅེས་བྱ་བ་ནི་གང་གི་ཚེ་སོང་བ་དང་མ་སོང་བ་དང་། ",
            "བགོམ་པའི་ལམ་དག་ལ་འགྲོ་བ་",
            "རྣམ་པ་ཐམས་ཅད་དུ་མ་གྲུབ་པའི་ཕྱིར། ",
            "འགྲོ་བ་ཡོད་པ་མ་ཡིན་པ་དེའི་ཚེ་",
            "འགྲོ་བ་པོ་ཡང་མེད་བཞིན་དུ་",
            "ཇི་ལྟར་འགྲོ་བ་ཡོད་པ་ཞིག་གང་དུ་འགྲོ་ན་",
            "ཙཻ་ཏྲ་འགྲོ་བ་པོ་ཞེས་བྱ་བའི་ཐ་སྙད་དུ་།",
            "གལ་ཏེ་དེ་འགྲོ་བ་པོའི་ངོ་བོ་ཉིད་ཡིན་པར་གྱུར་ན་",
            ""
        ],
        [
            "ནི་དེ་ནམ་ཡང་འགྲོ་བའི་བྱ་བ་དང་བྲལ་བར་མི་འགྱུར་རོ། །",
            "དེའི་ཕྱིར་འགྲོ་བ་པོ་དེ་ནི་འགྲོ་བར་མི་འདོད་དོ།།",
            "ཁ་ཅིག་འགྲོ་བ་པོ་མ་ཡིན་པར་བྱ་བའི་",
            "ཤུགས་ཀྱིས་འགྲོ་བར་འདོད་པ་དེ་དག་ལ་ཡང་། ",
            "འགྲོ་པོ་མིན་པར་འགྲོ་མི་རིགས། །",
            "འགྲོ་དང་བྲལ་ཕྱིར་སྔོན་བཞིན་ནོ།།",
            "ཞེས་བྱ་བ་སྨྲས་།",
            "ངོ་བོ་ཉིད་ཀྱིས་འགྲོ་བ་པོ་མ་ཡིན་པ་ཡང་འགྲོ་བར་མི་རིགས་།",
            "འགྲོ་བ་དང་བྲལ་བའི་ཕྱིར་དཔེར་ན་སྔོན་དང་",
            "ཕྱི་མ་དག་ལ་དེའི་ངོ་བོ་ཉིད་མེད་པའི་ཕྱིར་",
            "འགྲོ་བར་མི་རིགས་པ་བཞིན་ནོ།།",
            "གཞན་ཡང་གལ་ཏེ་",
            "འགྲོ་བ་པོ་མ་ཡིན་ན་ནི་ཇི་ལྟར་འགྲོ་བ་པོ་།",
            ""
        ],
        [
            "འོན་ཏེ་འགྲོ་བ་པོ་ཡིན་ན་ནི་འོ་ན་དེ་ལྟར་ན་",
            "འགྲོ་བ་པོ་མ་ཡིན་ཞེས་བྱ་བར་འགལ་ལོ། །",
            "རྣམ་གྲངས་ལས་འགྲོ་བ་པོ་ཡིན་པ་དང་། ",
            "འགྲོ་བ་པོ་མ་ཡིན་པ་ཞིག་འགྲོ་བ་པོ་ཉིད་དུ་",
            "ཁས་ལེན་པ་ལ་ནི་འགྲོ་བ་པོ་ཡིན་པ་དང་། ",
            "འགྲོ་བ་པོ་མ་ཡིན་པ་ལས་གཞན་པའི་གསུམ་པ་ནི་",
            "མེད་པས་དེ་ལ་འགྲོ་བ་ཡང་",
            "ཡོད་པ་མ་ཡིན་པའི་ཕྱིར་དེ་ནི་གྱི་ནའོ།།",
            "གལ་ཏེ་འགྲོ་བ་ནི་ཡོད་པ་ཁོ་ན་ཡིན་།",
            "འགྲོ་བ་པོའི་མི་མཐུན་པའི་ཕྱོགས་",
            "འདུག་པ་པོ་ཡོད་པའི་ཕྱིར་རོ་ཞེ་།",
            "འདུག་པ་པོ་དཔྱད་པ་ཡང་དེ་ཉིད་ཡིན་།",
            "ཅི་འགྲོ་བ་པོ་འདུག་གམ་འོན་ཏེ་",
            "འགྲོ་བ་པོ་མ་ཡིན་པ་འདུག་གྲང་ན་",
            "དེ་ལ་རེ་ཞིག་འགྲོ་བ་པོ་ནི་མི་འདུག་།",
            ""
        ],
        [
            "འགྲོ་བའི་བྱ་བ་དང་མ་བྲལ་བའི་ཕྱིར་རོ། །",
            "འགྲོ་བ་པོ་མ་ཡིན་པ་ཡང་མི་འདུག་།",
            "འགྲོ་བ་དང་བྲལ་བ་ལ་ནི་ཐ་སྙད་དུ་ཡང་",
            "འགྲོ་བ་ལས་ལྡོག་པའི་འདུག་པ་མི་འཐད་པའི་ཕྱིར་རོ། །",
            "དེ་གཉིས་ལས་གཞན་པའི་གསུམ་པ་ནི་",
            "མེད་པས་དེའི་ཕྱིར་འགྲོ་བའི་མི་མཐུན་པའི་ཕྱོགས་",
            "འདུག་པ་པོ་ཡོད་པའི་ཕྱིར་རོ་ཞེས་བྱ་བའི་",
            "གཏན་ཚིགས་ཀྱི་དོན་མ་གྲུབ་པ་ཉིད་དོ།།",
            "བྱེ་བྲག་པ་དག་གིས་སྨྲས་པ། ",
            "གང་འགྲོ་བའི་བྱ་བ་མ་སྐྱེས་པས་མི་འགྲོ་བར་ནི་རིགས་སོ།།",
            "འགྲོ་བའི་བྱ་བ་སྐྱེས་པ་ནི་འགྲོ་བར་འགྱུར་།",
            "གང་གི་ཕྱིར་རྫས་ལས་གཞན་པའི་འགྲོ་བ་ཡོད་པས་",
            "དེ་དང་ལྡན་པའི་ཕྱིར་འགྲོ་བ་པོའི་",
            "ངོ་བོ་ཉིད་མ་ཡིན་ཡང་འགྲོ་བ་ཁོ་ནར་འགྱུར་།",
            "རང་གི་བདག་ཉིད་ལས་གཞན་པའི་འགྲོ་བའི་",
            "དངོས་པོ་དང་འབྲེལ་བའི་ཡུལ་ལས་",
            "ལྷ་སྦྱིན་འགྲོ་བ་དང་ལྡན་ནོ་ཞེས་བྱ་བའི་བློ་འབྱུང་།",
            ""
        ],
        [
            "བློ་དང་སྒྲ་རྗེས་སུ་འཇུག་པའི་ཕྱིར་དཔེར་ན་",
            "ལྷ་སྦྱིན་དབྱུག་པ་དང་ལྡན་ནོ་ཞེས་བྱ་བའི་",
            "བློ་འབྱུང་བ་ལྟ་བུའོ་ཞེས་སྨྲ་བར་ནུས་སོ་ཞེ་།",
            "འདིར་བཤད་པ། ",
            "རང་ལས་གཞན་པའི་དོན་འབྲེལ་པ། །",
            "འགྲོ་པོ་སྙམ་པའི་བློ་འདི་འདོད།།",
            "བློ་དང་སྒྲ་རྗེས་འཇུག་པའི་ཕྱིར། །",
            "དབྱུག་ཅན་བཞིན་མིན་རྗེས་འགྲོ་མེད།།",
            "ཅེས་བྱ་བ་ནི་ཕ་རོལ་པོ་དག་གིས་རང་གི་",
            "བདག་ཉིད་ལས་གཞན་པའི་འགྲོ་བའི་",
            "དངོས་པོ་དང་འབྲེལ་བའི་ཡུལ་ལ་ལྷ་སྦྱིན་འགྲོ་",
            "བ་དང་ལྡན་ནོ་ཞེས་བྱ་བའི་བློ་འབྱུང་སྟེ",
            "བློ་དང་སྒྲ་རྗེས་སུ་འཇུག་པའི་ཕྱིར། །",
            "དཔེར་ན་ལྷ་སྦྱིན་དབྱུག་པ་དང་ལྡན་ནོ་ཞེས་",
            "བྱ་བའི་བློ་འབྱུང་བ་ལྟ་བུའོ་ཞེས་སྨྲས་པའི་ཚིག་",
            "དེས་རང་ལས་གཞན་པའི་དོན་དང་འབྲེལ་པ་",
            "ལ་འགྲོ་བ་པོ་སྙམ་པའི་བློ་འདི་འབྱུང་བར་",
            "འདོད་དེབློ་དང་སྒྲ་རྗེས་སུ་འཇུག་པའི་ཕྱིར་",
            "དཔེར་ན་དབྱུག་པ་ཅན་བཞིན་ནོ་ཞེས་བྱ་བའི་",
            "ཚད་མ་ཉེ་བར་བཞག་པ་དེ་ནི་དེ་ལྟ་མིན་།",
            ""
        ],
        [
            "ཅིའི་ཕྱིར་ཞེ་ན། ",
            "རྗེས་སུ་འགྲོ་བ་མེད་པའི་ཕྱིར་རོ་ཞེས་བྱ་བར་སྦྱར་རོ། །",
            "ཇི་ལྟར་རྗེས་སུ་འགྲོ་བ་མེད་ཅེ་།",
            "དབྱུག་པ་དང་དབྱུག་པ་ཅན་དག་ནི་དོན་དམ་པར་ན་",
            "ངོ་བོ་ཉིད་མེད་པའི་ཕྱིར་དང་ལྡན་པ་ཤིན་ཏུ་",
            "མེད་པའི་ཕྱིར་རྗེས་སུ་འགྲོ་བ་མེད་དོ།།",
            "ཀུན་རྫོབ་ཏུ་ནི་འདུ་བྱེད་ཀྱི་ཚོགས་ཡུལ་གཞན་དུ་",
            "འབྱུང་བའི་ཁྱད་པར་གྱི་མཚན་ཉིད་ལ་འདི་འགྲོ་བ་དང་ལྡན་ནོ་",
            "ཞེས་བྱ་བའི་ཐ་སྙད་ཙམ་ཡོད་མོད་ཀྱི་འདུ་བྱེད་ཀྱི་",
            "ཚོགས་དེ་ལས་གཞན་པའི་འགྲོ་བ་ནི་ཅི་ཡང་ཡོད་པ་མ་ཡིན་པས་",
            "དེའི་ཕྱིར་དེ་ཡང་བཟང་པོ་མ་ཡིན་ནོ།།",
            "རང་གི་སྡེ་པ་ཁ་ཅིག་ན་རེ་འབྱུང་བ་དང་འབྱུང་བ་ལས་",
            "གྱུར་པའི་ཚོགས་འདུན་པའི་རྒྱུ་དང་འབད་པ་བསྐྱེད་པས་",
            "རླུང་གི་ཁམས་ཀྱིས་བདས་པས་ཡུལ་གཞན་དུ་",
            "རྒྱུན་ཆགས་སུ་འབྱུང་བ་ལ་འགྲོ་ཞེས་བྱ་བར་ཟད་ཀྱི་",
            "འགྲོ་བ་ཞེས་བྱ་བ་འགྲོ་བ་པོ་ལས་",
            "དོན་ཐ་དད་པར་གྱུར་པ་ནི་མེད་དེ",
            "སྐྱེ་བའི་ཕྱོགས་ཉིད་དུ་སྐྱེ་བ་པོ་ཞིག་པའི་ཕྱིར་",
            "མེ་ལ་སོགས་པའི་རྒྱུན་བཞིན་པས་འགྲོ་བ་ནི་",
            "འཁྲུལ་པ་ཡིན་ནོ་ཞེས་ཟེར་བ་དེ་དག་ལ་ཡང་",
            "ཁོ་བོ་ཅག་ནི་དོན་དམ་པར་འགྲོ་བ་ཞེས་བྱ་བ་མེད་པ་དང་། ",
            "ཀུན་རྫོབ་ཏུ་ནི་དེ་འདོད་པ་ཁོ་ན་ཡིན་པར་བསྟན་པའི་ཕྱིར། ",
            "རྒྱུན་ཆགས་ཡུལ་གཞན་འབྱུང་བ་ཡི། །",
            "འདུ་བྱེད་རྒྱུན་ལ་བརྟེན་ནས་ནི། །",
            "མེ་ལ་སོགས་བཞིན་འཁྲུལ་པའི་འགྲོ།།",
            ""
        ],
        [
            "དེ་ཡང་ཀུན་རྫོབ་དེ་ཉིད་མིན།།",
            "ཞེས་བྱ་བ་སྨྲས་།",
            "གཅིག་པ་ཉིད་དང་ཐ་དད་པ་ཉིད་བཀག་པའི་ཕྱིར་དང་། ",
            "འདུས་པའི་བདག་ཉིད་ཡིན་པའི་ཕྱིར་དང་། ",
            "ཤེས་པ་ཉིད་འཁྲུལ་པའི་ཕྱིར་རོ་",
            "ཞེས་བྱ་བར་བསམས་སོ།།",
            "གྲངས་ཅན་དག་ནི་རྡུལ་གྱི་ཤས་ཆེ་བའི་",
            "བྱ་བ་བྱེད་པའི་ཚོགས་ཀྱི་འཇུག་པ་",
            "མངོན་པར་གསལ་བའི་ཚེ་།",
            "འགྲོ་བ་པོ་ཡོད་པར་འདོད་པས་དེ་དག་གི་ཕྱིར། ",
            "སེར་སྐྱ་པ་ཡིས་རྣམ་བརྟགས་པའི། །",
            "འགྲོ་པོ་དོན་དམ་ཉིད་མི་རིགས། །",
            "ཚོགས་པ་རྫས་སུ་མེད་ཕྱིར་དང་། །",
            "ཡང་ན་གཡོ་བ་མེད་ཕྱིར་རོ། །",
            "ཞེས་བྱ་བ་སྨྲས་སོ།།",
            "གལ་ཏེ་སེར་སྐྱ་པ་དག་ན་རེ། ",
            "གང་དག་ལ་ཚོགས་པ་རྫས་སུ་ཡོད་པ་",
            "མ་ཡིན་པ་དེ་དག་ལ་ནི་སྐྱོན་དེར་འགྱུར་གྱི། ",
            "ཁོ་བོ་ཅག་ནི་ཚོགས་པ་ཅན་",
            "རྫས་སུ་ཡོད་པ་ཁོ་ནར་འདོད་དེ",
            ""
        ],
        [
            "བྱེད་པ་ཚོགས་པའི་ཡན་ལག་རྣམས་མ་བཟུང་ན་",
            "བྱ་བ་ཚོགས་པ་ཅན་ཡང་གཟུང་དུ་མེད་པའི་ཕྱིར་",
            "ཚོགས་པའི་ཡན་ལག་གི་བདག་ཉིད་བཞིན་ནོ་",
            "ཞེས་ཟེར་བ་དེ་དག་གི་འདི་ལྟར་གསལ་བར་བྱ་སྟེ",
            "གལ་ཏེ་ཚོགས་པ་རྫས་ཡོད་དེ།།",
            "ཚོགས་བྱེད་མ་བཟུང་གཟུང་མེད་ཕྱིར། །",
            "དེ་ཡི་བདག་བཞིན་དེ་མི་རིགས། །",
            "དེ་དག་རྫས་སུ་མེད་ཕྱིར་རོ། །",
            "ཞེས་བྱ་བ་ནི་བྱ་བ་ལ་སོགས་པ་འབྱུང་བ་ཆེན་པོ་བཞི་དང་། ",
            "བྱེད་པ་མིག་ལ་སོགས་པ་དེ་དག་ནི་རིགས་པ་མ་ཡིན་ཏེ",
            "བྱ་བ་བྱེད་པ་ཚོགས་པའི་ཡན་ལག་དེ་དག་",
            "རྫས་སུ་ཡོད་པ་མ་ཡིན་པའི་ཕྱིར་རོ། །",
            "དེ་དག་ཇི་ལྟར་རྫས་སུ་ཡོད་པ་ཉིད་མ་ཡིན་པ་",
            "དེ་ལྟར་ནི་སྔར་བསྟན་ཟིན་ཏོ།།",
            "དེའི་ཕྱིར་འགྲོ་བ་དང་འོང་བའི་རྣམ་པར་བཞག་པ་ནི་",
            "འཇིག་རྟེན་པའི་ཐ་སྙད་ཡིན་པས་",
            "དོན་དམ་པར་དཔྱད་པ་མི་བཟོད་དོ།།",
            "བྱ་བ་ལྷག་མ་དགག་པ་ཡང་། །",
            "ཕྱོགས་དེས་རབ་ཏུ་བསྟན་པ་ཡིན།།",
            ""
        ],
        [
            "ཇི་ལྟར་ཞེ་།",
            "འདི་ནི་ལྷ་སྦྱིན་སྨྲའོ་ཞེས་བྱ་བ་དེ་ཡང་སྨྲས་པ་སྨྲའམ། ",
            "འོན་ཏེ་མ་སྨྲས་པ་སྨྲ་གྲང་།",
            "རེ་ཞིག་སྨྲས་པ་ལ་ནི་སྨྲ་བ་མེད་།",
            "ཚིག་གི་བྱ་བ་འདས་པའི་ཕྱིར་རོ། །",
            "མ་སྨྲས་པ་ལ་ཡང་སྨྲ་བ་མེད་།",
            "ཚིག་གི་བྱ་བ་མ་ཞུགས་པའི་ཕྱིར་རོ། །",
            "སྨྲ་བཞིན་པ་ཡང་སྨྲ་བ་མེད་།",
            "སྨྲས་པ་དང་མ་སྨྲས་པ་མ་གཏོགས་པར་",
            "སྨྲ་བཞིན་པ་མེད་པའི་ཕྱིར་རོ། །",
            "དེ་བཞིན་དུ་ཇི་ལྟར་སྨྲ་བ་པོ་སྨྲའམ་",
            "སྨྲ་བ་པོ་མ་ཡིན་པ་སྨྲ་གྲང་།",
            ""
        ],
        [
            "དེ་ལ་སྨྲ་བ་པོ་གང་སྨྲ་བར་འགྱུར་བ་ནི་མེད་།",
            "རྣམ་པ་ཐམས་ཅད་དུ་སྨྲ་བ་མེད་པའི་ཕྱིར་རོ། །",
            "སྨྲ་བ་པོ་མ་ཡིན་པ་ལ་ཡང་སྨྲ་བ་མེད་།",
            "སྨྲ་བ་དང་མི་ལྡན་པའི་ཕྱིར་རོ། །དེ་གཉིས་ལས་གཞན་པའི་སྨྲ་བ་པོ་ནི་མི་འཐད་།",
            "སྔོན་དང་ཕྱི་མ་དག་ལ་དེའི་ངོ་བོ་ཉིད་མེད་",
            "པ་བཞིན་པས་དེའི་ཕྱིར་སུ་ཞིག་སྨྲ་བར་།",
            "དེ་བཞིན་དུ་སྨྲ་བ་པོ་དང་སྨྲ་བ་",
            "གཅིག་གམ་ཐ་དད་པ་ཅིག་ཡིན་གྲང་།",
            "གཉི་ག་ཡང་སྐྱོན་དུ་འགྱུར་རོ། །",
            "དེ་བཞིན་དུ་ཟ་བ་པོ་ཟ་བར་བྱེད་པ་དང་། ",
            "བྱེད་པ་པོ་ལས་བྱེད་པ་དང་། ",
            "གཅོད་པ་པོ་གཅོད་པ་དང་། ",
            "ལྟ་བ་པོ་ལྟ་བ་ལ་སོགས་པ་དག་ཀྱང་",
            "འགྲོ་བ་དང་འགྲོ་བ་པོ་བཀག་པ་བཞིན་དུ་",
            "དཔྱད་པ་དང་དགག་པ་འདྲ་བར་བྱའོ།།",
            ""
        ],
        [
            "དེའི་ཕྱིར་ལུང་ལས། ",
            "རབ་འབྱོར་ཆོས་ཐམས་ཅད་ནི་འོང་བ་དང་འགྲོ་བ་མེད་པ་།",
            "དེ་དག་ནི་གནས་དེ་ལས་མི་འདའོ་ཞེས་གསུངས་པ་དང་། ",
            "དེ་བཞིན་དུ། ",
            "འདི་ལ་འོང་མེད་འགྲོ་བ་འགའ་ཡང་མེད།།",
            "ཆོས་རྣམས་ཐམས་ཅད་ནམ་མཁའ་ཇི་བཞིན་ནོ།།",
            "ཞེས་གསུངས་པ་དང་། ",
            "དེ་བཞིན་དུ་ཆོས་ཐམས་ཅད་ནི་བླུན་པ་དང་། ",
            "སེམས་མེད་པ་དང་། ",
            "བྱ་བ་མེད་པ་དང་། ",
            "རྩྭ་དང་ཤིང་དང་རྩིག་པ་ལྟ་བུའོ།།",
            "ཞེས་གསུངས་པ་ལ་སོགས་པ་དེ་དག་གྲུབ་པ་ཡིན་ནོ།།",
            "འདིར་སྨྲས་པ་ནང་གི་དངོས་པོ་རྣམས་ནི་",
            "དོན་དམ་པར་ངོ་བོ་ཉིད་ཡོད་པ་ཁོ་ན་ཡིན་།",
            ""
        ],
        [
            "དེ་དག་ལ་བཅིངས་པ་དང་",
            "ཐར་པ་ཡོད་པའི་ཕྱིར་རོ། །",
            "ཡོད་པ་མ་ཡིན་པ་ལ་ནི་དེ་དག་མེད་དེ་",
            "མོ་གཤམ་གྱི་བུ་ལས་བཅིངས་པ་དང་",
            "ཐར་པ་དག་མེད་པ་བཞིན་ནོ།།",
            "ནང་གི་དངོས་པོ་རྣམས་ལ་ནི་བཅིངས་",
            "པ་དང་ཐར་པ་དག་ཡོད་།",
            "གང་གི་ཕྱིར་ཞེ་།",
            "བཅོམ་ལྡན་འདས་ཀྱིས། ",
            "དམ་ཆོས་རྣམ་པར་མི་ཤེས་པའི། །",
            "བྱིས་པ་ལ་ནི་འཁོར་བ་རིང་། །",
            "ཞེས་གསུངས་པ་དང་། ",
            "དེ་བཞིན་དུ་འཁོར་བའི་བཙོན་ར་ནས་",
            "ཡང་དག་པར་བཟླ་བའི་ཕྱིར་འཕགས་པའི་",
            "ལམ་ཡན་ལག་བརྒྱད་པ་བསྟན་ཏོ་",
            "ཞེས་གསུངས་པའི་ཕྱིར་རོ་ཞེ་།",
            "འདིར་བཤད་པ། ",
            "གལ་ཏེ་དངོས་ཉིད་ཡོད་འདོད་དེ།།",
            "འཁོར་དང་ཐར་པ་ཡོད་ཕྱིར་ན།།",
            ""
        ],
        [
            "གང་ཚེ་ཇི་ལྟར་རྣམ་བརྟགས་པ། །",
            "དེ་དག་རང་བཞིན་རྣམ་དཔྱད་ན།།",
            "ངེས་གཟུང་མེད་པ་དེ་ཡི་ཚེ། །",
            "ཇི་ལྟར་བཅིངས་ཤིང་གང་ནས་ཐར།།",
            "གང་གི་ཚེ་མཚན་ཉིད་བྱེད་པ་དག་གིས་",
            "ཇི་ལྟར་རྣམ་པར་བརྟགས་པའི་ནང་གི་དངོས་པོ་",
            "དེ་དག་གི་རང་བཞིན་རྣམ་པར་གཞག་པ་",
            "ཇི་སྐད་བསྟན་པའི་རིམ་པས་རྣམ་པར་དཔྱད་པ་ན།།",
            "ངེས་པར་གཟུང་དུ་མེད་པ་དེའི་ཚེ་ན་གང་ཞིག་",
            "དེ་ལྟར་བཅིངས་ཤིང་གང་ནས་ཐར་བར་འགྱུར་།",
            "དེའི་ཕྱིར་གཏན་ཚིགས་ཀྱི་དོན་མ་གྲུབ་པ་ཉིད་དོ།།",
            "ཅི་བཅིངས་པ་དང་ཐར་པ་",
            "དག་མི་འཐད་པ་ཁོ་ན་ཡིན་ནམ་ཞེ་།",
            ""
        ],
        [
            "དེའི་ཕྱིར་འདུ་བྱེད། ",
            "ངོ་བོ་ཉིད་ཡོད་མ་ཡིན་པ། །",
            "སྒྱུ་མ་རྨི་ལམ་ལྟ་བུ་དང་། །",
            "རང་གི་རྒྱུ་དང་རྐྱེན་དབང་ལས། །",
            "བདག་ཉིད་ཁྱད་པར་འཐོབ་ལ་འཐད།།",
            "ཅེས་བྱ་བ་སྨྲས་།",
            "གང་དག་ལ་འདུ་བྱེད་རྣམས་ངོ་བོ་ཉིད་ཡོད་པ་དེ་དག་ནི་",
            "སྔར་དཔྱད་པའི་གཏན་ཚིགས་དག་གི་ཕྱིར་",
            "བཅིངས་པ་དང་ཐར་བ་དག་མི་འཐད་དོ།།",
            "འདུ་བྱེད་རྣམས་ངོ་བོ་ཉིད་ཡོད་པ་མ་ཡིན་པ་སྒྱུ་མ་དང་",
            "སྨིག་རྒྱུ་ལྟ་བུ་རང་གི་རྒྱུ་དང་རྐྱེན་གྱི་དབང་ལས་",
            "སྐད་ཅིག་མ་སྔ་མ་དང་མཚན་ཉིད་མི་འདྲ་བའི་",
            "རང་གི་བདག་ཉིད་ཀྱི་ཁྱད་པར་ཐོབ་པ་དག་ལ་ནི་",
            "བཅིངས་པ་དང་ཐར་པ་དག་འཐད་དོ།།",
            "ཇི་ལྟར་ཞེ་།",
            ""
        ],
        [
            "འདི་ན་འདུ་བྱེད་ཀྱི་ཚོགས་ཐོག་མ་མེད་པའི་",
            "དུས་ན་ཞུགས་པ་བདག་དང་བདག་གིར་",
            "འཛིན་པའི་འཛིན་ཁྲིས་ཟིན་པ། ",
            "འདོད་ཆགས་ལ་སོགས་པ་ཉོན་མོངས་པའི་ལྕགས་སྒྲོག་གིས་",
            "བཅིངས་པ་ལས་ཡང་དག་པའི་ཤེས་པ་བསྐྱེད་པས། ",
            "བཅིང་བ་མཐའ་དག་བཀྲོལ་ཞིང་",
            "འཁོར་བའི་བཙོན་ར་ནས་ཡང་དག་པར་",
            "འདས་པའི་ཐར་པ་ཞེས་བྱ་བ་ཐ་སྙད་དུ་གཏོགས་པའི་",
            "ཤེས་རབ་ཀྱིས་ཐ་སྙད་གདགས་པ་འཐད་དོ།།",
            "དོན་དམ་པར་ནི་མ་ཡིན་།",
            "དེ་ལྟར་ཡང་ཇི་སྐད་དུ། ",
            "དེ་བཞིན་གཤེགས་པས་འཁོར་བ་ལྡོག་པར་",
            "མཛད་ཀྱང་དེར་འགའ་ཡང་འཁོར་བ་མེད་།",
            "དེ་བཞིན་གཤེགས་པས་མྱ་ངན་ལས་འདས་པ་",
            "སྟོན་པར་མཛད་ཀྱང་དེར་འགའ་ཡང་མྱ་ངན་ལས་",
            "འདས་པ་མེད་དོ་ཞེས་གསུངས་པ་ལྟ་བུའོ།།",
            "རང་གི་སྡེ་པ་ཁ་ཅིག་ན་རེ། ",
            "རྒྱུ་དང་རྐྱེན་གཅིག་ནས་གཅིག་ཏུ་བརྒྱུད་པའི་",
            "རྒྱུན་འབྲེལ་པའི་མིང་དང་གཟུགས་འདོད་ཆགས་ལ་སོགས་པ་དང་། ",
            "ལྷན་ཅིག་སྐྱེས་པ་ཐར་པའི་མི་མཐུན་པའི་",
            "ཕྱོགས་དང་ལྡན་པ་ནི་བཅིངས་པ་ཞེས་བྱ་བ་།",
            ""
        ],
        [
            "བཅིངས་པ་ལ་དམ་པའི་ཆོས་མཉན་པ་དང་",
            "ཚུལ་བཞིན་ཡིད་ལ་བྱེད་པ་ལས་བྱུང་བའི་",
            "ཡང་དག་པའི་ཤེས་པའི་སྒྲོན་མ་མི་ཤེས་པའི་",
            "མུན་པ་དང་བྲལ་བ་སྐྱེས་པས་འདོད་ཆགས་",
            "ལ་སོགས་པའི་འཆིང་བ་ལས་གྲོལ་བ་ནི་ཐར་",
            "པ་ཞེས་བྱ་བའོ་ཞེས་ཟེར་བ་དེ་དག་གི་ཕྱིར་བཤད་པ། ",
            "མིང་དང་གཟུགས་ནི་དོན་དམ་དུ། །",
            "འཁོར་བར་རིགས་པ་མ་ཡིན་།",
            "འདུས་བྱས་ཡིན་ཕྱིར་ཕྱི་རོལ་གྱི། །",
            "ས་ལ་སོགས་པ་མི་འདོད་བཞིན། །",
            "ཞེས་བྱ་བ་ལ་མིང་ནི་ཕུང་པོ་",
            "གཟུགས་ཅན་མ་ཡིན་པ་བཞི་པོ་དག་གོ།།",
            "གཟུགས་ནི་ལུས་དང་དབང་པོ་ཞེས་བྱ་བའི་ཚོགས་སོ།།",
            "དེ་ནི་དོན་དམ་པར་ན་འཁོར་བར་འབྱུང་ཞིང་",
            "འགྲོ་བ་དང་ཀུན་དུ་འགྲོ་བར་མི་རིགས་།",
            "རྒྱུ་དང་རྐྱེན་དག་གིས་མངོན་པར་འདུས་བྱས་པའི་ཕྱིར། ",
            "དཔེར་ན་ཕྱི་རོལ་གྱི་ས་ལ་སོགས་པ་དག་",
            "འདུས་བྱས་ཡིན་པའི་ཕྱིར་འཁོར་བར་མི་འདོད་པ་བཞིན་ནོ།།",
            "དེ་ཐར་པ་ཡང་མི་འཐད་།",
            ""
        ],
        [
            "ཇི་ལྟར་ཞེ་ན། ",
            "མིང་གཟུགས་དོན་དམ་ཉིད་དུ་ན།།",
            "ཇི་ལྟར་ཡང་ནི་ཐར་མི་འགྱུར།།",
            "སྐྱེ་དང་ལྡན་ཕྱིར་འཇིག་པའི་ཕྱིར། །",
            "ཕྱི་རོལ་ཆུ་ལ་སོགས་པ་བཞིན། །",
            "ཞེས་བྱ་བ་ནི་འདི་ལ་དེའི་རྒྱུན་ཐར་པར་བརྟག་གམ་",
            "སྐད་ཅིག་མ་ཐར་པར་བརྟག་གྲང་ན",
            "དེ་ལ་རེ་ཞིག་རྒྱུན་ནི་རྫས་སུ་ཡོད་པ་མ་ཡིན་པ་ཉིད་ཀྱིས་",
            "ཆུའི་རླབས་འབྱུང་བ་དང་འགག་པ་བཞིན་ལ་",
            "སྐད་ཅིག་མ་ཡང་བཅིངས་པ་ནི་",
            "བཅིངས་པའི་དུས་ཉིད་དུ་ཞིག་པའི་ཕྱིར་དང་།",
            "དུས་ཕྱི་མར་འབྱུང་བ་ཡང་",
            "བཅིངས་བཞིན་ཁོ་ནར་འབྱུང་བའི་ཕྱིར་",
            "ཐར་པར་ག་ལ་འགྱུར་ཏེདེ་ལྟར་རེ་ཞིག་",
            "མིང་དང་གཟུགས་ལ་བཅིངས་པ་དང་ཐར་པ་དག་མི་འཐད་དོ།།",
            "གནས་མ་བུའི་སྡེ་པ་དག་ནི་",
            "ཕུང་པོ་དང་སྐྱེ་མཆེད་དང་ཁམས་རྣམས་ལས་",
            "གཞན་པའི་གང་ཟག་འཁོར་བ་དང་ཐར་པར་འདོད་པས་",
            "དེ་དགག་པའི་ཕྱིར་བཤད་པ། ",
            "གང་ཟག་ཡང་དག་ཉིད་དུ་ནི། །",
            "འཁོར་དང་ཐར་བར་མི་འགྱུར་།",
            ""
        ],
        [
            "གདགས་བྱ་ཡིན་ཕྱིར་ཁང་པ་བཞིན། །",
            "བརྗོད་བྱ་ཡིན་ཕྱིར་དྲི་དང་འདྲ།།",
            "ཞེས་བྱ་བ་ནི་དཔེར་ན་རྩྭ་དང་ཤིང་དང་",
            "ས་དང་སྨྱིག་མ་དང་རྡོ་བ་དང་སོ་ཕག་",
            "ལ་སོགས་པ་དག་གིས་ཁང་པར་གདགས་པ་དེ་བཞིན་དུ། ",
            "ཕུང་པོ་དང་། ",
            "ཁམས་དང་། ",
            "སྐྱེ་མཆེད་དག་ལ་བརྟེན་ནས་",
            "གང་ཟག་ཏུ་གདགས་པར་ཟད་པས་",
            "དེ་དག་མེད་པར་དེ་བསྟན་དཀའོ།།",
            "དེའི་ཕྱིར་གང་ཟག་ནི་ཁང་པ་ལ་སོགས་པ་བཞིན་དུ་",
            "གདགས་པར་བྱ་བ་ཡིན་པའི་ཕྱིར་དང་། ",
            "དྲི་བཞིན་དུ་བརྗོད་པར་བྱ་བ་ཡིན་པའི་ཕྱིར་",
            "བཅིངས་པ་དང་ཐར་པ་མེད་དོ།།",
            "ཡང་ན་གང་ཟག་དེ་ནི་ཡོད་པ་ཉིད་མ་ཡིན་།",
            "གཟུགས་སུ་རུང་བ་དང་མྱོང་བ་དང་",
            "མཚན་མར་འཛིན་པ་དང་མངོན་པར་འདུ་བྱེད་པ་དང་། ",
            "རྣམ་པར་ཤེས་པར་བྱེད་པ་དག་ལས་",
            "གཞན་པའི་མཚན་ཉིད་དམིགས་སུ་མེད་པའི་ཕྱིར། ",
            "ནམ་མཁའི་མེ་ཏོག་བཞིན་པས། ",
            "དེའི་ཕྱིར་བཤད་པ། ",
            "ཡང་ན་གང་ཟག་གང་ཟག་མིན།།",
            ""
        ],
        [
            "རྒྱུ་དང་ལྡན་ཕྱིར་བུམ་པ་བཞིན། །",
            "སྐྱེ་དང་ལྡན་ཕྱིར་འཇིག་པའི་ཕྱིར། །",
            "ཤེས་བྱ་ཡིན་ཕྱིར་འོང་བ་བཞིན། །",
            "ཞེས་བྱ་བ་ནི་འདི་ལ་གང་ཟག་དེ་ཕུང་པོ་",
            "ལ་སོགས་པ་ལས་གཞན་ཞིག་ཡིན་ནམ། ",
            "གཞན་མ་ཡིན་པ་ཞིག་ཡིན་གྲང་།",
            "གལ་ཏེ་གཞན་ཡིན་ན་",
            "ནི་མཚན་ཉིད་མེད་པར་འགྱུར་རོ། །",
            "གཞན་མ་ཡིན་ན་ནི་ཕུང་པོ་ལ་སོགས་པ་ཞིག་པ་ན་",
            "གང་ཟག་ཀྱང་འཇིག་པའི་སྐྱོན་དུ་འགྱུར་རོ། །",
            "ཅི་སྟེ་གང་ཟག་དེ་གཅིག་པ་ཉིད་དང་ཐ་དད་པ་",
            "ཉིད་དུ་བརྗོད་པར་བྱ་བ་ཉིད་ཀྱང་མ་ཡིན་།",
            "རྫས་སུ་ཡང་ཡོད་པར་འདོད་དོ་ཞེ་།",
            "དེ་ལྟ་ཡང་མི་རིགས་།",
            ""
        ],
        [
            "གང་ཟག་བརྗོད་དུ་མེད་ཕྱིར་བས། །",
            "རྫས་སུ་ཡོད་པ་མ་གྲུབ་སྟེ།།",
            "དྲི་དང་དཀར་སྔོར་བརྗོད་མེད་པའི། །",
            "མོ་གཤམ་བུས་ནི་མ་ངེས་འགྱུར།།",
            "ཞེས་བྱ་བ་ལ་བརྗོད་དུ་མེད་པའི་ཕྱིར་",
            "ཞེས་བྱ་བ་འདིས་ནི་ཕ་རོལ་པོའི་གཏན་ཚིགས་ཀྱི་",
            "དོན་མ་ངེས་པ་ཉིད་དུ་སྟོན་ཏེ།།",
            "བརྗོད་དུ་མེད་པའི་ཕྱིར་ཞེས་བྱ་བའི་གཏན་ཚིགས་",
            "ཀྱིས་གང་ཟག་དེ་རྫས་སུ་ཡོད་པར་མི་འགྲུབ་།",
            "ཅི་རེ་ཞིག་དྲི་བརྗོད་དུ་མེད་ཀྱང་རྫས་སུ་",
            "ཡོད་པ་བཞིན་དུ་གང་ཟག་ཀྱང་བརྗོད་དུ་",
            "མེད་པའི་ཕྱིར་རྫས་སུ་ཡོད་པར་འགྱུར་རམ། །",
            "འོན་ཏེ་མོ་གཤམ་གྱི་བུ་དཀར་པོ་དང་སྔོན་པོར་",
            "བརྗོད་དུ་མེད་པའི་ཕྱིར་རྫས་སུ་མེད་པ་བཞིན་དུ་",
            "གང་ཟག་ཀྱང་བརྗོད་དུ་མེད་པའི་ཕྱིར། ",
            "རྫས་སུ་མེད་པར་འགྱུར་བ་མ་ངེས་པས་",
            "དེ་རྫས་སུ་ཡོད་པ་ཉིད་ཉམས་སོ།།",
            "དེ་ལྟར་ཕུང་པོ་བདག་མེད་ཅིང་། །",
            "སྲོག་མེད་སེམས་ཅན་ཡོད་མིན་པ། །",
            "མཁས་པས་གཟུ་བོའི་བློ་དག་གིས། །",
            "ཅི་རིགས་པར་ནི་ཤེས་པར་བྱ།།",
            ""
        ],
        [
            "ཞེས་བྱ་བ་ནི་གང་ཟག་དགག་པ་དང་འདྲ་བའི་ཕྱིར་རོ། །",
            "ཞེས་བྱ་བར་བསམས་སོ།།",
            "དེ་ལ་བདག་ཅེས་བྱ་བ་ནི་གྲངས་ཅན་དང་",
            "བྱེ་བྲག་པ་དག་གི་གཞུང་ལས་རྒྱུན་དུ་འགྲོ་བའམ། ",
            "འབྱུང་པོ་ཐམས་ཅད་ཀྱིས་བརྟག་པར་",
            "བྱ་བ་ཡིན་པའི་ཕྱིར་བདག་ཅེས་བྱའོ།།",
            "སྲོག་ཅེས་བྱ་བ་ནི་གཅེར་བུ་པ་དག་གི་གཞུང་ལས་",
            "འཚོ་བའི་དོན་གྱིས་སྲོག་ཅེའོ། །",
            "སེམས་ཅན་ཞེས་བྱ་བ་ནི་རྒོལ་བ་ཐམས་ཅད་ཀྱི་",
            "གཞུང་ལས་ཡོད་པའི་དངོས་པོ་ནི་སེམས་ཅན་ནོ་ཞེ་འམ། །",
            "འགྲོ་བ་རྣམས་སུ་སྦྱོར་བ་ནི་སེམས་ཅན་ནོ་ཞེའོ། །",
            "གང་ཟག་ཅེས་བྱ་བ་ནི་གནས་མ་བུའི་སྡེ་པ་དག་གི་",
            "གཞུང་ལས་ཡང་འགྲོ་བ་ལེན་པའི་ཕྱིར་གང་ཟག་ཅེའོ། །",
            "བདག་བཀག་པ་བཞིན་དུ་སྲོག་དང་",
            "གང་ཟག་དགག་པ་ཡང་འདྲ་བར་མཐོང་ནས",
            "ལུས་དང་དབང་པོའི་ཚོགས་རྣམས་ལ།།",
            "དེ་ཉིད་དུ་ན་བདག་མེད་འདོད།།",
            "རྒྱུ་དང་ལྡན་ཕྱིར་ཀ་བ་བཞིན། །",
            "ཡང་ན་བསགས་ཕྱིར་གྲོག་མཁར་བཞིན། །",
            "ཞེས་བྱ་བ་སྨྲས་།",
            ""
        ],
        [
            "བདག་མེད་ཅེས་བྱ་བ་ནི་དེ་དག་ལས་",
            "བདག་བྲལ་བའི་ཕྱིར་བདག་མེད་དོ།།",
            "གྲོག་མཁར་བཞིན་ཞེས་བྱ་ནི་གྲོག་མའི་",
            "བྲུན་བཞིན་ནོ་ཞེས་བྱ་བའི་ཐ་ཚིག་གོ།།",
            "མུ་སྟེགས་ཅན་དག་ན་རེ་བདག་ནི་ཡོད་པ་ཁོ་ན་ཡིན་།",
            "དྲན་པ་དང་ངོ་ཤེས་པ་དང་། ",
            "ཤེས་པ་སྐྱེ་བ་ལ་སོགས་པའི་གཏན་ཚིགས་དག་གིས་",
            "ལུས་དང་དབང་པོའི་ཚོགས་དག་ནི་བདག་དང་བཅས་པ་ཡིན་ནོ།།",
            "བུམ་པ་དང་སྣམ་བུ་ལ་སོགས་པ་བདག་མེད་པ་",
            "དག་ལ་ནི་དྲན་པ་དང་ངོ་ཤེས་པ་སྐྱེ་བ་",
            "མ་མཐོང་བས་དེའི་ཕྱིར་དྲན་པ་ལ་སོགས་པ་",
            "དག་ནི་བདག་གི་ཆོས་ཡིན་པའི་ཕྱིར། ",
            "དེས་ན་བདག་ཡོད་པ་ཁོ་ནར་",
            "རྗེས་སུ་དཔག་གོ་ཞེས་ཟེར་རོ། །",
            "འདིར་བཤད་པ། ",
            "དྲན་པ་དང་ནི་ངོ་ཤེས་དང་། །",
            "ཤེས་སྐྱེ་ལ་སོགས་གཏན་ཚིགས་ཀྱིས། །",
            "བདག་ཡོད་ཉིད་དུ་དམ་བཅའ་བ། །",
            "གཏན་ཚིགས་རྣམས་ནི་མ་གྲུབ་ཉིད། །",
            "ཅེས་བྱ་བ་།",
            "ཇི་ལྟར་ཉམས་སུ་མྱོང་བའི་",
            "ཡུལ་དྲན་པ་ནི་དྲན་པའི་ཆོས་སོ།།",
            ""
        ],
        [
            "ངོ་ཤེས་པ་ནི་འདུ་བྱེད་ཀྱི་ཆོས་སོ།།",
            "རྟོག་གེའི་ཡུལ་ལ་ཤེས་པ་སྐྱེ་བ་དེ་དག་ནི་",
            "བདག་མེད་ཀྱང་རྒྱུ་དང་རྐྱེན་སོ་སོར་ངེས་པ་ཚོགས་པའི་",
            "དབང་ལས་སེམས་དང་སེམས་ལས་བྱུང་བའི་",
            "རྣམ་གྲངས་ཀྱི་གནས་སྐབས་ཀྱི་ཁྱད་པར་",
            "དེ་དག་འབྱུང་བར་འགྱུར་བས། ",
            "དེའི་ཕྱིར་ཕ་རོལ་པོའི་གཏན་ཚིགས་རྣམས་ནི་",
            "སངས་རྒྱས་པ་དག་ལས་གཞན་དུ་མ་གྲུབ་པ་ཉིད་དང་། ",
            "ཕུང་པོ་ལས་གཞན་པའི་བདག་མེད་པའི་ཕྱིར་",
            "གཞི་མ་གྲུབ་པ་ཉིད་ཀྱང་ཡིན་ནོ།།",
            "གཞན་ཡང་། ",
            "གལ་ཏེ་དབང་བཅས་ལུས་ལ་ནི། །",
            "བདག་ཡོད་ཉིད་དུ་སྒྲུབ་བྱེད་ན།།",
            "གཏན་ཚིགས་ཐུན་མོང་ཉིད་མི་འགྱུར།།",
            "རྗེས་སུ་འགྲོ་བ་མེད་ཕྱིར་རོ། །",
            "ཞེས་བྱ་བ་ནི་དབང་པོ་དང་བཅས་པའི་",
            "ལུས་ལ་དྲན་པ་ལ་སོགས་པ་དམིགས་པའི་ཕྱིར་",
            "བདག་ཡོད་པ་ཉིད་དུ་སྒྲུབ་པ་ནི་ཅི་དང་འདྲ་",
            "ཞེས་བྱ་བའི་ཆོས་མཐུན་པའི་དཔེ་མེད་པའི་ཕྱིར་",
            "གཏན་ཚིགས་ཐུན་མོང་མ་ཡིན་པ་ཉིད་དུ་འགྱུར་རོ། །",
            "དྲན་པ་ལ་སོགས་པ་བདག་མེད་པ་དག་ལ་ཡང་",
            "དྲན་པ་དང་ངོ་ཤེས་པ་དང་། ",
            "ཤེས་པ་སྐྱེ་བ་དག་མཐོང་བའི་ཕྱིར་",
            "དྲན་པ་ལ་སོགས་པའི་གཏན་ཚིགས་",
            "དག་གི་དོན་འགལ་བ་ཉིད་ཀྱང་ཡིན་ནོ།།",
            "གལ་ཏེ་འདི་སྙམ་དུ་བདག་ཅེས་བྱ་བའི་སྒྲ་ནི་",
            "ཁ་ཅིག་ལ་ཉེ་བར་གདགས་སུ་རུང་བའི་ཕྱིར་",
            "དོན་ཇི་ལྟ་བ་བཞིན་ཉིད་།",
            ""
        ],
        [
            "དཔེར་ན་བྲམ་ཟེའི་ཁྱེའུ་སེང་གེ་ཞེས་བྱ་བ་ཡང་",
            "བྲམ་ཟེའི་ཁྱེའུ་དེ་ལ་གཡེར་བག་དང་། ",
            "གཏུམ་བག་དང་། ",
            "མཐུ་རྩལ་ལ་སོགས་པ་དག་སྣང་བས་",
            "དེ་ལ་སེང་གེ་ཞེས་བྱ་བའི་",
            "ཐ་སྙད་ཉེ་བར་གདགས་སུ་ཡོད་པ་ལས་།",
            "ལོགས་ཤིག་ན་སེང་གེ་ཞེས་བྱ་བ་",
            "རལ་པ་སྤུངས་པ་ལ་སོགས་པའི་ཁྱད་པར་དང་ལྡན་པའི་",
            "རི་དྭགས་ཀྱི་རྒྱལ་པོ་དངོས་ཡོད་པར་ཤེས་པ་དེ་བཞིན་དུ་",
            "ལུས་དང་དབང་པོ་དང་བློའི་ཚོགས་",
            "སྐད་ཅིག་མ་ལ་དྲན་པ་དང་ངོ་ཤེས་པ་དང་། ",
            "ཤེས་པ་སྐྱེ་བ་ལ་སོགས་པ་ཉེ་བར་གདགས་པ་སྣང་བ་ལས་ན་",
            "བདག་ཅེས་བྱ་བ་དངོས་པོ་གང་ལ་",
            "དེ་དག་ཡོད་པའི་བདག་དེ་ཡོད་པ་ཁོ་ན་ཡིན་ནོ་",
            "སྙམ་དུ་ཕ་རོལ་པོ་དག་དྲན་པ་ལ་སོགས་པའི་",
            "ཉེ་བར་གདགས་པ་ཡོད་པའི་སྒོ་།",
            "ལུས་དང་དབང་པོ་དང་བློའི་ཚོགས་",
            "དེ་ལས་གཞན་པའི་བདག་ཡོད་དོ་",
            "སྙམ་དུ་སེམས་པའི་དོགས་པ་བསུ་ནས་",
            "འདིར་སློབ་དཔོན་གྱིས་བཤད་པ། ",
            "གལ་ཏེ་བདག་སྒྲ་དོན་བཞིན་ཏེ།།",
            "འགའ་ལ་ཉེ་བར་གདགས་པའི་ཕྱིར། །",
            "སེང་གེའི་སྒྲ་དང་འདྲ་ཞེ་ན།།",
            "བདག་ནི་གྲུབ་པ་ཉིད་མི་འགྱུར།།",
            "ཞེས་བྱ་བ་ནི་གང་གི་ཕྱིར་དཔེ་མེད་པ་དང་། ",
            "གྲུབ་པ་ལ་སྒྲུབ་པ་ཉིད་ཡིན་པའི་ཕྱིར་།",
            ""
        ],
        [
            "འདི་ལྟར་སྒྲ་གང་ཁ་ཅིག་ལ་ཉེ་བར་གདགས་པ་",
            "དེ་ནི་འདུས་པའི་ཚོགས་ལ་མཐོང་།",
            "སེང་གེ་ལ་སོགས་པའི་སྒྲ་བཞིན་ནོ།།",
            "བདག་ནི་འདུས་པའི་བདག་ཉིད་མ་ཡིན་པས་",
            "དེའི་ཕྱིར་འདུས་པའི་བདག་ཉིད་མ་ཡིན་པ་གང་ལ་ཡང་",
            "ཉེ་བར་གདགས་པ་མི་སྣང་བའི་ཕྱིར་དཔེ་མེད་དོ།།",
            "གྲུབ་པ་ལ་སྒྲུབ་པ་ཉིད་ཀྱང་ཡིན་།",
            "འདི་ལྟར་ཁོ་བོ་ཅག་ཀྱང་ཐ་སྙད་དུ་",
            "རྣམ་པར་ཤེས་པ་ལ་བདག་གི་སྒྲ་དངོས་སུ་འདོགས་ཏེ།།",
            "འདི་ལྟར་རྣམ་པར་ཤེས་པ་ནི་ཡང་སྲིད་པ་",
            "ལེན་པའི་ཕྱིར་བདག་ཡིན་ནོ་ཞེས་ལུས་དང་",
            "དབང་པོའི་ཚོགས་དག་ལ་ཉེ་བར་འདོགས་པའི་ཕྱིར་།",
            ""
        ],
        [
            "ཇི་སྐད་དུ། དཔེར་ན་ཡན་ལག་ཚོགས་པ་ལ།།",
            "ཤིང་རྟ་ཞེས་ནི་དྲན་པ་ལྟར། །",
            "དེ་བཞིན་ཕུང་པོ་རྣམས་བརྟེན་ནས།།",
            "ཀུན་རྫོབ་ཏུ་ནི་སེམས་ཅན་བརྗོད།།",
            "ཅེས་གསུངས་པའི་ཕྱིར་རོ། །",
            "ཅི་སྟེ་རྣམ་ཤེས་ཡུལ་ལ་ནི། །",
            "དོན་བཞིན་གཞན་ལ་སྒྲུབ་ཅེ་ན།།",
            "རྟག་དང་ཀུན་འགྲོ་སོགས་བྲལ་ཕྱིར། །",
            "འགལ་བ་ཉིད་དུ་འགྱུར་བ་ཡིན།།",
            "ཞེས་བྱ་བ་ནི་ཅི་སྟེ་ཕ་རོལ་པོ་དག་སངས་རྒྱས་པ་ལ་",
            "རྣམ་པར་ཤེས་པ་ལ་དོན་ཇི་ལྟ་བ་བཞིན་གྱི་",
            "བདག་དངོས་ཡིན་པར་ཐ་སྙད་གདགས་པ་",
            "གྲུབ་པ་དེ་ཁོ་བོ་ཅག་བདག་དམ་པ་གཞན་ལ་",
            "དོན་ཇི་ལྟ་བ་བཞིན་གྱི་བདག་དངོས་ཡིན་པར་",
            "ཐ་སྙད་གདགས་སུ་རུང་བར་སྒྲུབ་པོ་ཞེ་།",
            ""
        ],
        [
            "དེ་ལྟར་ན་བདག་དམ་པ་དེ་རྣམ་པར་ཤེས་པ་",
            "ཁོ་ན་བཞིན་དུ་རྟག་པ་དང་ཀུན་ཏུ་འགྲོ་བ་ལ་",
            "སོགས་པ་དང་བྲལ་བས་དེའི་ཕྱིར་",
            "རྣམ་པར་ཤེས་པ་བཞིན་དུ་རྗེས་སུ་",
            "དཔོག་པས་མི་རྟག་པ་དང་། ",
            "ཀུན་ཏུ་འགྲོ་བ་མ་ཡིན་པ་ཉིད་ཀྱིས་",
            "བདག་དམ་པ་ཆོས་ཅན་དེའི་རང་གི་",
            "ངོ་བོ་གསལ་བའི་ཕྱིར་འགལ་བ་ཉིད་དུ་འགྱུར་རོ། །",
            "དེའི་ཕྱིར་གང་ལའང་དོན་དམ་དུ། །",
            "བཅིངས་དང་ཐར་པ་ཡོད་མི་འདོད།།",
            "ཅེས་བྱ་བ་ནི་མིང་དང་གཟུགས་སམ། ",
            "གང་ཟག་གམ། ",
            "བདག་གང་ལ་ཡང་བརྟག་མི་བཟོད་པའི་",
            "ཕྱིར་རོ་ཞེས་བྱ་བའི་ཐ་ཚིག་གོ།།",
            "སོང་དང་མ་སོང་བགོམ་པ་ཡི། །",
            "དེ་བཞིན་སེམས་ལ་ལྷག་མ་བཤད།།",
            "ཅེས་བྱ་བ་ནི་ཇི་ལྟར་སོང་བ་དང་",
            "མ་སོང་བ་དང་བགོམ་པ་ལ་འགྲོ་བ་",
            "མི་འཐད་པ་དེ་བཞིན་དུ་སེམས་ཀྱང་",
            "བཅིངས་པའམ་མ་བཅིངས་པའམ། ",
            "འཆིང་བ་བཞིན་པ་ཞིག་འཆིང་གྲང་།།",
            "གྲོལ་བ་ཡང་གྲོལ་བའམ་མ་གྲོལ་བའམ་",
            "གྲོལ་བཞིན་པ་ཞིག་འགྲོལ་གྲང་།",
            "དེ་ལ་རེ་ཞིག་བཅིངས་པ་ལ་ནི་",
            "ཡང་འཆིང་བ་དོན་མེད་དོ།།",
            ""
        ],
        [
            "མ་བཅིངས་པ་ལ་ཡང་འཆིང་བ་མེད་པའི་ཕྱིར་",
            "གྲོལ་བ་བཞིན་དུ་འཆིང་བ་མེད་དོ།།",
            "འཆིང་བཞིན་པ་ལ་ཡང་གཉི་གའི་སྐྱོན་དུ་འགྱུར་རོ། །",
            "གྲོལ་བ་ལ་ཡང་འགྲོལ་བ་མེད་།",
            "བཅིངས་པ་མེད་པའི་ཕྱིར་རོ། །",
            "མ་གྲོལ་བ་ལ་ཡང་འགྲོལ་བ་མེད་།",
            "དཔེར་ན་ཉོན་མོངས་པ་",
            "མཐའ་དག་གིས་བཅིངས་པ་བཞིན་ནོ།།",
            "ཅི་སྟེ་གྲོལ་བཞིན་པ་ལ་འགྲོལ་བ་ཡོད་།",
            "མཚན་ཉིད་ལས། ",
            "མི་སློབ་སེམས་ནི་སྐྱེ་བཞིན་པ། །",
            "སྒྲིབ་པ་ལས་ནི་རྣམ་པར་འགྲོལ། །",
            "ཞེས་འབྱུང་བའི་ཕྱིར་རོ་ཞེ་།",
            ""
        ],
        [
            "འགྲོལ་བཞིན་པ་དེ་ཡང་གང་།",
            "གལ་ཏེ་བཅིངས་པ་ཡིན་ན་ནི། །",
            "བཅིངས་པ་དང་འགྲོལ་བ་གཉིས་",
            "དུས་གཅིག་པའི་སྐྱོན་དུ་འགྱུར་རོ། །",
            "གལ་ཏེ་མ་བཅིངས་པ་ཡིན་ན་",
            "ནི་དེ་གང་ལས་གྲོལ་བར་།",
            "གལ་ཏེ་གཉིས་ཀའི་བདག་ཉིད་གཅིག་ན་ནི་མི་མཐུན་ཏེ་",
            "གལ་ཏེ་བཅིངས་པ་ཡིན་ན་ནི་གྲོལ་བ་མ་ཡིན་།",
            "འོན་ཏེ་གྲོལ་བ་ཡིན་ན་ནི་བཅིངས་པ་མ་ཡིན་ནོ།།",
            ""
        ],
        [
            "གལ་ཏེ་བརྗོད་པར་བྱ་བ་མ་ཡིན་པ་ཞིག་ན་ནི་",
            "ངོ་བོ་ཉིད་ཉམས་སོ།།",
            "སློབ་པའི་སེམས་སེམས་སྔ་མའི་སྐད་ཅིག་མ་ལ་",
            "ལྟོས་ནས་རྣམ་པར་གྲོལ་བར་རྟོག་པ་ལ་ནི་",
            "ཐ་སྙད་ཡིན་པའི་ཕྱིར་འདོད་པ་ཉམས་སོ།།",
            "དེའི་ཕྱིར་སེམས་ལ་ཡང་དོན་དམ་པར་ནི་",
            "བཅིངས་པ་དང་ཐར་པ་དག་མི་འཐད་དོ།།",
            "དེའི་ཕྱིར་ལུང་ལས་རིགས་ཀྱི་བུ་",
            "དེ་བཞིན་གཤེགས་པ་ནི་འཁོར་བ་སེལ་བར་མི་མཛད་།",
            "མྱ་ངན་ལས་འདས་པ་སྒྲུབ་པར་ཡང་མི་མཛད་དེ།།",
            "དེ་ཅིའི་ཕྱིར་ཞེ་།",
            ""
        ],
        [
            "འདི་ལྟར་མཉམ་པ་ཉིད་ལ་",
            "འཁོར་བར་འགྱུར་བ་ཡང་།",
            "མྱ་ངན་ལས་འདའ་བར་འགྱུར་བ་ཡང་།",
            "ཀུན་ནས་ཉོན་མོངས་པར་འགྱུར་བ་ཡང་།",
            "རྣམ་པར་བྱང་བར་འགྱུར་བ་ཡང་མེད་པའི་ཕྱིར་རོ་",
            "ཞེས་གསུངས་པ་ལ་སོགས་པ་དེ་དག་གྲུབ་པ་ཡིན་ནོ།།",
            "གལ་ཏེ་དེ་ལྟར་ཀུན་ནས་ཉོན་མོངས་པ་དང་",
            "རྣམ་པར་བྱང་བ་དག་ཡོད་པ་མ་ཡིན་།",
            "འོ་ན་ཅིའི་ཕྱིར་བཅོམ་ལྡན་འདས་ཀྱིས། ",
            "ཆགས་པས་ཆོས་རྣམས་མི་ཤེས་ཤིང་། །",
            "ཆགས་པས་ཆོས་རྣམས་མི་མཐོང་སྟེ།།",
            ""
        ],
        [
            "མི་གང་འདོད་ཆགས་བསྟེན་བྱེད་པ། །",
            "དེ་ཚེ་མུན་པས་མུན་ནག་འགྱུར།།",
            "ཞེས་བྱ་བ་ལ་སོགས་པ་ཀུན་ནས་ཉོན་མོངས་པའི་",
            "ཉེས་དམིགས་བསྟན་པ་མཛད་ཅིང་། །",
            "གང་དག་འཕགས་པའི་ཤེས་རབ་ཀྱིས་ངོམས་པ་",
            "དེ་དག་ནི་ངོམས་པའོ་ཞེས་བྱ་བ་",
            "ལ་སོགས་པ་ཅིའི་ཕྱིར་རྣམ་པར་བྱང་བའི་",
            "ཡོན་ཏན་བསྔགས་པར་མཛད་ཅེ་ནབཤད་པ། ",
            "ཆགས་པ་སྒྱུ་མ་ལྟ་བུའི་འདུ་བྱེད་ཀྱི་",
            "ཚོགས་འདོད་ཆགས་ལ་སོགས་པའི་འཇུག་པ་",
            "ཤས་ཆེ་བ་དྲི་ཟའི་གྲོང་ཁྱེར་གྱི་",
            "བུད་མེད་བཟང་མོ་ལ་ཆགས་པ་ལྟ་བུ་དང་། ",
            "དེའི་ཉེས་དམིགས་མཐོང་བ་ལ་བརྟེན་ནས་",
            "ཀུན་རྫོབ་པའི་འདོད་ཆགས་ལ་སོགས་པ་",
            "དེ་དག་ནི་ཡོད་པ་ཁོ་ན་ཡིན་ནོ།།",
            "དོན་དམ་པར་ནི། ",
            "གང་ཚེ་སེམས་ནི་འགག་པ་ལ།།",
            "མངོན་དུ་ཕྱོགས་ཤིང་སྐྱེས་པའི་ཚེ། །",
            "གང་ལ་གང་གིས་ཆགས་པར་འདོད།།",
            ""
        ],
        [
            "ཆགས་པ་འགའ་ལའང་མི་འདོད་དོ།།",
            "ཞེས་བྱ་བ་ནི་འདི་ལ་འདོད་ཆགས་དང་",
            "ལྷན་ཅིག་སྐྱེས་པའི་སེམས་ལ་ཆགས་པ་",
            "ཞེས་ཐ་སྙད་གདགས་པ་ཡིན་ན་",
            "དེ་ཡང་གང་གི་ཚེ་འགག་པ་ལ་མངོན་དུ་ཕྱོགས་བཞིན་",
            "ཁོ་ནར་སྐྱེས་པ་དེའི་ཚེ་ན་སེམས་འགག་པའི་ཆོས་ཅན་དེ་།",
            "གང་ལ་འདོད་ཆགས་གང་གིས་ཆགས་པར་འགྱུར།།",
            "གཞན་ཡང་འདོད་ཆགས་པ་གང་ཡིན་པ་དེ་ཡང་",
            "འགགས་ཤིང་ཉམས་པ་ན་ཆགས་པ་ལ་ཡང་",
            "འདོད་ཆགས་སྐྱེ་བར་མི་འདོད་།",
            "འདོད་ཆགས་སྐྱེ་བ་དོན་མེད་པར་འགྱུར་བའི་ཕྱིར་རོ། །",
            "ཆགས་པ་མ་ཡིན་པའི་སེམས་ཀྱི་སྐད་ཅིག་མ་ལ་",
            "ཡང་འདོད་ཆགས་ཡོད་པར་མི་འདོད་།",
            ""
        ],
        [
            "འདོད་ཆགས་དང་བྲལ་བ་བཞིན་ནོ།།",
            "གལ་ཏེ་སྐྱེ་བཞིན་ཆགས་ཤེ་ན།།",
            "དེ་ཅི་གལ་ཏེ་སྐྱེ་མངོན་ཕྱོགས། །",
            "ཞེས་བྱ་བ་ནི་གལ་ཏེ་སེམས་སྐྱེ་བཞིན་པ་ཆགས་པར་འགྱུར་རོ་",
            "ཞེ།",
            "སྐྱེ་བཞིན་པ་དེ་ཅི་སྐྱེས་པའམ་མ་སྐྱེས་པ་ཞིག་།",
            "གལ་ཏེ་སྐྱེ་བ་ལ་མངོན་དུ་ཕྱོགས་པ་ཡིན་།",
            "དེ་ནི་སྐྱེས་པ་མ་ཡིན་།",
            ""
        ],
        [
            "ཡོངས་སུ་མ་གྲུབ་པའི་ཕྱིར་རོ། །",
            "མ་སྐྱེས་པ་ཡང་མ་ཡིན་ཏེ་",
            "བྱ་བ་འཇུག་པའི་ཕྱིར་རོ་",
            "ཞེ།",
            "གལ་ཏེ་དེ་ལྟ་ན། ",
            "མ་སྐྱེས་པ་ལ་དེ་མི་འདོད།།",
            "གཞི་མེད་བྱ་བ་མི་ལྡན་ཕྱིར། །",
            "ཞེས་བྱ་བར་འགྱུར་རོ། །",
            "འདི་ལྟར་བྱ་བ་ནི་བྱེད་པ་པོ་ལ་བརྟེན་པ་ཡིན་།",
            "དཔེར་ན་ལྷ་སྦྱིན་ཟ་བར་བྱེད་དོ་",
            "ཞེས་བྱ་བ་དེ་ལྟ་བུ་ཡིན་།",
            "སྐྱེ་བཞིན་པ་ནི་རང་གི་ངོ་བོ་ཡོངས་སུ་མ་གྲུབ་པས་",
            "མ་སྐྱེས་པ་ཡིན་པས་",
            "དེ་ཅི་ལྟར་སྐྱེ་བའི་བྱ་བ་དང་ལྡན་པར་།",
            "གལ་ཏེ་སྐྱེ་བཞིན་པ་ནི་",
            "བརྗོད་པར་བྱ་བ་མ་ཡིན་པའོ་",
            "ཞེ།",
            ""
        ],
        [
            "དེ་ལྟ་ན་དེ་སྐྱེས་པ་ཉིད་དང་མ་སྐྱེས་པ་",
            "ཉིད་དུ་བརྗོད་པར་མི་ནུས་པས། ",
            "སྐྱེ་བཞིན་སྐྱེས་དང་མ་སྐྱེས་པར། །",
            "བརྗོད་པ་མིན་ལ",
            "འང་ཆགས་པ་མེད།།",
            "བརྗོད་མེད་སེམས་ཀྱང་ཆགས་མིན་ཏེ།།",
            "བརྗོད་དུ་མེད་ཕྱིར་འདོད་ཆགས་བཞིན། །",
            "ཞེས་བྱ་བར་འགྱུར་།",
            "གང་གི་ཕྱིར་འདོད་ཆགས་ཀྱང་ཆགས་པ་",
            "ཉིད་དམ་ཆགས་པ་མ་ཡིན་པ་ཉིད་དུ་",
            "བརྗོད་པར་བྱ་བ་མ་ཡིན་།",
            "ཇི་ལྟར་འདོད་ཆགས་ལས་ཆགས་པ་མེད་པ་བཞིན་དུ་",
            "སེམས་ཀྱང་དེ་བཞིན་ནོ་ཞེས་བྱ་བའི་ཐ་ཚིག་གོ།།",
            "གལ་ཏེ་སེམས་ནི་ཆགས་པ་ཡི། །",
            "རྣམ་པར་སྐྱེས་པ་ཆགས་འདོད་དེ།།",
            ""
        ],
        [
            "ཤེལ་ལ་ཚོན་ཆགས་བློ་བཞིན་ན།།",
            "དེའི་བློ་ཇི་ལྟར་ཆགས་ཉིད་ཡིན།།",
            "ཞེས་བྱ་བ་ནི་ཆགས་པ་དང་།",
            "ལྷག་པར་ཆགས་པ་དང་འདོད་ཆགས་",
            "ཞེས་བྱ་བ་དག་ནི་རྣམ་གྲངས་།",
            "སེམས་དེ་དག་གི་རྣམ་པར་",
            "ཡོངས་སུ་གྱུར་པ་ཆགས་པར་འདོད་།",
            "ཤེལ་ལ་ཚོན་གྱིས་ཆགས་པའི་བློ་བཞིན་ནོ།།",
            "ཞེས་ཕ་རོལ་པོའི་བསམ་པ་ཉེ་བར་བཞག་པའི་",
            "དཔེ་དེ་ལ་བསྒྲུབ་པར་བྱ་བས་སྟོང་པ་ཉིད་དུ་སྟོན་།",
            ""
        ],
        [
            "ཇི་ལྟར་འཇིག་རྟེན་ན་ནོར་བུ་ཤེལ་ལ་ཁ་བསྒྱུར་བའི་རྐྱེན་ཉེ་བར་གྱུར་པ་།",
            "དེའི་བདག་ཉིད་དུ་ཡོངས་སུ་གྱུར་པ་ལ་",
            "ཆགས་པ་ཞེས་ཉེ་བར་འདོགས་པས་",
            "དེའི་བློ་ཡང་ཆགས་པ་ཉིད་དུ་",
            "ཉེ་བར་བཏགས་པ་ཁོ་ནར་ཟད་དོ།།",
            "རིགས་པའི་སྒོ་ནས་ནི་",
            "རེ་ཞིག་ནོར་བུ་ཤེལ་དེ་ཉིད་ཀྱང་ཆགས་པ་མ་ཡིན་ན་",
            "དེའི་བློ་ལྟ་ཆགས་པ་ཉིད་དུ་ག་ལ་།",
            "དེ་བཞིན་དུ་སེམས་ཀྱི་སྐད་ཅིག་མ་ཡང་",
            "དང་པོ་ཡུལ་དང་ཕྲད་པ་ན་ཆགས་པའི་རྣམ་པར་ཡོངས་སུ་གྱུར་པ་ལ་",
            "ཆགས་པ་ཞེས་ཉེ་བར་གདགས་པར་ཟད་ཀྱི་",
            "དེ་ཆགས་པ་ཉིད་ནི་མ་ཡིན་།",
            "རྟོག་པ་དང་རྗེས་སུ་དྲན་པའི་",
            "རྣམ་པར་རྟོག་པ་དང་བྲལ་བའི་ཕྱིར་རོ། །",
            "དེས་མངོན་པར་བསྒྲུབས་པའི་",
            "སྐད་ཅིག་མ་གཉིས་པའི་བློ་སྐྱེ་བ་དེ་ལ་ནི་",
            "རེ་ཞིག་ཡུལ་ཉེ་བར་གནས་པ་མེད་དོ།།",
            "སེམས་ཀྱི་སྐད་ཅིག་མ་དང་པོའི་རྗེས་སུ་མྱོང་བ་ཡང་",
            "ཐ་སྙད་གདགས་སུ་རུང་བ་མ་ཡིན་པའི་ཕྱིར་",
            "དེ་ལ་ཡང་ཡུལ་ཡོད་པ་མ་ཡིན་ནོ།།",
            ""
        ],
        [
            "དེ་ལྟར་ཆགས་པ་མེད་པའི་ཕྱིར། །",
            "འདོད་ཆགས་རྟོག་པ་ཀུན་རྫོབ་ཡིན།།",
            "འདོད་ཆགས་བཞིན་དུ་ཆོས་རྣམ་ཀུན། །",
            "ཅི་རིགས་པར་ནི་ཤེས་པར་བྱ།།",
            "དངོས་པོ་རྫས་ལ་བརྟེན་རིགས་ན།།",
            "དེ་ཡང་དེ་ལས་དབྱེར་ཡོད་མིན།།",
            "ཞེས་བྱ་བ་ནི་འདི་ན་ཆགས་པར་",
            "བྱེད་པའི་དངོས་པོ་ནི་འདོད་ཆགས་སོ།།",
            "དངོས་པོ་དེ་ཡང་རྫས་ལ་བརྟེན་ཏེ་",
            "དཔེར་ན་སྣམ་བུའི་ཚོན་དང་། ",
            "འབྲས་ཆན་གྱི་ཚོས་པ་ཞེས་",
            "བྱ་བ་ལྟ་བུར་རིགས་གྲང་།",
            ""
        ],
        [
            "དངོས་པོ་དེ་ཡང་རྫས་དེ་ལས་",
            "ཐ་དད་པར་དབྱེ་ཞིང་བསྟན་པར་མི་ནུས་ཏེ།།",
            "དཔེར་ན་སྣམ་བུ་ལས་ལོགས་ཤིག་ན་",
            "ཚོན་ཡོད་པ་མ་ཡིན་པ་དང་། །",
            "འབྲས་ཆན་ལས་ལོགས་ཤིག་ན་",
            "ཚོས་པ་ཡོད་པ་མ་ཡིན་པ་ལྟ་བུའོ།།",
            "དེའི་ཕྱིར་འདོད་ཆགས་འདིས་སེམས་འདི་",
            "ཆགས་སོ་ཞེས་བྱ་བའི་ཐ་སྙད་འདི་སྒྲུབ་པར་",
            "དཀའ་བའི་ཕྱིར་འདོད་ཆགས་ཀྱི་",
            "རྟོག་པ་ནི་ཀུན་རྫོབ་པ་ཡིན་ནོ།།",
            "དེ་ཕྱིར་འདོད་ཆགས་ཇི་བཞིན་དུ། །",
            "སེམས་ལའང་ཆགས་པ་འཐད་མི་འགྱུར།།",
            "ཞེས་བྱ་བ་ནི་འདོད་ཆགས་དང་ཆགས་པ་གཉིས་",
            "དབྱེར་མེད་པས་རང་གི་བདག་ཉིད་ལ་བྱེད་པ་",
            "འགལ་བའི་ཕྱིར་རོ་ཞེས་བྱ་བར་བསམས་སོ།།",
            "དེ་གཉིས་དབྱེར་མེད་པ་ནི་",
            "ཚད་མ་འདིས་སྒྲུབ་པར་བྱེད་།",
            ""
        ],
        [
            "འདོད་ཆགས་ཆགས་ལས་གཞན་མི་རིགས། །",
            "ཆགས་པ་མ་བཟུང་གཟུང་མེད་ཕྱིར། །",
            "ཆགས་པ་ཉིད་བཞིན་ཞེས་བྱ་བ་ནི་འདོད་ཆགས་ནི་",
            "ཆགས་པ་ལས་ལོགས་ཤིག་ན་ཡོད་པ་མ་ཡིན་།",
            "ཆགས་པ་ཡང་འདོད་ཆགས་ལས་ལོགས་ཤིག་ན་",
            "ཡོད་པ་མ་ཡིན་པས་དཔེར་ན་ཆགས་པ་ཉིད་བཞིན་།",
            "འདོད་ཆགས་དང་ཆགས་པ་གཉིས་",
            "ཐ་དད་པ་མ་ཡིན་པའི་ཕྱིར་རོ། །",
            "ཐ་དད་ནའང་། ",
            "དེས་ནི་མི་ཆགས་གཞན་བཞིན་ནོ།།",
            "ཞེས་བྱ་བ་ནི་གང་དག་འདོད་ཆགས་ནི་",
            "ཆགས་པ་ལས་ཐ་དད་པ་ཡིན་ཏེ།།",
            "དཔེར་ན་ལེབ་རྒན་རྩི་དང་",
            "གུར་གུམ་ལ་སོགས་པ་གོས་པ་ཆགས་པ་བཞིན་དུ། ",
            "ཁ་དོག་ཡིད་འཕྲོག་པ་དང་། ",
            "སྒྲ་སྙན་པ་དང་། ",
            "དྲི་ཞིམ་པ་དང་། ",
            "རོ་མངར་བ་དང་། ",
            "རེག་བྱ་འཇམ་པ་ལ་སོགས་པ་དག་ལ་",
            "འདུན་པའི་འདོད་ཆགས་ཀྱི་སེམས་ཆགས་པར་",
            "འགྱུར་བར་འདོད་པ་དེ་ལ་ཡང་ཐ་དད་པ་ཉིད་",
            "ཡིན་པར་འདྲ་བཞིན་དུ་གཟུགས་ལ་སོགས་པས་ནི་",
            "སེམས་ཆགས་པར་འགྱུར་ལ",
            ""
        ],
        [
            "གཟུགས་ལ་སོགས་པ་དག་ཉིད་ནི་",
            "གཅིག་ལ་གཅིག་ཆགས་པར་མི་འགྱུར་བ་དང་། ",
            "ཡུལ་ཡིད་དུ་མི་འོང་བ་དག་གིས་ཀྱང་",
            "ཆགས་པར་མི་འགྱུར་བ་འདི་ལ་གཏན་ཚིགས་ཀྱི་",
            "ཁྱད་པར་ཡང་དག་པར་བརྗོད་དགོས་སོ།།",
            "གཞན་ཡང་གལ་ཏེ་སེམས་ལས་ལོགས་ཤིག་ན་",
            "འདོད་ཆགས་ཞེས་བྱ་བ་དམིགས་སུ་ཡོད་ཅིང་",
            "དེས་ཆགས་པ་ཉིད་དུ་འགྱུར་རོ་ཞེ་།",
            "དེའི་ཕྱིར། ",
            "དངོས་པོ་རྣམ་པར་རིག་པའི་སེམས། །",
            "འདོད་ཆགས་ལས་གཞན་ཡོད་མིན་ཏེ།།",
            "དམིགས་པ་ལ་སོགས་མཚུངས་ཕྱིར་དང་། །",
            "ཐ་དད་རྒྱུ་གཞན་མེད་ཕྱིར་རོ། །",
            "ཞེས་བྱ་བ་སྨྲས་།",
            "རྣམ་པར་ཤེས་པའི་མཚན་ཉིད་ནི་གཟུགས་ལ་སོགས་པའི་",
            "དངོས་པོ་སོ་སོར་རྣམ་པར་རིག་པ་ཡིན་ནོ།།",
            "དངོས་པོ་སོ་སོར་རྣམ་པར་རིག་པའི་རྣམ་པར་",
            "ཤེས་པ་ལས་ལོགས་ཤིག་ན་འདོད་ཆགས་ཀྱི་",
            "མྱོང་བ་འགའ་ཡང་ཡོད་པ་མ་ཡིན་།",
            ""
        ],
        [
            "གཟུགས་ལ་སོགས་པ་ལས་ལོགས་ཤིག་ན་",
            "ཡུལ་གཞན་འགའ་ཡང་ཡོད་པ་མ་ཡིན་པའི་ཕྱིར་དང་། ",
            "གང་གིས་ཐ་དད་པར་འགྱུར་བའི་རྒྱུ་གཞན་མེད་པའི་ཕྱིར་རོ། །",
            "དེ་ཕྱིར་འདུས་པ་གཅིག་རང་ཉིད། །",
            "སྐྱེས་ལ་ལྟོས་ནས་འདུས་པ་ཅན། །",
            "ཐ་སྙད་བསྟན་པ་ཉིད་འདོད་།",
            "མེ་ཏོག་རྒྱས་པས་ཤིང་བཞིན་ནོ།།",
            "ཞེས་བྱ་བ་ནི་ཁོ་བོ་ཅག་གི་ལུགས་ནི་",
            "ཡང་དག་པའི་ཀུན་རྫོབ་ཀྱི་བདེན་པའི་ཚུལ་གྱིས་",
            "འདོད་ཆགས་ལ་སོགས་པ་འདུས་པའི་ཡན་ལག་",
            "གཅིག་རང་གི་བདག་ཉིད་ཐོབ་པ་ལ་ལྟོས་ནས་",
            "སེམས་དང་སེམས་ལས་བྱུང་བ་འདུས་པ་ཅན་",
            "དག་ལ་འདོད་ཆགས་ལ་སོགས་པ་",
            "ཞེས་བྱ་བར་ཐ་སྙད་དུ་བསྟན་པ་ཉིད་དུ་འདོད་དེ",
            ""
        ],
        [
            "དཔེར་ན་རྩ་བ་དང་། ",
            "མྱུ་གུ་དང་ལྕུག་མ་དང་། ",
            "སྦལ་མིག་དང་། ",
            "ལོ་མ་དང་མེ་ཏོག་དང་། ",
            "འབྲས་བུ་ལ་སོགས་འདུས་པ་ཡན་ལག་ཅན་གྱི་",
            "ཤིང་ལ་མེ་ཏོག་གམ་འབྲས་བུའི་ཡན་ལག་གང་ཡང་",
            "རུང་བ་ཅིག་ཤས་ཆེར་གྱུར་པ་མཐོང་བ་ལ་",
            "ལྟོས་ནས་ཤིང་མེ་ཏོག་རྒྱས་སོ་ཞེའམ། ",
            "ལྗོན་པ་འབྲས་བུ་ཆགས་སོ་ཞེས་",
            "ཐ་སྙད་གདགས་པ་བཞིན་ནོ།།",
            "དེའི་ཕྱིར་རྣམ་པར་ཤེས་པ་དེ་ཉིད་ལ་",
            "གནས་སྐབས་གཞན་གྱི་བྱེ་བྲག་གིས་",
            "འདོད་ཆགས་ལ་སོགས་པའི་ཐ་སྙད་དུ་གདགས་པར་ཟད་དེ།།",
            "དེ་ཡང་འདུས་པའི་བདག་ཉིད་ཡིན་པའི་ཕྱིར་",
            "དོན་དམ་པ་མ་ཡིན་པས་འདོད་ཆགས་ཡོད་པ་མ་ཡིན་པའི་ཕྱིར། ",
            "ཆགས་པ་ཡང་ག་ལ་ཡོད་ལ་",
            "ཀུན་ནས་ཉོན་མོངས་པ་ཡང་ཡོད་པ་མ་ཡིན་ནོ།།",
            "དེའི་ཕྱིར་ལུང་ལས། ",
            "རབ་ཀྱི་རྩལ་གྱིས་རྣམ་པར་གནོན་པ་",
            "གཟུགས་ནི་འདོད་ཆགས་ཀྱི་ཆོས་ཅན་མ་།",
            ""
        ],
        [
            "འདོད་ཆགས་དང་བྲལ་བའི་ཆོས་ཅན་མ་།",
            "ཀུན་ནས་ཉོན་མོངས་པའི་ཆོས་ཅན་མ་།",
            "རྣམ་པར་བྱང་བའི་ཆོས་ཅན་མ་ཡིན་ནོ་",
            "ཞེས་གསུངས་པ་ལ་སོགས་པ་",
            "དེ་དག་ཉེ་བར་གཞག་པ་ཡིན་ནོ།།།།",
            "དབུ་མའི་སྙིང་པོའི་འགྲེལ་པ་རྟོག་གེ་འབར་བ། ",
            "བམ་པོ་དྲུག་པ། ",
            "འདིར་སྨྲས་པ། ",
            "འདོད་ཆགས་ནི་ཡོད་པ་ཁོ་ན་ཡིན་།",
            "དེ་སྤང་བ་བསྟན་པའི་ཕྱིར་རོ། །",
            "འདི་ལྟར་བཅོམ་ལྡན་འདས་ཀྱིས་དགའ་བའི་འདོད་ཆགས་དང་",
            "ལྷན་ཅིག་སྐྱེས་པའི་སྲེད་པ་ཟད་པ་དང་། ",
            "འདོད་ཆགས་དང་བྲལ་བ་དང་། ",
            "འགོག་པ་གང་ཡིན་པ་དེ་ནི་",
            "མྱ་ངན་ལས་འདས་པའོ་",
            "ཞེས་གསུངས་པའི་ཕྱིར་རོ་ཞེ་།",
            "བཤད་པ། ",
            "ཇི་སྐད་བསྟན་པའི་ཚུལ་གྱིས་",
            "འདོད་ཆགས་ཡོད་པ་མ་ཡིན་པའི་ཕྱིར། ",
            "དེ་སྤངས་ཕྱིར་ནི་མྱ་ངན་འདས།།",
            ""
        ],
        [
            "མི་རིགས་དེ་ཉིད་མི་འཐད་ཕྱིར། །",
            "མྱ་ངན་འདས་པ་དོན་དམ་དུ། །",
            "དངོས་དང་དངོས་མེད་མཚན་ཉིད་མིན།།",
            "ཞེས་བྱ་བ་ནི་མྱ་ངན་ལས་འདས་པས་དོན་དམ་པར་",
            "དཔྱད་པ་མི་བཟོད་པའི་ཕྱིར་དེ་ཉིད་མི་རིགས་སོ།།",
            "ཇི་ལྟར་ཞེ་།",
            "འདི་ལ་བྱེ་བྲག་ཏུ་སྨྲ་བ་དག་ནི་",
            "མྱ་ངན་ལས་འདས་པ་རྫས་སུ་ཡོད་པ་དང་། ",
            "རྟག་པ་དང་རྟག་པའི་དངོས་པོ་བདག་ཉིད་དུ་འདོད་དོ།།",
            "མདོ་སྡེ་པ་དང་གོས་དམར་སྡེ་པ་དག་ནི་ཕུང་པོ་མེད་པ་ཙམ་།",
            "མར་མེ་ཤི་བར་གྱུར་པ་ལྟར། །",
            "དེ་ཡི་སེམས་ནི་རྣམ་པར་ཐར།།",
            ""
        ],
        [
            "ཞེས་བརྗོད་།",
            "གནས་མ་བུའི་སྡེ་པ་དག་ནི་དངོས་པོ་དང་",
            "དངོས་པོ་མེད་པ་གཉི་གའི་བདག་ཉིད་།",
            "གང་གི་ཕྱིར་མྱ་ངན་ལས་འདས་པ་ནི་ལུས་དང་དབང་པོ་དང་། ",
            "བློ་མེད་པའི་ཕྱིར་དངོས་པོ་མེད་པ་ཡིན་།",
            "གཏན་གྱི་བདེ་བ་བླ་ན་མེད་པ་དང་ལྡན་པའི་ཕྱིར་",
            "དངོས་པོ་ཡིན་ནོ་ཞེས་ཟེར་རོ། །",
            "དེའི་དངོས་པོ་དང་དངོས་པོ་མེད་པ་བཀག་པས་",
            "གཉི་གའི་བདག་ཉིད་ཀྱང་བཀག་པ་བྱས་པར་འགྱུར་བས་",
            "དེའི་ཕྱིར་རེ་ཞིག་དངོས་པོ་དང་",
            "དངོས་པོ་མེད་པའི་བདག་ཉིད་དགག་པར་བྱ་སྟེ",
            "གལ་ཏེ་མྱ་ངན་འདས་དངོས་ན།།",
            "དངོས་པོ་ཡིན་ཕྱིར་དེ་འདུས་བྱས། །",
            "ཞེས་བྱ་བ་ལ་དངོས་པོ་ཞེས་བྱ་བ་",
            "འབྱུང་བའི་ཕྱིར་དངོས་པོ་།",
            ""
        ],
        [
            "རྒྱུ་དང་རྐྱེན་རྣམས་ཀྱིས་འདུས་བྱས་པ་",
            "ཞེས་བྱ་བའི་ཐ་ཚིག་གོ།།",
            "དེའི་ཕྱིར་མྱ་ངན་ལས་འདས་པ་དངོས་པོར་",
            "རྗེས་སུ་དཔོག་པས་འདུས་བྱས་ཉིད་ཀྱིས་",
            "འདུས་མ་བྱས་ཉིད་བསལ་བའི་ཕྱིར་",
            "ཆོས་ཅན་གྱི་ངོ་བོ་ཉིད་ཉམས་སོ།།",
            "གཞན་ཡང་མྱ་ངན་ལས་འདས་པ་ནི་",
            "འདུས་བྱས་ཀྱི་གཉེན་པོ་ཡིན་པར་འདོད་།",
            "གལ་ཏེ་འདུས་བྱས་ཡིན་།",
            "གཉེན་པོ་མ་ཡིན་འདུས་བྱས་ཕྱིར། །",
            "དཔེར་ན་འདུས་བྱས་འགག་པ་བཞིན། །",
            "ཞེས་བྱ་བ་ལྟར་འགྱུར་རོ། །",
            "གལ་ཏེ་དངོས་མེད་གཞན་རྟེན་འགྱུར།།",
            "དངོས་པོ་མེད་ཕྱིར་ཞིག་པ་བཞིན། །",
            "དེ་ནི་གཉེན་པོར་མི་འདོད་དེ།།",
            ""
        ],
        [
            "གཞན་ལ་རྟེན་ཕྱིར་ཞིག་བཞིན་ནོ།།",
            "ཞེས་བྱ་བ་ལ་དངོས་པོ་མེད་པ་དང་། ",
            "རྫས་སུ་ཡོད་པ་མ་ཡིན་པ་དག་ནི་རྣམ་གྲངས་།",
            "གལ་ཏེ་མྱ་ངན་ལས་འདས་པ་དངོས་པོ་",
            "མེད་པ་ཉིད་ཡིན་ན་བདེ་བ་ཉིད་",
            "ལ་སོགས་པར་མི་འཐད་པའི་ཕྱིར། །",
            "ནམ་མཁའི་མེ་ཏོག་བཞིན་པས་",
            "ངོ་བོ་ཉིད་ཉམས་སོ།།",
            "དེ་གཞན་ལ་བརྟེན་པ་ཡིན་པར་ཡང་འགྱུར་ཏེ།།",
            "དངོས་པོ་མེད་པའི་ཕྱིར་ཞིག་པ་བཞིན་།",
            ""
        ],
        [
            "དཔེར་ན་ཀོང་བུ་དང་འབྲུ་མར་དང་",
            "སྙིང་པོ་ལ་སོགས་པ་འདུས་པ་ལས་མར་མེ་",
            "ཞེས་བྱ་བར་འཇིག་རྟེན་ལ་གྲགས་པ་",
            "ཕྱིས་དངོས་པོ་མེད་པར་གྱུར་པ་ནི་དངོས་པོ་",
            "གཞན་ལ་བརྟེན་པ་བཞིན་དུ་མྱ་ངན་ལས་",
            "འདས་པ་ཕུང་པོའི་རྒྱུན་གྱི་",
            "སྲེད་པ་ཟད་པ་ལས་ལེན་པ་མེད་པ་དང་། ",
            "དངོས་པོ་མེད་པ་ཞེས་བྱ་བ་ཡང་མར་མེ་ཞིག་པ་བཞིན་དུ་",
            "དངོས་པོ་ལ་བརྟེན་པ་ཉིད་དུ་འགྱུར་རོ། །",
            "ཁྱེད་ཅག་མྱ་ངན་ལས་འདས་པ་ནི་མི་འཇིག་པ་དང་",
            "རྟག་པར་ཁས་ལེན་ན་དེ་གཞན་ལ་བརྟེན་པ་དང་། ",
            "ཞིག་པ་ལྟ་བུ་ཡིན་ན་",
            "འཁོར་བའི་གཉེན་པོ་ཉིད་ཡིན་པར་ཡང་མི་འཐད་དོ།།",
            "འོ་ན་ལུང་ལས། ",
            "དགེ་སློང་དག་མྱ་ངན་ལས་འདས་པ་དེ་ནི་མ་སྐྱེས་པ་དང་། ",
            "མ་བྱུང་བ་དང་། ",
            "འདུས་མ་བྱས་པ་ཉིད་དུ་ཡོད་དོ་ཞེས་གསུངས་པས་",
            "འདུས་མ་བྱས་པའི་བདག་ཉིད་ཀྱི་",
            "མྱ་ངན་ལས་འདས་པ་མ་ཡིན་ནམ་ཞེ་།",
            "བཤད་པ། ",
            "དེ་ནི་འདུས་མ་བྱས་མི་རིགས། །",
            "དགག་པ་གོང་དུ་བསྟན་པའི་ཕྱིར། །",
            "ཞེས་བྱ་བ་ནི་གལ་ཏེ་དེ་རྫས་སུ་ཡོད་པ་ཡིན་ན་",
            "དངོས་པོ་ཡིན་པའི་ཕྱིར། ",
            "དེ་འདུས་བྱས་ཡིན་པའི་ཕྱིར་དེ་འདུས་བྱས་ཉིད་དུ་འགྱུར་གྱི། ",
            "འདུས་མ་བྱས་མ་ཡིན་ཏེ་སྐྱོན་གོང་དུ་བསྟན་པའི་ཕྱིར་རོ། །",
            "གལ་ཏེ་མྱ་ངན་ལས་འདས་པ་རྫས་སུ་ཡོད་པ་དང་",
            "ཐ་སྙད་གདགས་སུ་རུང་བ་ཉིད་དང་",
            "མ་སྐྱེས་པ་དང་རྟག་ཏུ་གནས་པ་ཉིད་དུ་བརྟག་གྲང་ན",
            ""
        ],
        [
            "གྲངས་ཅན་དག་གིས་རབ་བརྟགས་པའི། །",
            "གྲོལ་བའི་སེམས་ལས་ཁྱད་ཅི་ཡོད།།",
            "ཅེས་བྱ་བ་ནི་གྲངས་ཅན་དག་ཀྱང་",
            "ཤེས་པ་ཡོད་པ་ཉིད་ཅེས་བྱ་བ་",
            "མ་སྐྱེས་པ་མི་འཇིགས་པ་བྱ་བ་དང་། ",
            "བྱེད་པ་མཐར་ཐུག་པ་ནི་",
            "སྐྱེས་བུའི་ངོ་བོ་ཉིད་ཡིན་ནོ་",
            "ཞེས་གྲོལ་བའི་བདག་ཉིད་ཡོད་པར་འདོད་པས་",
            "གང་དག་གིས་གཟུང་བ་དང་། ",
            "འཛིན་པའི་རྣམ་པར་རྟོག་པ་གཉིས་དང་བྲལ་བའི་ཕྱིར་",
            "དོན་ཐམས་ཅད་ནང་དུ་བསྡུ་བ་དང་། ",
            "ཕྱི་རོལ་དུ་སྤྱོད་པ་མེད་པར་",
            "ངེས་པར་བརྟགས་པ་དེ་དག་ཀྱང་",
            "གྲངས་ཅན་གྱི་གྲུབ་པའི་མཐའ་དང་མཚུངས་སོ།།",
            "མྱ་ངན་ལས་འདས་པ་ནི་",
            "ཟད་པ་ཉིད་ཡིན་པར་ཡང་མི་རིགས་།",
            "ཇི་ལྟར་ཞེ་ན། ",
            "ཉོན་མོངས་རྣམ་རྟོག་གཙུབ་ཤིང་ལས། །",
            "བྱུང་བ་རང་གི་ངང་ཟད་པ། །",
            "དེ་ལ་བསགས་པ་ཡོད་མིན་པས། །",
            "གང་ཟག་ཁྱོད་ཐར་མི་ཟད་འགྱུར།།",
            "ཞེས་བྱ་བ་ཡིན་།",
            "ཉོན་མོངས་པ་ཡང་དག་པ་མ་ཡིན་པའི་",
            "ཀུན་ཏུ་རྟོག་པས་ཀུན་ནས་བསླང་བ་",
            "ཆུའི་ཁམས་ཀྱི་རྙོག་པ་དང་། ",
            "ནམ་མཁའི་ཁམས་ཀྱི་སྤྲིན་ལ་སོགས་པ་ལྟ་བུའི་སྒྲིབ་པ་",
            "ཁོང་ཁྲོ་བ་ལ་སོགས་པ་དག་གིས་",
            "སེམས་ཀུན་ནས་ཉོན་མོངས་པར་བྱེད་ཅིང་",
            "དེ་དག་ཀྱང་ཡང་དག་པའི་ཤེས་པ་སྐྱེས་པས་",
            "རྣམ་པར་རྟོག་པ་དང་བྲལ་བའི་ཕྱིར་བསགས་པ་མེད་པས་",
            "རང་གི་རང་ཉིད་ཀྱིས་ཟད་པར་འགྱུར་བས་",
            "དེ་དག་ལ་དང་པོ་ཉིད་ནས་ཀུན་ཏུ་སྦྱོར་བ་མེད་ན་",
            ""
        ],
        [
            "ཟད་པ་ག་ལ་།",
            "ཟད་པ་མེད་པའི་ཕྱིར་གང་ཐར་པར་།",
            "དེའི་ཕྱིར་གང་གི་ཟད་པ་ལ་ལྟོས་ནས་ཁྱོད་ཀྱི་",
            "ཐར་པ་ཟད་པ་མེད་པ་ཞེས་བྱ་བར་ཡོད་པར་།",
            "ཡང་ན་ཉོན་མོངས་པ་རྣམས་ནི་",
            "མ་སྐྱེས་པ་ཁོ་ན་ཡིན་།",
            "ངོ་བོ་ཉིད་ཀྱིས་མ་བྱུང་བའི་ཕྱིར་རོ། །",
            "དེ་དག་ཡོད་པ་མ་ཡིན་པའི་ཕྱིར་བསགས་པ་མེད་དོ།།",
            "བསགས་པ་མེད་ན་གང་གིས་",
            "བཅིངས་ཤིང་གང་ལས་ཐར་པར་འགྱུར་།",
            ""
        ],
        [
            "དེའི་ཕྱིར། ",
            "སྐྱེ་བ་མེད་ལ་རྟོག་པ་ཡང་། །",
            "དེ་བཞིན་མེད་ཕྱིར་ཚུལ་གཉིས་མཚུངས།།",
            "ཞེས་བྱ་བ་སྨྲས་སོ།།",
            "ཟད་པ་ཅན་ནམ་ཟད་མེད་ན།།",
            "གང་གིས་ཟད་པས་ཐར་པ་སྨྲོས།།",
            "ཞེས་བྱ་བ་ནི་རེ་ཞིག་རང་གི་ངང་གིས་",
            "ཟད་པ་ཅན་མར་མེ་བཞིན་དུ་",
            "ཟད་པ་ལ་ནི་ཐར་པ་མི་འཐད་དོ།།",
            "ཟད་པ་ཅན་མ་ཡིན་པ་ལ་ཡང་ཟད་པ་མེད་པའི་",
            "ཕྱིར་ནམ་མཁའ་ལྟ་བུ་ལ་ཐར་པ་མེད་དོ།།",
            ""
        ],
        [
            "ཅི་ཐར་པ་མེད་པ་ཁོ་ན་ཡིན་ནམ་ཞེ་།",
            "ཀུན་རྫོབ་ཏུ་ཡོད་།",
            "དོན་དམ་པར་ནི་ཡོད་པ་མ་ཡིན་ནོ།།",
            "གང་གི་ཕྱིར་ཞེ་།",
            "རང་བཞིན་སྟོང་ཉིད་རྟོགས་པའི་ཕྱིར། །",
            "དེ་ཡི་བློ་ཡང་ལྡོག་གྱུར་པས། །",
            "ཟད་མེད་མི་ཟད་ཆོས་ཉིད་འཐོབ།།",
            "ཐོབ་པ་མེད་པའི་ཚུལ་གྱིས་སོ།།",
            ""
        ],
        [
            "ཞེས་བྱ་བའི་ཕྱིར་།",
            "གང་གི་ཚེ་དེས་ཉོན་མོངས་པ་རྣམས་དང་",
            "སེམས་རང་བཞིན་སྟོང་པ་ཉིད་དུ་",
            "ལེགས་པར་རྟོགས་པར་གྱུར་པ་དེའི་ཚེ་།",
            "དེས་ཆོས་ཐམས་ཅད་ཀྱི་ངོ་བོ་ཉིད་",
            "མི་དམིགས་པའི་ཕྱིར་ཐར་པའི་བློ་ཡང་ལྡོག་པས། ",
            "ཉོན་མོངས་པ་བསགས་པ་མེད་པའི་ཕྱིར་",
            "མི་ཟད་པས་ཟད་པ་མེད་པའི་ཆོས་ཉིད་འཐོབ་སྟེ",
            "ཐོབ་པ་མེད་པ་ཉིད་ཐོབ་པ་ཡིན་པའི་ཕྱིར་རོ། །",
            "ཇི་སྐད་དུ། ",
            "བཅོམ་ལྡན་འདས་ཀྱིས། ",
            "ང་ནི་ཐོབ་པ་མེད་པ་ཁོ་ནར་བྱང་ཆུབ་ཀྱི་",
            "སྙིང་པོ་ལས་ལངས་སོ་ཞེས་གསུངས་པ་དང་། ",
            "དེ་བཞིན་དུ། ",
            "ཚེ་དང་ལྡན་པ་ཤ་ར་དྭ་ཏིའི་བུ་ཐོབ་པ་ཡང་ཡོད།།",
            "མངོན་པར་རྟོགས་པ་ཡང་ཡོད་།",
            "དེ་ནི་འཇིག་རྟེན་གྱི་ཐ་སྙད་ཀྱིས་གཉིས་སུ་",
            "བརྗོད་པར་ཟད་ཀྱི་དོན་དམ་པར་ནི་",
            "ཡོད་པ་མ་ཡིན་ནོ་ཞེས་བྱ་བ་",
            "ལ་སོགས་པ་གསུངས་པ་ལྟ་བུའོ།།",
            ""
        ],
        [
            "དེའི་ཕྱིར་ཁོ་བོ་ཅག་ནི་ཕ་རོལ་པོ་",
            "དག་འདོད་པ་ལ་མི་བརྟེན་།",
            "ཡང་དག་ཇི་བཞིན་ཡོངས་རྟོག་པ། །",
            "བདག་ལ་ཕན་པར་འདོད་པ་དག །",
            " ལྟ་ངན་ནད་དྲི་ངན་བསྒོས་པའི། །",
            "སྒྲེགས་པའི་ཚིག་ལ་རྟེན་མི་བྱེད།།",
            "ཅེས་བྱ་བ་སྨྲས་།",
            "ཁྱེད་ཅག་གི་རང་དགས་ཉེ་བར་སྦྱར་བའི་",
            "ཚིག་གང་དག་ཡིན་པ་དེ་དག་ལ་ནི་",
            "མཁས་པ་ཡང་དག་པ་ཇི་ལྟ་བ་བཞིན་དུ་",
            "ཡོངས་སུ་རྟོག་པ་བདག་ལ་ཕན་པར་",
            "འདོད་པ་དག་རྟེན་པར་མི་བྱེད་དོ།།",
            "གང་གི་ཕྱིར་ཞེ་།",
            "འདི་ལྟར་ཁྱོད་ཀྱི་ཚིག་དེ་དག་ནི་",
            "ལྟ་བ་ངན་པའི་ནད་དྲི་ང་བས་བསྒོས་པའི་",
            "སྒྲེགས་པའི་ཚིག་ཡིན་པའི་ཕྱིར་རོ། །",
            "ལྟ་བ་ངན་པ་ཉིད་ནད་ཡིན་པ་དེ་ཉིད་",
            "དྲི་ངན་པ་ཡིན་ཏེདེས་བསྒོས་པའི་སྒྲེགས་པའི་",
            "ཚིག་གང་དག་ལ་ཁྱད་པར་ཇི་སྐད་བསྟན་པ་",
            "དེ་ལྟ་བུ་དག་ཡོད་པ་དེ་དག་ནི་ལྟ་བ་",
            "ངན་པ་དེའི་ནད་དྲི་ང་བས་",
            "བསྒོས་པའི་སྒྲེགས་པའི་ཚིག་དག་ཡིན་ཏེ",
            ""
        ],
        [
            "དེ་ལ་རྟེན་པར་མི་བྱེད་དོ་ཞེས་བྱ་བར་སྦྱར་རོ། །",
            "དེ་དག་ལ་བརྟེན་ན་ཅི་ཉེས་ཤེ་།",
            "ལྟ་བ་ལོག་པའི་རྣམ་པར་སྨིན་པ་",
            "གང་དག་ཡིན་པ་དག་འཐོབ་པར་འགྱུར་།",
            "དེ་ནི་སེམས་ཅན་དམྱལ་བའམ་དུད་འགྲོའི་",
            "སྐྱེ་གནས་སམ་གཤིན་རྗེའི་འཇིག་རྟེན་དག་ཡིན་།",
            "ཇི་སྐད་དུ། ",
            "དད་པ་ཅན་ནི་ཉེས་བཟུང་བས། །",
            "ཁྲོས་པ་གཞན་ནི་ཞེ་སྡང་གིས། །",
            "དད་པ་ཅན་ཡང་བསྲེགས་བསྟན་ན།།",
            "ཞེ་སྡང་ཅན་དག་བསམ་ཅི་དགོས།།",
            "ཞེས་གསུངས་པའི་ཕྱིར་རོ། །",
            "འདིར་སྨྲས་པ། ",
            "འདོད་ཆགས་ནི་ཡང་དག་པར་ཡོད་པ་ཁོ་ན་ཡིན་།",
            ""
        ],
        [
            "ཕྱིན་ཅི་ལོག་ཡོད་པའི་ཕྱིར་རོ། །",
            "འདི་ལྟར་མི་རྟག་པ་དང་སྡུག་བསྔལ་བ་དང་། ",
            "སྟོང་པ་དང་བདག་མེད་པ་དང་། ",
            "མི་སྡུག་པ་དག་།",
            "རྟག་པ་དང་བདེ་བ་དང་། ",
            "དངོས་པོ་དང་། ",
            "བདག་དང་སྡུག་པར་ཕྱིན་ཅི་ལོག་པ་དག་ནི་ཡོད་དོ།།",
            "དེ་དག་ལ་བརྟེན་།",
            "འདོད་ཆགས་ལ་སོགས་པ་དག་འབྱུང་བར་འགྱུར་།",
            "ཇི་སྐད་དུ། ",
            "མ་རིག་པ་ནི་ཉོན་མོངས་པ་རྣམས་ཀྱི་རྩ་བ་ཡིན་།",
            "མ་རིག་པའི་རྩ་བ་ནི་",
            "ཚུལ་བཞིན་མ་ཡིན་པ་ཡིད་ལ་བྱེད་པ་།",
            ""
        ],
        [
            "ཚུལ་བཞིན་མ་ཡིན་པ་ཡིད་ལ་བྱེད་པའི་",
            "རྩ་བ་ནི་འདུ་ཤེས་ཕྱིན་ཅི་ལོག་ཏུ་གྱུར་པ་",
            "ཡིན་ནོ་ཞེས་གསུངས་པའི་ཕྱིར་རོ་ཞེ་།",
            "བཤད་པ། ",
            "ཕྱིན་ཅི་ལོག་དག་ཡོད་པའི་ཕྱིར། །",
            "འདོད་ཆགས་ཡོད་པར་མི་རིགས་ཏེ།།",
            "འདོད་ཆགས་བཞིན་དུ་བརྟགས་པའི་ཕྱིར། །",
            "རྟོགས་པ་དེ་ཡང་ཀུན་རྫོབ་པ། །",
            "ཞེས་བྱ་བ་ནི་ཕྱིན་ཅི་ལོག་ཀྱང་",
            "འདོད་ཆགས་བཞིན་དུ་བརྟག་པར་བྱ་སྟེ",
            "ཕྱིན་ཅི་ལོག་དེ་ཕྱིན་ཅི་ལོག་ཏུ་གྱུར་པའམ། ",
            "ཕྱིན་ཅི་ལོག་ཏུ་མ་གྱུར་པའམ། ",
            "ཕྱིན་ཅི་ལོག་ཏུ་འགྱུར་བཞིན་པའམ། ",
            "ཕྱིན་ཅི་ལོག་ལས་ཕྱིན་ཅི་ལོག་ཏུ་གྱུར་པ་ཐ་དད་དམ། ",
            "འོན་ཏེ་ཐ་མི་དད་ཅེ་ན",
            ""
        ],
        [
            "ཕྱིན་ཅི་ལོག་རྣམ་པ་ཐམས་ཅད་",
            "ཡང་དག་པར་ན་འདོད་ཆགས་ཁོ་ན་",
            "བཞིན་དུ་མི་འཐད་པས། ",
            "དེའི་ཕྱིར་ཕྱིན་ཅི་ལོག་ཏུ་",
            "རྟོག་པ་ཡང་ཀུན་རྫོབ་པ་ཡིན་ནོ།།",
            "གཞན་ཡང་། ",
            "སེམས་དང་སེམས་ལས་བྱུང་བ་ཡི། །",
            "ངོ་བོ་ཉིད་ཕྱིར་སྔར་བཀག་ཕྱིར། །",
            "གང་གིས་དེས་ནི་ཆགས་འགྱུར་བའི། །",
            "འདོད་ཆགས་ཆགས་པའི་དངོས་ཉིད་མེད།།",
            "ཅེས་བྱ་བ་ནི་གང་གི་ཚེ་སྔར་རབ་ཏུ་",
            "བྱེད་པ་འདི་ཉིད་ཀྱི་སྐབས་སུ་སེམས་དང་",
            "སེམས་ལས་བྱུང་བ་རྣམས་ཀྱི་ངོ་བོ་ཉིད་སྤྱིར་",
            "དགག་པ་བྱས་པ་དེའི་ཚེ་འདོད་ཆགས་",
            "ཞེས་བྱ་བ་ངོ་བོ་ཉིད་ལས་ཡོད་པ་དེ་གང་།",
            "གང་འདོད་ཆགས་དེས་ཆགས་པར་",
            "འགྱུར་བའི་སེམས་དེ་ཡང་གང་ཞིག་།",
            "དེས་ནི་སྡང་དང་རྨོངས་ལ་སོགས། །",
            "སོ་སོར་བཤད་པ་བྱས་པར་འགྱུར།།",
            "ཞེས་བྱ་བ་ནི་འདོད་ཆགས་དང་",
            "ཆགས་པ་བཀག་པའི་ཚུལ་དེས་ཞེ་སྡང་བ་དང་",
            "གཏི་མུག་དང་རྨོངས་པ་ལ་སོགས་པ་དག་ཀྱང་",
            "འདྲ་བར་བཀག་པར་ཤེས་པར་བྱའོ།།",
            ""
        ],
        [
            "ཇི་ལྟར་ཞེ་།",
            "གང་ཚེ་སེམས་ནི་འགག་པ་ལ།།",
            "མངོན་དུ་ཕྱོགས་ཤིང་སྐྱེས་པའི་ཚེ། །",
            "གང་ལ་གང་གིས་སྡང་བར་འདོད།།",
            "སྡང་བ་འགག་ལའང་མི་འདོད་དོ།།",
            "གལ་ཏེ་སྐྱེ་བཞིན་སྡང་ཞེ་ན།།",
            "དེ་ཅི་གལ་ཏེ་སྐྱེ་མངོན་ཕྱོགས། །",
            "མ་སྐྱེས་པ་ལ་དེ་མི་འདོད།།",
            ""
        ],
        [
            "གཞི་མེད་བྱ་བ་མི་ལྡན་ཕྱིར། །",
            "ཞེས་བྱ་བ་ལ་སོགས་པའི་ཚུལ་བཞིན་དུ་",
            "ཐམས་ཅད་ལ་ཡང་སྦྱར་བར་བྱའོ།།",
            "དེ་ལྟར་བཅིངས་ཐར་མ་གྲུབ་ཕྱིར། །",
            "ངོ་བོ་ཉིད་མེད་གཡོ་བ་མེད།།",
            "ཅེས་བྱ་བ་ནི་ཕ་རོལ་པོ་དག་གིས་སྔར་",
            "དངོས་པོ་རྣམས་ནི་དོན་དམ་པར་",
            "ངོ་བོ་ཉིད་ཡོད་པ་ཁོ་ན་ཡིན་།",
            "བཅིངས་པ་དང་ཐར་པ་ཡོད་པའི་",
            "ཕྱིར་རོ་ཞེས་གང་སྨྲས་པ་དེའི་",
            "གཏན་ཚིགས་ཀྱི་དོན་མ་གྲུབ་པ་ཉིད་དང་། ",
            "དོན་འགལ་བ་ཉིད་ཡིན་པའི་ཕྱིར་།",
            "བཅིངས་པ་དང་ཐར་པ་དག་",
            "ཀུན་རྫོབ་པ་ཡིན་པའི་ཕྱིར་རོ། །",
            "གྲངས་ཅན་དག་ན་རེ། ",
            "སྲ་བ་ཉིད་ལ་སོགས་པའི་ཁྱད་པར་དང་",
            "བྲལ་བའི་ས་ལ་སོགས་པ་ནི་རྫས་ཡིན་ཏེ",
            "དེ་ནི་ཆུ་ལ་སོགས་པ་རྣམ་པར་བཅད་པའི་",
            "དངོས་པོར་སྣང་བའི་བློའི་རྒྱུ་ཡིན་པས་",
            "རྫས་ལས་དོན་གཞན་མ་ཡིན་ནོ།།",
            ""
        ],
        [
            "སྲ་བ་ཉིད་ལ་སོགས་པས་མཚོན་པའི་ས་ལ་སོགས་པ་",
            "དེ་དག་ནི་རྫས་ལས་དོན་གཞན་ཡིན་ནོ་ཞེས་ཟེར་རོ། །",
            "གཟེགས་ཟན་པ་དག་ན་།དངོས་པོ་ལས་",
            "མ་གཏོགས་པའི་ཡོན་ཏན་གཞན་ཉིད་དང་། ",
            "གཞན་མ་ཡིན་པ་ཉིད་ཅེས་བྱ་བ་དང་ལྡན་པའི་ཕྱིར་",
            "དངོས་པོ་ལ་ཡང་གཞན་ཉིད་དང་གཞན་མ་ཡིན་པ་",
            "ཉིད་ཅེས་བྱ་བའི་ཐ་སྙད་གདགས་།",
            "དེ་ལ་ས་ལ་ནི་རང་གི་བདག་ཉིད་ལས་",
            "གཞན་མ་ཡིན་པ་ཉིད་ཡོད་།",
            "ཆུ་ལ་སོགས་པ་ལ་ནི་སའི་གཞན་ཉིད་དོ་ཞེས་ཟེར་རོ། །",
            "དེ་གཉི་གའི་གཞན་མ་ཡིན་པ་ཉིད་དགག་པའི་ཕྱིར་བཤད་པ། །",
            "ས་ནི་དོན་དམ་ཉིད་དུ་ན།།",
            "ས་ལས་གཞན་མིན་ཉིད་མི་འདོད།།",
            "རྒྱུ་དང་ལྡན་ཕྱིར་རླུང་བཞིན་དང་། །",
            "དངོས་པོ་ཡིན་ཕྱིར་ཤེས་པ་བཞིན། །",
            "ཞེས་བྱ་བ་ནི་སྲ་བ་ཉིད་མ་གཏོགས་པར་",
            "ས་ཞེས་བྱ་བ་ཅི་ཡང་མེད་ལ",
            "ས་མ་གཏོགས་པར་ཡང་གང་གིས་",
            "གཞན་མ་ཡིན་པ་ཉིད་དུ་འགྱུར་བའི་གཞན་ཉིད་མེད་དོ་",
            "ཞེས་བྱ་བར་ཚད་མ་རྣམ་པར་གཞག་།",
            ""
        ],
        [
            "དངོས་པོ་རྣམས་སྟོང་པ་ཉིད་དུ་རོ་གཅིག་པའི་ཕྱིར་རོ། །",
            "ཤེས་པ་བཞིན་ཞེས་བྱ་བ་ནི་",
            "སྐྱེས་བུ་བཞིན་ནོ་",
            "ཞེས་བྱ་བའི་ཐ་ཚིག་གོ།།",
            "ས་ལས་དོན་དམ་ཉིད་དུ་ན།།",
            "ཆུ་ནི་གཞན་པར་མི་གཟུང་སྟེ།།",
            "སྐྱེ་དང་ལྡན་པའི་རྫས་ལས་ནི། །",
            "ས་གཞན་མིན་པ་ཇི་བཞིན་ནོ།།",
            "ཞེས་བྱ་བའི་ཚིགས་སུ་བཅད་པའི་དོན་ནི་",
            "དཔེར་ན་རྫས་ཀྱི་ངོ་བོ་ཉིད་ལས་",
            "སའི་ཐ་སྙད་གཞན་ཡིན་ཡང་",
            "དངོས་པོ་གཞན་ཉིད་དུ་མི་འདོད་པ་དེ་བཞིན་དུ། ",
            "ཆུ་ཡང་གང་གིས་གཞན་ཉིད་དུ་འགྱུར་",
            "ཞེས་བྱ་བའི་ཐ་ཚིག་གོ།།",
            "ཅི་སྟེ་འདི་སྙམ་དུ་རྫས་ཀྱི་བདག་ཉིད་དང་",
            "སའི་བདག་ཉིད་གཞན་མ་ཡིན་པ་ཉིད་ནི་རུང་།",
            ""
        ],
        [
            "འདི་ལྟར་དེ་ལ་སྒྲ་དང་",
            "བློ་ཡང་ཐ་དད་པ་མེད་པའི་ཕྱིར་རོ། །",
            "ས་དང་ཆུ་ལ་སོགས་པ་ནི་གཞན་ཉིད་ཡིན་།",
            "སྒྲ་དང་བློ་ཐ་དད་པ་ཡང་ཡོད་།",
            "ལས་དང་མཚན་ཉིད་ཀྱང་ཐ་དད་པས་དེའི་ཕྱིར་",
            "ས་ལ་སོགས་པ་དག་ནི་གཞན་ཉིད་ཡིན་ནོ་སྙམ་ན་",
            "བཤད་པ། ",
            "ས་ལ་སོགས་པས་སྒྲ་བློ་དང་། །",
            "ལས་དང་མཚན་ཉིད་ཐ་དད་པས། །",
            "དེ་དག་གཞན་ཉིད་མི་འདོད་།",
            "བསྒྲུབ་བྱའི་ཆོས་དང་མི་ལྡན་ཕྱིར། །",
            "ཞེས་བྱ་བ་ལ་འདིར་བསྒྲུབ་པར་བྱ་བ་ནི་",
            "གཞན་ཉིད་དེ་དེ་ཉིད་ཆོས་ཡིན་པས་",
            "བསྒྲུབ་པར་བྱ་བའི་ཆོས་སོ།།",
            "དེ་དང་མི་ལྡན་པ་ནི་ལྡན་པ་མ་ཡིན་།",
            ""
        ],
        [
            "འདི་ལྟར་ཆུ་ལ་སོགས་པ་ནི་ས་ལ་སོགས་པ་",
            "དག་ལས་ལོགས་ཤིག་ན་ཡོད་པ་",
            "མ་ཡིན་ནོ་ཞེས་སྔར་བསྟན་ཟིན་པས། ",
            "དེའི་ཕྱིར་གཞན་ཉིད་མ་གྲུབ་པའི་ཕྱིར་",
            "དཔེ་བསྒྲུབ་པར་བྱ་བ་དང་མི་ལྡན་ནོ།།",
            "ཐ་དད་པའི་ཕྱིར་རོ་ཞེས་བྱ་བའི་",
            "གཏན་ཚིགས་དེ་ནི་མ་ངེས་པ་ཡང་ཡིན་།",
            "ཇི་ལྟར་ཞེ་ན། ",
            "གཟུགས་ཀྱི་བདག་ཉིད་མིན་གཞན་ཡང་། །",
            "ཐ་སྙད་ཡོད་ཕྱིར་མ་ངེས་འགྱུར།།",
            "ཞེས་བྱ་བ་སྟེ་གཟུགས་ཀྱི་",
            "བདག་ཉིད་ཅེས་བྱ་བ་དང་། ",
            "མཆི་གུའི་ལུས་ཞེས་བྱ་བ་དག་གཞན་ཉིད་",
            "མ་ཡིན་ཡང་གཟུགས་ཀྱི་བདག་ཉིད་ཅེས་",
            "བྱ་བའི་སྒྲ་ཐ་དད་པའི་ཐ་སྙད་ཡོད་པའི་ཕྱིར། །",
            "དེས་ན་རེ་ཞིག་ཇི་ལྟར་གཟུགས་ཀྱི་བདག་ཉིད་",
            "ཅེས་བྱ་བ་ལ་སྒྲ་ཐ་དད་པའི་ཐ་སྙད་ཡོད་ཀྱང་གཟུགས་དང་། ",
            "གཟུགས་ཀྱི་བདག་ཉིད་གཞན་ཉིད་མ་ཡིན་པ་",
            "བཞིན་དུ་ས་དང་ཆུ་ལ་སོགས་པ་དག་",
            "ལ་ཡང་སྒྲ་ཐ་དད་པ་ཡོད་ཀྱང་",
            "དངོས་གཞན་ཉིད་མ་ཡིན་པར་འགྱུར་རམ། ",
            "འོན་ཏེ་ཇི་ལྟར་ལྷ་སྦྱིན་གྱི་ལ་བ་ཞེས་",
            "བྱ་བ་ལ་སྒྲ་ཐ་དད་པ་ཡོད་པའི་ཕྱིར། ",
            "དངོས་ཀྱང་གཞན་ཉིད་ཡིན་པ་བཞིན་དུ་",
            "ས་དང་ཆུ་ལ་སོགས་པ་དག་ལ་ཡང་",
            "སྒྲ་ཐ་དད་པ་ཡོད་པའི་ཕྱིར་དངོས་ཀྱང་",
            "ཐ་དད་པར་འགྱུར་བ་ལ་",
            "ཐེ་ཚོམ་ཡོད་ཅིང་མ་ངེས་པའི་ཕྱིར་རོ། །",
            "ཡོངས་སུ་བརྟགས་པ་མ་གྲུབ་ཕྱིར། །",
            "དེ་དོན་མ་གྲུབ་ཉིད་དུ་འགྱུར།།",
            "ཞེས་བྱ་བ་ནི་སྒྲ་དང་བློ་ཐ་དད་པའི་ཕྱིར་རོ་",
            "ཞེས་ཡོངས་སུ་བརྟགས་པ་དེའི་དོན་",
            "མ་གྲུབ་པའི་ཕྱིར་གཏན་ཚིགས་དེའི་",
            "དོན་མ་གྲུབ་པ་ཉིད་དུ་འགྱུར་བས། ",
            "ཕ་རོལ་པོས་ཡོངས་སུ་བརྟགས་པའི་",
            "དོན་ནི་དོན་དམ་པ་པ་མ་ཡིན་ནོ།།",
            "སྒྲ་སོགས་བྱེ་བྲག་ཐ་དད་ཀྱང་། །",
            "དེ་ཕྱིར་དེ་དག་འཁྲུལ་པར་འགྱུར།།",
            ""
        ],
        [
            "ཞེས་བྱ་བ་ནི་ཁྱད་པར་གཞན་ཉིད་",
            "སྟོན་པའི་གཏན་ཚིགས་དག་གོ།།",
            "ཁྱད་པར་བརྗོད་པར་གྱུར་ཀྱང་ནི། །",
            "འགལ་བས་ངེས་པར་བཟློག་པར་འགྱུར།།",
            "ཞེས་བྱ་བ་ནི་གཞན་དང་གཞན་མ་ཡིན་པ་ཉིད་",
            "དགག་པ་སྒྲུབ་པའི་ཚིག་གིས་སོ།།",
            "གཅེར་བུ་པ་དག་ནི་དངོས་པོ་ཐམས་ཅད་",
            "གཉི་གའི་བདག་ཉིད་ཡིན་པར་འདོད་།",
            "ས་ལས་ཆུ་ལ་སོགས་པ་དག་གཞན་ཉིད་དེ་",
            "མཚན་ཉིད་དང་ལས་ཐ་དད་པའི་ཕྱིར་རོ། །",
            "གཞན་ཉིད་ཀྱང་མ་ཡིན་ཏེ།།",
            "སྲ་བ་ཉིད་ལ་སོགས་པ་ཡོད་པས་",
            "འདུས་པའི་བདག་ཉིད་ཡིན་པའི་ཕྱིར་རོ། །",
            "ཞེ།",
            ""
        ],
        [
            "དེ་དག་ལ་འདི་སྐད་ཅེས་བརྗོད་པར་བྱ་སྟེ།།",
            "གཉི་ག་ཉིད་ཀྱང་མི་རུང་སྟེ།།",
            "འགལ་ཕྱིར་མེ་ལ་གྲང་དྲོ་བཞིན། །",
            "ཞེས་བྱ་བ་ནི་གལ་ཏེ་ས་ལས་ཆུ་ལ་སོགས་པ་",
            "དག་གཞན་ཡིན་ན་ནི་ཇི་ལྟར་གཞན་མ་ཡིན་པར་།",
            "ཅི་སྟེ་གཞན་མ་ཡིན་ན་ནི་འོ་ན་",
            "དེ་ལྟ་ན་གཞན་ཞེས་བྱ་བ་དང་འགལ་།",
            "དཔེར་ན་གལ་ཏེ་མེ་ཚ་བ་",
            "ཡིན་ན་ནི་ཇི་ལྟར་གྲང་བ་།",
            "ཅི་སྟེ་གྲང་བ་ཡིན་ན་ནི་འོ་ན་དེ་ལྟར་ན་",
            "ཇི་ལྟར་ཚ་བར་འགྱུར་ཞེས་བྱ་བ་བཞིན་ནོ།།",
            ""
        ],
        [
            "གཞན་ཡང་། ",
            "གཞན་དང་གཞན་མིན་ཕྱོགས་དགག་པ། །",
            "བསྟན་ཕྱིར་དེ་ཡང་བཟང་པོ་མིན།།",
            "ཞེས་བྱ་བ་ནི་འདི་ལ་གཞན་ཉིད་དང་",
            "གཞན་མ་ཡིན་པ་ཉིད་ཀྱི་",
            "ཕྱོགས་དགག་པ་བསྟན་ཟིན་པའི་ཕྱིར། །",
            "དེ་གཉིས་ལས་མ་གཏོགས་པ་གང་གཉི་གའི་",
            "བདག་ཉིད་དུ་འགྱུར་བ་གཞན་ཡང་ཡོད་དེ་",
            "དེའི་ཕྱིར་གཉི་གའི་བདག་ཉིད་",
            "དེ་ཡང་བཟང་པོ་མ་ཡིན་ནོ།།",
            "ཅི་སྟེ་གཉི་གར་སྨྲ་བ་དག་འདི་སྐད་ཅེས། ",
            "མེ་ཡང་གཉི་གའི་བདག་ཉིད་ཡིན་།",
            "བཙོ་བ་ལ་སོགས་པ་དག་ལ་ནི་ཚ་བ་ཡིན་ལ་",
            "བདེན་པའི་གསང་སྔགས་ལ་སོགས་པས་",
            "བྱིན་གྱིས་བརླབས་པ་དག་ལ་ནི་གྲང་བ་ཡིན་པས། ",
            "དེའི་ཕྱིར་མེ་ཡང་གཉི་གའི་བདག་ཉིད་",
            "ཡིན་པའི་ཕྱིར་ཁྱེད་ཀྱི་དཔེ་མེད་དོ་ཞེ་།",
            ""
        ],
        [
            "དེ་དག་གི་ཕྱིར་བཤད་པ། ",
            "གཉི་གའི་བདག་ཉིད་ཉིད་ཡིན་ཡང་། །",
            "ཀུན་ལ་གྲགས་པའི་ཆ་དཔེར་བསྟན།།",
            "དེས་ན་གཞན་ལ་དཔེ་མེད་པ། །",
            "རབ་ཏུ་སྐྱེ་བར་མི་འགྱུར་རོ། །",
            "ཞེས་བྱ་བ་ནི་མེ་ལ་གཉི་གའི་བདག་ཉིད་",
            "འགའ་ཞིག་ཡོད་དུ་ཟིན་ཀྱང་",
            "དེ་ལ་གང་འཇིག་རྟེན་ཀུན་ལ་གྲགས་པའི་ཆ་དེ་",
            "དཔེ་ཉིད་དུ་བསྟན་པས་དེའི་ཕྱིར་",
            "གཉི་གར་སྨྲ་བ་དག་ལ་",
            "ཁོ་བོ་ཅག་གིས་དཔེ་མེད་པར་མི་འགྱུར་རོ། །",
            "གཉི་གའི་བདག་ཉིད་དེ་ཡང་",
            "དོན་དམ་པ་ཉིད་མ་ཡིན་ནོ།།",
            "གང་གི་ཕྱིར་ཞེ་།",
            "དེ་ནི་ལྟོས་ནས་འགྲུབ་པ་སྟེ།།",
            "གཉིས་ལས་གང་ཡང་རུང་བ་ཞིག ། ",
            "སྔར་མ་གྲུབ་ན་མི་འགྲུབ་ཕྱིར། །",
            "ཡིད་ཀྱིས་རྣམ་པར་བརྟགས་པར་ཟད།།",
            "ཅེས་བྱ་བའི་ཕྱིར་།",
            ""
        ],
        [
            "འདི་ན་ཁ་བ་ལ་སོགས་པ་གྲང་བ་དག་ལ་",
            "ལྟོས་ནས་མེ་ལ་སོགས་པ་ཚ་བ་ཉིད་དུ་འགྲུབ་།",
            "མེ་ལ་སོགས་པ་ཚ་བ་ཉིད་ལ་ལྟོས་ནས་",
            "ཁ་བ་ལ་སོགས་པ་དག་གྲང་བ་ཉིད་དུ་བརྟག་།",
            "དེ་ལྟར་རྣམ་པར་དཔྱད་ན་",
            "གྲང་བ་དང་ཚ་བ་དེ་གཉིས་ལས་",
            "གང་ཡང་རུང་བ་ཞིག་སྔ་ན་མ་གྲུབ་པའི་",
            "ཚེ་ན་ཕྱི་མ་ཡང་མི་འགྲུབ་པའི་ཕྱིར་",
            "གང་ལ་ལྟོས་ན་ཅིག་ཤོས་འགྲུབ་པར་",
            "བྱ་བ་གང་ཡིན་པ་མ་གྲུབ་པའི་ཚེ་།",
            "དེ་ལ་ལྟོས་ནས་"
        ],
        [
            "འགྲུབ་པར་འགྱུར་བ་",
            "གང་ཡིན་པ་ཡང་མི་འགྲུབ་པས། ",
            "དེ་དག་ནི་ཡིད་ལ་བསམས་པ་ཙམ་དུ་",
            "ཟད་པའི་ཕྱིར་གཉི་གའི་བདག་ཉིད་ཅེས་",
            "བྱ་བ་དེ་ཡང་ཀུན་རྫོབ་པ་ཡིན་ནོ།།",
            "དེ་དག་ནི་རིང་པོ་དང་ཐུང་ངུར་རྟོག་པ་བཞིན་།",
            "དཔེར་ན་རིང་པོ་ཡོད་ན་ཐུང་ངུ་ཡོད་པར་འགྱུར་།",
            "ཐུང་ངུ་ཡོད་ན་རིང་པོ་ཡོད་པར་འགྱུར་བ་དེ་",
            "གཉིས་ལས་གང་ཡང་རུང་བ་ཞིག་",
            "མེད་ན་མི་འགྲུབ་པ་བཞིན་ནོ།།",
            "བདག་ཡོད་པ་ཡང་ཡིན་ལ་",
            "བདག་མེད་པ་ཡང་ཡིན་པ་དང་། ",
            "རྟག་པ་ཡང་ཡིན་ལ་"
        ],
        [
            "མི་རྟག་པ་ཡང་ཡིན་པ་དང་། ",
            "དངོས་པོ་ཡང་ཡིན་ལ་དངོས་པོ་མེད་པ་ཡང་ཡིན་ནོ་",
            "ཞེས་བྱ་བ་ལ་སོགས་པ། ",
            "གཉི་གར་སྨྲ་བ་ཐམས་ཅད་ལ།།",
            "དགག་པའི་ཚུལ་ཡང་དེ་ཉིད་དོ།།",
            "ཞེས་བྱ་བར་སྦྱར་རོ། །",
            "འདི་ལྟར་འདི་སྐད་བསྒྲུབ་བསྟན་པས། །",
            "ངོ་བོ་ཉིད་ཡོད་ཉིད་མ་གྲུབ།།",
            "ཅེས་བྱ་བ་ནི། ",
            "དངོས་པོ་ཐམས་ཅད་ཀྱི་ཞེས་བྱ་བའི་ཚིག་གི་ལྷག་མའོ།།",
            "ཡོངས་སུ་བརྟགས་པའི་ཚིག་གི་དོན་གྱི་",
            "མཇུག་བསྡུ་བ་བྱེད་པ་ནི། །",
            "དེ་ལྟར་འདུས་བྱས་ཆོས་དེ་དག །",
            " བསྡུ་བས་རྣམ་པར་བརྟགས་པ་ཡིན།།",
            ""
        ],
        [
            "ཞེས་བྱ་བ་ཡིན་ནོ།།",
            "འདིར་སྨྲས་པ། ",
            "འདུས་བྱས་ཀྱི་དངོས་པོ་ནི་ཡོད་པ་ཁོ་ན་ཡིན་།",
            "དེའི་གཉེན་པོ་འདུས་མ་བྱས་ཡིན་ནོ་ཞེ་།",
            "དེའི་ཕྱིར་འདིར་འདུས་མ་བྱས་ཀྱི་དངོས་པོའི་",
            "དབང་དུ་བྱས་ནས་དཔེར་ན་སྒྱུ་མ་",
            "མཁན་གྱིས་སྤྲུལ་པའི་གཟུགས་བཞིན་ནོ།།",
            "འདུས་བྱས་ལ་ནི་གཉེན་པོ་འདུས་མ་བྱས་ཡོད་པས་",
            "དེའི་ཕྱིར་ན་འདུས་བྱས་ནི་ཡོད་པ་ཁོ་ན་ཡིན་ནོ་ཞེ་།",
            "དེའི་ཕྱིར་འདིར་འདུས་མ་བྱས་ཀྱི་",
            "དངོས་པོའི་དབང་དུ་བྱས་།",
            ""
        ],
        [
            "བྱེ་བྲག་ཏུ་སྨྲ་བའི་གཞུང་གིས་བཤད་པ། །",
            "འདུས་མ་བྱས་ནི་འགོག་གཉིས་དང་། །",
            "ནམ་མཁའ་དང་ནི་དེ་བཞིན་ཉིད། །",
            "ཅེས་བྱ་བ་ལ་འདུས་མ་བྱས་ནི་",
            "སོ་སོར་བརྟགས་ཏེ་འགོག་པ་དང་། ",
            "སོ་སོར་མ་བརྟགས་པར་འགོག་པ་དང་།",
            "ནམ་མཁའ་དང་དེ་བཞིན་ཉིད་དོ།།",
            "དེ་ལ་སོ་སོར་རྟོག་པ་ནི་ཤེས་རབ་།",
            "དེས་ཉོན་མོངས་པ་མངོན་དུ་གྱུར་པ་རྣམས་བརྟགས་།",
            "འགོག་པ་གང་ཡིན་པ་དེ་ནི་སོ་སོར་བརྟགས་།",
            "འགོག་པ་སྟེ། ",
            "མྱ་ངན་ལས་འདས་པ་ཞེས་བྱ་བ་ཡིན་ནོ།།",
            ""
        ],
        [
            "སོ་སོར་མ་བརྟགས་པར་འགོག་པ་ནི་",
            "འགའ་ཞིག་གིས་དངོས་པོ་རྣམས་འགོག་པ་ལ་",
            "མི་འབྲལ་བ་གང་ཡིན་པའོ།།",
            "ནམ་མཁའ་ནི་གོ་སྐབས་འབྱེད་པར་བྱེད་པ་དང་",
            "མི་སྒྲིབ་པའི་མཚན་ཉིད་དོ།།",
            "དེ་བཞིན་ཉིད་ནི་སྔ་ན་མེད་པ་དང་ཞིག་ནས་མེད་པ་དང་། ",
            "གཅིག་ལ་གཅིག་མེད་པ་དང་། ",
            "གཏན་མེད་པ་དག་གིས་མཚོན་པ་",
            "དངོས་པོ་རྣམས་ཀྱི་ངོ་བོ་ཉིད་མེད་པ་ཉིད་དོ།།",
            "དེ་དག་ནི་རྟག་པ་ཡིན་།",
            "མི་འགྱུར་བའི་ངོ་བོ་ཉིད་ཡིན་པའི་ཕྱིར་",
            "བཞིའོ།།",
            "དེ་ལ་རེ་ཞིག ། ",
            "སོ་སོར་བརྟགས་ཏེ་འགོག་པ་ནི། །",
            "དོན་དམ་དུ་ན་དངོས་པོ་ཡིན།།",
            ""
        ],
        [
            "རྟག་དང་རང་བཞིན་མི་འགྱུར་ཕྱིར། །",
            "མོ་གཤམ་བུ་ཡི་གཟུགས་བཞིན་ནོ།།",
            "ཞེས་བྱ་བ་ནི་འབྱུང་བའི་ཕྱིར་དངོས་པོ་ཞེས་བྱ་བ་",
            "དེ་ནི་རྟག་པ་དང་རང་བཞིན་མི་འགྱུར་བ་",
            "ཡིན་པའི་ཕྱིར་དངོས་པོ་ཉིད་དུ་མི་འཐད་དེ།།",
            "མོ་གཤམ་བུའི་ལུས་བཞིན་ནོ།།",
            "དེ་ཉིད་ཀྱི་གཏན་ཚིགས་ཀྱི་",
            "ཁྱད་པར་གཞན་བསྟན་པའི་ཕྱིར། ",
            "མ་སྐྱེས་ཕྱིར་དང་རྒྱུ་མེད་ཕྱིར། །",
            "དེ་བཞིན་ལས་ཀྱང་མེད་ཕྱིར་དང་། །",
            "འདུས་བྱས་མ་བསྡུས་ཕྱིར་དང་ནི། །",
            "འགག་པ་མེད་པའི་ཕྱིར་ཡང་ངོ།།",
            "ཞེས་བྱ་བ་སྨྲས་།",
            "སོ་སོར་བརྟགས་ཏེ་འགོག་པ་ནི་",
            "དོན་དམ་པར་དངོས་པོ་མ་ཡིན་ཏེ་",
            "ཞེས་བྱ་བའི་ཚིག་གི་ལྷག་མའོ།།",
            ""
        ],
        [
            "དངོས་པོའི་བདག་ཉིད་ནི་སྐྱེ་བ་དང་རྒྱུ་དང་། ",
            "ལས་དང་། ",
            "འདུས་བྱས་དང་། ",
            "འགག་པ་དག་གིས་མཚོན་པར་",
            "བྱ་བ་ཡིན་ན་དེ་ནི་མ་སྐྱེས་པ་དང་། ",
            "རྒྱུ་མེད་པ་དང་། ",
            "ལས་མེད་པ་དང་། ",
            "འདུས་བྱས་མ་ཡིན་པ་དང་། ",
            "འགག་པ་མེད་པའི་ཕྱིར་",
            "ཇི་ལྟར་དངོས་པོ་ཉིད་ཡིན་པར་།",
            "སྐྱེ་བ་ལ་སོགས་པ་མེད་པའི་ཕྱིར་འགག་པ་ཡང་མེད་།",
            "འདི་ལྟར་སྐྱེས་པ་ལ་འགག་པ་འཐད་ཀྱི། ",
            "མ་སྐྱེས་པ་ལ་མི་འཐད་པའི་ཕྱིར་རོ། །",
            "གང་གི་འབྲས་བུ་གང་འདོད་པ། །",
            "དེ་ནི་དེའི་རྒྱུ་མ་ཡིན་ཏེམ་",
            "སྐྱེས་ལ་སོགས་གཏན་ཚིགས་ཀྱིས། །",
            "གླང་ཆེན་ཀླད་ཀྱི་རྭ་བཞིན་ནོ།།",
            "ཞེས་བྱ་བས་ནི་དེ་རྒྱུ་མ་ཡིན་པར་འགོག་པར་བྱེད་།",
            ""
        ],
        [
            "འདུས་མ་བྱས་གང་གི་འབྲས་བུ་གང་ཞིག་ཡིན་པར་",
            "འགའ་ཞིག་གིས་ཇི་ལྟར་བརྟགས་པ་",
            "དེ་ལ་འདུས་མ་བྱས་དེ་ནི་",
            "འབྲས་བུ་དེའི་རྒྱུ་ཡིན་པར་མི་རིགས་།",
            "སྐྱེ་བ་མེད་པ་ལ་སོགས་པའི་",
            "གཏན་ཚིགས་གོང་དུ་བསྟན་པ་དེ་དག་གི་ཕྱིར། ",
            "དཔེར་ན་གླང་པོ་ཆེའི་ཀླད་ལ་རྭ་ཉིད་མེད་པ་དེ་",
            "དེ་ལས་གཞན་པའི་སེང་གེའི་ཁྲི་ལ་སོགས་པ་དག་གི་",
            "རྒྱུར་མི་འགྱུར་བ་བཞིན་ནོ།།",
            "ཡང་ནི་གཞན་དུ་བརྟགས་།",
            "མ་སྐྱེས་རྒྱུ་དང་ལྡན་པ་ཡི། །",
            "འབྲས་བུ་མི་འདོད་ཤེས་པར་བྱ།།",
            "འབྲས་བུ་ཡིན་ཕྱིར་སྦྲང་རྩི་ནི། །",
            "མཁའ་མིན་སོགས་རྒྱུ་ལྡན་མིན་བཞིན། །",
            "ཞེས་བྱ་བས་ནི་དེ་རྒྱུ་མ་སྐྱེས་པའི་",
            "འབྲས་བུ་མ་ཡིན་པར་འགོག་པར་བྱེད་དེ",
            "འབྲས་བུ་གང་ལ་རྒྱུ་མ་སྐྱེས་པ་ཡོད་པ་དེ་ནི་",
            "མ་སྐྱེས་པའི་རྒྱུ་དང་ལྡན་པའི་འབྲས་བུ་ཞེས་བྱ་།",
            ""
        ],
        [
            "སོ་སོར་བརྟགས་ཏེ་འགོག་པ་དེ་རྒྱུ་མ་སྐྱེས་པ་དང་།",
            "ལྡན་པའི་འབྲས་བུ་ཡིན་པར་",
            "ཕ་རོལ་པོ་དག་གིས་བརྟགས་པ་",
            "དེ་ལྟར་མི་འདོད་པར་ཤེས་པར་བྱའོ།།",
            "ཅིའི་ཕྱིར་ཞེ་།",
            "དེ་ནི་མི་རིགས་ཏེ།།",
            "འབྲས་བུ་ཡིན་པའི་ཕྱིར་",
            "དཔེར་ན་སྦྲང་རྩི་ནི་འབྲས་བུ་ཡིན་པའི་ཕྱིར། ",
            "ནམ་མཁའི་མེ་ཏོག་ལ་སོགས་པའི་",
            "རྒྱུ་མ་སྐྱེས་པ་དང་ལྡན་པའི་རྒྱུར་མི་འདོད་པ་བཞིན་།",
            "དཔེར་ན་སྦྲང་བུའི་སྦྲང་རྩི་ནི་འབྲས་བུ་ཡིན་པའི་ཕྱིར། ",
            "རྒྱུ་མེ་ཏོག་མ་ལ་ཏི་དང་། ",
            "པདྨ་དང་། ",
            "ཨུཏྤལ་ལ་སོགས་པ་སྐྱེས་བུ་དག་གིས་རྒྱུ་དང་ལྡན་པ་ཡིན་ཏེ",
            "མེ་ཏོག་དེ་དག་སྐྱེས་པས་སྦྲང་རྩི་དེ་",
            "རྒྱུ་དེ་དག་དང་ལྡན་པའི་འབྲས་བུ་ཡིན་པར་འདོད་ཀྱི། །",
            "ནམ་མཁའི་མེ་ཏོག་ལ་སོགས་པ་དག་ནི་",
            "མ་སྐྱེས་པ་ཡིན་པས་སྦྲང་བུའི་སྦྲང་རྩི་དེ་",
            "ནམ་མཁའི་མེ་ཏོག་ལ་སོགས་པ་དེ་དག་གི་",
            "རྒྱུ་དང་ལྡན་པར་མི་འདོད་པ་བཞིན་དུ། ",
            "སོ་སོར་བརྟགས་ཏེ་"
        ],
        [
            "འགོག་པ་དེ་ཡང་འབྲས་བུ་ཡིན་པའི་ཕྱིར་",
            "རྒྱུ་མ་སྐྱེས་པ་དང་ལྡན་པའི་འབྲས་བུ་ཡིན་པར་མི་འདོད་དོ།།",
            "དེས་ནི་ནམ་མཁའ་དེ་བཞིན་ཉིད། །",
            "ཕྱོགས་དང་དུས་དང་བདག་ལ་སོགས། །",
            "འདུས་མ་བྱས་པ་ཇི་སྙེད་པ། །",
            "བཀག་པར་མཁས་པས་ཤེས་པར་བྱ།།",
            "ཞེས་བྱ་བ་ནི་དགག་པ་དང་འདྲ་བར་སྟོན་པ་།",
            "སོ་སོར་བརྟགས་ཏེ་",
            "འགོག་པ་བཀག་པ་དང་འདྲ་བར་",
            "འདུས་མ་བྱས་ཇི་སྙེད་པ་ཐམས་ཅད་ཀྱང་",
            "རིགས་པ་དེ་ཉིད་ཀྱིས་བཀག་པར་",
            "བློ་དང་ལྡན་པ་རྣམས་ཀྱིས་ཤེས་པར་བྱའོ་",
            "ཞེས་མདོར་བསྡུའོ།།",
            "གཞན་ཡང་། ",
            "རྫས་དང་གཙོ་བོ་སྲོག་ལ་སོགས། །",
            "མུ་སྟེགས་བཏགས་པའི་ཤེས་བྱ་དག ། ",
            "རིགས་དང་ལུང་ལ་མཁས་རྣམས་ཀྱིས། །",
            "ཅི་རིགས་པར་ནི་དགག་པར་བྱ།།",
            ""
        ],
        [
            "ཞེས་བྱ་བ་ནི་གཞན་མུ་སྟེགས་ཅན་གཞན་དག་གིས་བཏགས་པའི་",
            "ཤེས་བྱ་རྫས་ལ་སོགས་པ་དང་། ",
            "གཙོ་བོ་ལ་སོགས་པ་དང་། ",
            "སྲོག་ལ་སོགས་པ་ཇི་སྙེད་པ་ཐམས་ཅད་",
            "མཁས་པ་རིགས་པ་དང་། །",
            "ལུང་ལ་མི་འཇིགས་པ་ཐོབ་པ་རྣམས་ཀྱིས་",
            "ཅི་རིགས་པར་དགག་པར་།",
            "དེ་ལ་རྫས་ལ་སོགས་པ་ཞེས་བྱ་བ་ནི་",
            "བྱེ་བྲག་པའི་ཚིག་གི་དོན་དྲུག་པོ་དག་།",
            "རྫས་དང་། ",
            "ཡོན་ཏན་དང་། ",
            "ལས་དང་། ",
            "སྤྱི་དང་། ",
            "བྱེ་བྲག་དང་། ",
            "འདུ་བ་ཞེས་བྱ་བ་དག་གོ།།",
            "དེ་ལ་རྫས་ནི་དགུ་སྟེ།།",
            "ས་དང་།",
            "ཆུ་དང་། ",
            "མེ་དང་། ",
            "རླུང་དང་། ",
            "ནམ་མཁའ་དང་། ",
            "དུས་དང་། ",
            "ཕྱོགས་དང་། ",
            "བདག་དང་། ",
            "ཡིད་ཅེས་བྱ་བ་དག་གོ།།",
            "ཡོན་ཏན་ནི་ཉི་ཤུ་རྩ་ལྔ་།",
            ""
        ],
        [
            "གཟུགས་དང་། ",
            "རོ་དང་། ",
            "དྲི་དང་། ",
            "རེག་པ་དང་། ",
            "གྲངས་དང་། ",
            "བོང་ཚོད་དང་། ",
            "སོ་སོ་བ་དང་།",
            "ཕྲད་པ་དང་། ",
            "བྱེད་པ་དང་། ",
            "གཞན་དང་། ",
            "གཞན་མ་ཡིན་པ་དང་། ",
            "བློ་ལྔ་དང་། ",
            "བདེ་བ་དང་། ",
            "སྡུག་བསྔལ་བ་དང་། ",
            "འདོད་པ་དང་། ",
            "སྡང་བ་དང་། ",
            "འབད་པ་དང་། ",
            "ཆོས་དང་། ",
            "ཆོས་མ་ཡིན་པ་དང་། ",
            "ཤེས་པ་དང་། ",
            "བྱས་པའི་ཤུགས་ཞེས་བྱ་བ་དག་གོ།།",
            "ལས་ནི་ལྔ་།",
            "འདེགས་པ་དང་། ",
            "འཇོག་པ་དང་། ",
            "བསྐུམ་པ་དང་། ",
            "བརྐྱང་བ་དང་། ",
            "འགྲོ་བ་ཞེས་བྱ་བ་དག་གོ།།",
            "སྤྱི་ནི་གཉིས་།",
            "སྤྱི་ཆེན་པོ་དང་། ",
            "ཉི་ཚེ་བའི་སྤྱིའོ།།",
            "དེ་ལ་སྤྱི་ཆེན་པོ་ནི་གང་གི་ཕྱིར་རྫས་དང་། ",
            "ཡོན་ཏན་དང་། ",
            "ལས་དག་ལ་ཡོད་པ་ཞེས་ཐ་སྙད་གདགས་པ་།",
            ""
        ],
        [
            "དེ་ནི་ཡོད་པ་ཉིད་དེ་སྤྱི་ཆེན་པོའོ།།",
            "ཉི་ཚེ་བའི་སྤྱི་ནི་བ་ལང་ཉིད་ཅེས་བྱ་བ་ལྟ་བུ་།",
            "དེ་ཉིད་རྟ་ལ་སོགས་པ་དག་ལས་",
            "ལྡོག་པ་ཉི་ཚེ་བའི་སྤྱི་ཡིན་ནོ།།",
            "བྱེ་བྲག་ནི་ཉི་ཚེ་བའི་སྤྱི་དེ་ཉིད་",
            "དེ་བ་ལང་ཉིད་ཅེས་བྱ་བ་དེ་",
            "རྟ་ལ་སོགས་པ་དག་ལས་",
            "ལྡོག་པ་ན་བྱེ་བྲག་ཡིན་ནོ།།",
            "འདུ་བ་ནི་རྒྱུ་དང་འབྲས་བུ་དག་ཕྲད་པ་།",
            "དེ་ལྟར་དེ་དག་ནི་རྫས་ལ་སོགས་པའོ།།",
            ""
        ],
        [
            "གཙོ་བོ་ལ་སོགས་པ་ཞེས་བྱ་བ་ནི་",
            "གྲངས་ཅན་དག་གིས་བརྟགས་པའི་",
            "དེ་ཉིད་ཉི་ཤུ་རྩ་ལྔ་།",
            "གཙོ་བོ་དང་། ",
            "ཆེན་པོ་དང་། ",
            "ངར་འཛིན་པ་དང་། ",
            "བློའི་དབང་པོ་ལྔ་དང་། ",
            "ལས་ཀྱི་དབང་པོ་ལྔ་དང་། ",
            "བདག་དང་། ",
            "དེ་ཙམ་ལྔ་དང་། ",
            "འབྱུང་བ་ཆེན་པོ་ལྔ་དང་། ",
            "སྐྱེས་བུ་ཞེས་བྱ་བ་དག་གོ།།",
            "དེ་ལ་གཙོ་བོ་ནི་རང་བཞིན་།",
            "སྙིང་སྟོབས་དང་། ",
            "རྡུལ་དང་། ",
            "མུན་པ་ཆ་མཉམ་པ་མི་གསལ་བའོ།།",
            "ཆེན་པོ་ནི་བློའི་རྣམ་གྲངས་སོ།།",
            "ངར་འཛིན་པ་ནི་གང་གིས་",
            "ང་དང་ང་ཡི་ཞེས་མངོན་པར་རློམ་པའོ།།",
            ""
        ],
        [
            "བློའི་དབང་པོ་ལྔ་ནི་མིག་དང་། ",
            "རྣ་བ་དང་། ",
            "སྣ་དང་། ",
            "ལྕེ་དང་། ",
            "ལུས་ཞེས་བྱ་བ་དག་གོ།།",
            "ལས་ཀྱི་དབང་པོ་ལྔ་ནི་ངག་དང་། ",
            "ལག་པ་དང་། ",
            "རྐང་པ་དང་། ",
            "རྐུབ་དང་། ",
            "མདོམས་ཞེས་བྱ་བ་དག་གོ།།",
            "ཡིད་ནི་བློ་དང་ལས་ཀྱི་དབང་པོ་",
            "ཞེས་བྱ་བའི་གཉི་གའི་བདག་ཉིད་དོ།།",
            "དེ་ཙམ་ལྔ་ནི་ཁྱད་པར་ལྔ་ཞེས་ཀྱང་བྱ་།",
            "གཟུགས་དང་། ",
            "སྒྲ་དང་། ",
            "དྲི་དང་། ",
            "རོ་དང་། ",
            "རེག་པ་ཞེས་བྱ་བ་དག་གོ།།",
            "འབྱུང་བ་ཆེན་པོ་ལྔ་ནི། ",
            "ས་དང་། ",
            "ཆུ་དང་། ",
            "མེ་དང་། ",
            "རླུང་དང་། ",
            "ནམ་མཁའ་ཞེས་བྱ་བ་དག་གོ།།",
            ""
        ],
        [
            "སྐྱེས་བུ་ནི་ཤེས་པ་ཡོད་པ་ཉིད་ཅེས་བྱ་།",
            "ཉི་ཤུ་རྩ་ལྔ་།",
            "དེ་ལྟར་དེ་དག་ནི་གཙོ་བོ་ལ་སོགས་པའོ།།",
            "སྲོག་ལ་སོགས་པ་ཞེས་བྱ་བ་ནི་",
            "གཅེར་བུ་པ་དག་གིས་ཡོངས་སུ་བཏགས་པའི་ཚིག་གི་དོན་དགུ་།",
            "སྲོག་དང་། ཟག་པ་དང་། སྡོམ་པ་དང་། ",
            "ངེས་པར་རྒ་བ་དང་། ",
            "འཆིང་བ་དང་། ལས་དང་། སྡིག་པ་དང་། བསོད་ནམས་དང་། ཐར་པ་ཞེས་བྱ་བ་དག་གོ།།",
            "དེ་ལ་སྲོག་ནི་སྲོག་ཅན་གྱི་སྡེ་ཚན་དགུ་།",
            ""
        ],
        [
            "ས་དང་། ཆུ་དང་། ཤིང་དང་། མེ་དང་། རླུང་དང་། སྲིན་བུ་དང་། གྲོག་མ་དང་། བུང་བ་དང་། མི་ཞེས་བྱ་བ་དག་གོ།།",
            "དེ་དག་ལས་ས་དང་། ཆུ་དང་། ཤིང་དང་། མེ་དང་། རླུང་རྣམས་ནི་དབང་པོ་གཅིག་པ་།",
            "རེག་པའི་དབང་པོ་དང་ལྡན་པའི་ཕྱིར་རོ། །",
            "སྲིན་བུ་དང་། དུང་དང་། ཉ་ཕྱིས་དང་། ",
            "སྲིན་བུ་པད་པ་ལ་སོགས་པ་ནི་དབང་པོ་གཉིས་པ་།",
            "རེག་པ་དང་། རོའི་དབང་པོ་གཉིས་དང་ལྡན་པའི་ཕྱིར་རོ། །",
            "གྲོག་མ་དང་། སྲིན་གྱི་མེ་ལ་སོགས་པ་ནི་དབང་པོ་གསུམ་པ་།",
            "རེག་པ་དང་། རོ་དང་། སྣའི་དབང་པོ་དང་ལྡན་པའི་ཕྱིར་རོ། །",
            "བུང་བ་དང་། སྦྲང་བུ་དང་། སྦྲང་བུ་མཆུ་རིངས་ལ་སོགས་པ་ནི་དབང་པོ་བཞི་པ་།",
            "རེག་པ་དང་། རོ་དང་། སྣ་དང་། མིག་གི་དབང་པོ་དང་ལྡན་པའི་ཕྱིར་རོ། །",
            "མི་དང་། རྐང་བཞི་པ་དང་། བྱ་ལ་སོགས་པ་ནི་དབང་པོ་ལྔ་།",
            ""
        ],
        [
            "རེག་པ་དང་། རོ་དང་། སྣ་དང་། མིག་དང་། རྣ་བའི་དབང་པོ་དང་ལྡན་པའི་ཕྱིར་།",
            "དེ་ལྟར་དེ་དག་ནི་སྲོག་གི་ཚིག་གི་དོན་རྣམ་པ་དགུའོ།།",
            "ཟག་པ་ནི་དགེ་བ་དང་མི་དགེ་བའི་ལས་རྣམས་ཏེ་ཟག་པར་བྱེད་པའི་ཕྱིར་རོ། །",
            "སྡོམ་པ་ནི། ཟག་པ་འགོག་པ་ཉིད་དེ་ལས་སར་པ་མི་སོག་པའི་ཕྱིར་རོ། །",
            "ངེས་པར་དགའ་བ་ནི་སྡོམ་པ་དེ་ཉིད་དང་",
            "ཟས་མི་ཟ་བ་དང་སྐོམ་མི་འཐུང་བ་དང་། ",
            "བསམ་གཏན་དང་སྦྱོར་བ་ལ་སོགས་པ་དཀའ་ཐུབ་དང་བཅས་པས་",
            "སྔོན་ཉེ་བར་བསགས་པའི་ལས་ངེས་པར་རྒས་པར་བྱེད་པ་།",
            "ཟད་པའི་རྒྱུ་ཡིན་པའི་ཕྱིར་རོ། །",
            "འཆིང་བ་ནི་ངེས་པར་སྨྲ་བ་སུམ་བརྒྱ་དྲུག་ཅུ་རྩ་གསུམ་པོ་དག་གིས་",
            "བརྟགས་པའི་ལོག་པར་ལྟ་བའོ།།",
            "ལས་ནི་རྣམ་པ་བཞི་།",
            "ཕྱིས་མྱོང་བར་འགྱུར་བ་དང་། ",
            "མིང་དང་། རུས་དང་། ཚེ་ཞེས་བྱ་བ་དག་གོ།།",
            ""
        ],
        [
            "སྡིག་པ་ནི་ཆོས་མ་ཡིན་པའོ།།",
            "བསོད་ནམས་ནི་ཆོས་སོ།།",
            "ཐར་པ་ནི་ལས་ཐམས་ཅད་ཟད་པས་",
            "འཇིག་རྟེན་ཐམས་ཅད་ཀྱི་སྟེང་ན་འདུག་པའི་",
            "གནས་འཇིག་རྟེན་འདུས་པ་ཞེས་བྱ་བར་འགྲོ་བ་།",
            "ཇི་སྐད་དུ། རྒྱལ་བ་དམ་པས། ",
            "ཁ་བ་རྒྱ་སྤོས་མེ་ཏོག་མདོག །",
            " བ་ཞོ་བ་མོ་མུ་ཏིག་མདོག ། ",
            "གདུགས་དཀར་བཟུང་བའི་དབྱིབས་འདྲ་བ། །",
            "ཐར་པ་ཡིན་པར་རྒྱལ་བས་བཤད།།",
            "ཅེས་བརྗོད་པ་ལྟ་བུ་།",
            "དེ་ལྟར་དེ་དག་ནི་སྲོག་ལ་སོགས་པའོ།།",
            ""
        ],
        [
            "དེ་དག་ལས་གཞན་པ་གང་དག་མུ་སྟེགས་བྱེད་གཞན་དག་གིས་",
            "ཡོངས་སུ་བརྟགས་པའི་ཤེས་བྱ་འདུས་བྱས་སམ། ",
            "འདུས་མ་བྱས་གང་ཅི་ཡང་རུང་བ་དག་ཀྱང་",
            "རིགས་པ་དང་ལུང་ལས་ཡོངས་སུ་གོམས་པ་",
            "ཐེ་ཚོམ་དང་བྲལ་བ་འཇིགས་པ་མེད་པའི་མཁས་པ་རྣམས་ཀྱིས་",
            "ཅི་རིགས་པར་དགག་པར་བྱ་སྟེ",
            "དེ་ལ་འདུས་བྱས་གང་ཡིན་པ་དེ་ནི་",
            "འདུས་བྱས་བརྟགས་པས་མཚུངས་པར་དགག་པར་བྱའོ།།",
            "འདུས་མ་བྱས་གང་ཡིན་པ་དེ་ནི་",
            "འདུས་མ་བྱས་བརྟགས་པས་མཚུངས་པ་དགག་པར་བྱའོ།།",
            "དེ་ལྟར། རང་དང་གཞན་གྱིས་གྲུབ་པའི་ཕྱིར། །",
            "དངོས་པོ་རྣམས་ལ་བདག་བརྟགས་པ། །",
            "མཁས་པས་བདག་མེད་རྟོགས་བྱ་ཞིང་།།",
            "དེ་ཉིད་ཤེས་པའི་བདུད་རྩི་བཏུང་། །",
            "ཞེས་བྱ་བ་ནི་གཞན་དག་གིས་རང་དང་གཞན་གྱི་གྲུབ་པའི་མཐའ་དག་ཏུ་དངོས་པོ་རྣམས་ལ་བདག་དང་། ",
            "ངོ་བོ་ཉིད་ཡོད་པར་ཡོངས་སུ་བརྟགས་པ་དག་རྣལ་འབྱོར་པ་མཁས་པས་",
            "ཇི་སྐད་བསྟན་པའི་ཚུལ་གྱིས་",
            "བདག་དང་དངོས་པོ་མེད་པ་ཉིད་དུ་རྟོགས་པར་བྱས་ཤིང་། ",
            "དོན་དམ་པ་རྣམ་པར་མི་རྟོག་པའི་ཡེ་ཤེས་ངོ་བོ་ཉིད་མེད་པས་",
            "ཤེས་པ་མེད་པའི་ཚུལ་དུ་ཤེས་པར་བྱ་བ་དེ་ཉིད་",
            "ཤེས་པའི་བདུད་རྩིའི་རོ་མྱང་བར་བྱ་བ་ལ་འབད་པར་བྱའོ་",
            "ཞེས་བྱ་བའི་ཐ་ཚིག་གོ།།",
            "ཡང་ན་རྣམ་རྟོག་དྲ་བ་ཡི། །",
            "རྒྱུན་འབྲེལ་དེ་དག་ལ་སོགས་པ། །",
            "དངོས་པོ་སྐྱེ་བར་འཛིན་བརྟེན་པས། །",
            "ནན་གྱིས་བྱིས་པ་འཁྲུལ་བར་བྱེད།།",
            ""
        ],
        [
            "གང་ཚེ་མཁས་པ་རིག་སྒྲོན་གྱིས། །",
            "ཡང་དག་ཇི་བཞིན་ཡོངས་རྟོག་པ། །",
            "དེ་ཚེ་སྐྱེ་བཀག་དེ་ཞི་བས། །",
            "སྤྲོས་པ་ཉེ་བར་ཞི་བར་འགྱུར།།",
            "ཞེས་བྱ་བ་ནི་ཡང་ན་དངོས་པོ་རྣམས་ངོ་བོ་ཉིད་མེད་པ་ཉིད་དུ་བསྟན་པའི་ཕྱིར་",
            "འབད་པར་བྱེད་པ་དེ་ནི་གནས་མ་ཡིན་པ་ཁོ་ན་།",
            "གང་གི་ཕྱིར་ཞེ་།",
            "རང་དང་གཞན་དག་གིས་ཡོངས་སུ་བཏགས་པ་",
            "རྣམ་པར་རྟོག་པའི་དྲ་བའི་རྒྱུན་འབྲེལ་བ་དེ་དག་ལ་སོགས་པ་མ་ལུས་པ་ནི་",
            "དངོས་པོ་རྣམས་ལ་སྐྱེ་བ་ཡོད་པར་འཛིན་པ་ལ་བརྟེན་།",
            "བྱུང་བ་ཡིན་པས་དེ་དག་གིས་ནན་གྱིས་",
            "བྱིས་པ་མ་རིག་པས་བློ་གྲོས་ཀྱི་མིག་ཟུམས་པ་",
            "མི་མཁས་པ་དག་འཁྲུལ་པར་བྱེད་པ་ཡིན་པའི་ཕྱིར་རོ། །",
            "དེའི་ཕྱིར་གང་གི་ཚེ་",
            "རྣལ་འབྱོར་པ་མཁས་པ་རིག་པ་དྲི་མ་མེད་པའི་སྒྲོན་མས་",
            "བློ་གྲོས་ཀྱི་མིག་ལེགས་པར་བྱེ་བ་དག་",
            "ཕྱོགས་སུ་ལྷུང་བའི་བློ་ན་མེད་པས་",
            "དངོས་པོ་རྣམས་ལ་སྐྱེ་བ་མེད་པ་ཉིད་དུ་",
            "ཡང་དག་པ་ཇི་ལྟ་བ་བཞིན་ཡོངས་སུ་རྟོག་པ་དེའི་ཚེ། ",
            "དངོས་པོ་ཐམས་ཅད་སྒྱུ་མ་བཞིན་དུ་ངོ་བོ་ཉིད་ཀྱིས་སྐྱེ་བ་མེད་པར་མཐོང་ཞིང་",
            ""
        ],
        [
            "སྐྱེ་བ་བཀག་པའི་ཕྱིར། ",
            "སྐྱེ་བར་རྣམ་པར་རྟོག་པའི་དྲི་མ་དེ་",
            "ཞི་བས་ཚིག་གི་བརྗོད་པའི་སྤྲོས་པ་ཐམས་ཅད་ཉེ་བར་ཞི་བར་འགྱུར་བས་",
            "ཅིག་ཅར་ཐབས་དེ་ཉིད་ལ་བརྟུལ་བར་བྱ་བའི་རིགས་སོ།།",
            "དངོས་པོ་དེ་དག་མ་སྐྱེས་པར་",
            "ཇི་ལྟར་ཁོང་དུ་ཆུད་པར་བྱ་ཞེ་།",
            "འདི་ལ་ཁ་ཅིག་ནི་དངོས་པོ་རྣམས་བདག་ལས་སྐྱེ་བར་།",
            "ཁ་ཅིག་ནི་གཞན་ལས། ",
            "ཁ་ཅིག་ནི་གཉི་ག་ལས། ",
            "ཁ་ཅིག་ནི་རྒྱུ་མེད་པ་ལས། ",
            "ཁ་ཅིག་ནི་དབང་ཕྱུག་དང་། ",
            "སྐྱེས་བུ་དང་། གཙོ་བོ་དང་། ",
            "དུས་དང་སྲེད་མེད་ཀྱི་བུ་དག་ལས་སྐྱེ་བར་འདོད་དོ།།",
            "དེ་ལ་གྲངས་ཅན་དག་ནི་བདག་ལས་སྐྱེ་བར་སྨྲས་པ། ",
            "དེ་དག་གི་ཕྱིར་བཤད་པ། ",
            "དེ་ལ་རེ་ཞིག་བདག་སྐྱེ་བ། །",
            "ཀུན་རྫོབ་ཏུ་ཡང་མི་རིགས་ཏེ།།",
            "བདག་ཉིད་ཡོད་ཕྱིར་དཔེར་བྱ་ན།།",
            ""
        ],
        [
            "ཞོ་ནི་བདག་ལས་མི་སྐྱེ་བཞིན། །",
            "ཞེས་བྱ་བ་བདག་ལས་ཞེས་བྱ་བ་ནི་",
            "རང་ལས་ཞེས་བྱ་བའི་ཐ་ཚིག་གོ།།",
            "འདི་ལྟར་གལ་ཏེ་དངོས་པོ་རྣམས་བདག་ལས་སྐྱེ་བར་གྱུར་།",
            "རྒྱུ་དང་རྐྱེན་རྣམས་མེད་པར་ཡང་སྐྱེ་བའི་རིགས་།",
            "དེ་ལྟ་བུ་ནི་འཇིག་རྟེན་ན་ཡང་མ་མཐོང་།",
            "དོན་དམ་པར་ལྟ་སྨོས་ཀྱང་ཅི་དགོས།།",
            "བདག་ཉིད་ཡོད་པའི་ཕྱིར་ཞེས་བྱ་བ་ལ་",
            "བདག་ཅེས་བྱ་བ་ནི་རང་གི་ངོ་བོ་ཉིད་དང་བཅས་པ་སྟེ།།",
            ""
        ],
        [
            "བདག་ཉིད་ཡོད་པའི་དོན་ནི་བདག་གོ།།",
            "དེའི་དངོས་པོ་ནི་བདག་ཉིད་དོ།།",
            "དེའི་ཕྱིར་བདག་ཉིད་ཡོད་པའི་ཕྱིར་",
            "ཞེས་བྱ་བ་ནི་རང་གི་ངོ་བོ་ཉིད་དུ་ཡོད་པའི་ཕྱིར་",
            "ཞེས་བྱ་བའི་ཐ་ཚིག་གོ།།",
            "གལ་ཏེ་དེ་སྐྱེ་བ་ན་ཡོད་པ་ཉིད་ཡིན་།",
            "དེ་ལ་ཡང་སྐྱེ་བས་ཅི་ཞིག་།",
            "དཔེར་བྱ་ན་འཇིག་རྟེན་ན་འོ་མ་ལས་ཞོ་སྐྱེ་བར་འདོད་ཀྱི། ",
            "ཞོ་ཉིད་ཞོའི་རང་གི་བདག་ཉིད་ལས་སྐྱེ་བར་མི་འདོད་པ་བཞིན་དུ་",
            "དངོས་པོ་བདག་ཉིད་ཡོད་པ་ཡང་བདག་ལས་མི་སྐྱེ་།",
            ""
        ],
        [
            "རང་གི་བདག་ཉིད་ལ་བྱེད་པ་འགལ་བའི་སྐྱོན་དུ་འགྱུར་བའི་ཕྱིར་རོ། །",
            "ཡང་ན་ཚད་མའི་ལམ་གཞན་ཡང་ཡོད་དེ།།",
            "དངོས་རྣམས་བདག་ལས་མ་སྐྱེས་ཏེ།།",
            "དངོས་པོ་ཡིན་ཕྱིར་སྐྱེས་བུ་བཞིན། །",
            "ཞེས་བྱ་བ་ལ་སྐྱེས་བུ་ནི་དེ་དག་གི་གཞུང་ལས་མ་སྐྱེས་པར་འདོད་པས། ",
            "དེ་བཞིན་ཞེས་བྱ་བ་ནི་མ་སྐྱེས་པ་ཙམ་ཞིག་ཁས་བླངས་ནས་",
            "དངོས་པོ་རྣམས་ཀྱི་སྐྱེ་བ་དགག་པའི་དཔེར་བྱའོ།།",
            "མ་སྐྱེས་པ་ལ་བདག་མེད་དེ།།",
            "མ་སྐྱེས་ཕྱིར་ན་མཁའ་མིན་བཞིན། །",
            "ཞེས་བྱ་བ་ལ་བདག་ནི་ངོ་བོ་ཉིད་ཡིན་ན་",
            ""
        ],
        [
            "དེ་ནི་སྐྱེས་བུ་ལ་སོགས་པ་བདག་ལས་མ་སྐྱེས་པས་",
            "བདག་ལ་མེད་དེ་མ་སྐྱེས་པའི་ཕྱིར་",
            "ནམ་མཁའི་མེ་ཏོག་བཞིན་ནོ།།།།",
            "དབུ་མའི་སྙིང་པོའི་འགྲེལ་པ་རྟོག་གེ་འབར་བ། །",
            "བམ་པོ་བདུན་པ། ",
            "འདིར་གྲངས་ཅན་དག ། ",
            "ནམ་མཁའི་མེ་ཏོག་གི་དོན་རྣམ་པ་དུ་མར་རྣམ་པར་བརྟགས་ནས་",
            "དཔེ་མེད་པ་ཉིད་དུ་རྒོལ་བར་བྱེད་དེ",
            "ཅི་ནམ་མཁའི་མེ་ཏོག་ཅེས་བྱ་བ་",
            "དེའི་དོན་གལ་ཏེ་ནམ་མཁའ་ལ་འདུག་པའི་མེ་ཏོག་ཡིན་པས། ",
            "ནམ་མཁའི་མེ་ཏོག་ཅེས་བྱ་ན་ནི་",
            "མེ་ཏོག་ཏི་ལ་ཀ་དང་། ཨུཏྤལ་ལ་སོགས་པ་དག་ཡིན་པར་ཐལ་བར་འགྱུར་ཏེ",
            "དེ་དག་ཀྱང་ནམ་མཁའ་ལ་འདུག་པ་ཡིན་།",
            ""
        ],
        [
            "ནམ་མཁའ་ནི་གོ་སྐབས་འབྱེད་པའི་བདག་ཉིད་ཡིན་པའི་ཕྱིར་རོ། །",
            "འོན་ཏེ་ནམ་མཁའ་ལས་བྱུང་བའི་མེ་ཏོག་ཡིན་པས་",
            "ནམ་མཁའི་མེ་ཏོག་ཅེས་བྱ་ན་ནི་",
            "འདི་ལ་ཡང་ནམ་མཁའ་ལས་ཞེས་བྱ་བའི་དོན་རྣམ་པར་བརྟགས་ནས",
            "ཅི་ནམ་མཁའ་ལས་གཞན་པའི་མེ་ཏོག་ཡིན་ནམ། ",
            "འོན་ཏེ་ནམ་མཁའ་ལས་འོངས་པའི་མེ་ཏོག་ཡིན་གྲང་། ",
            "གལ་ཏེ་ནམ་མཁའ་དང་མེ་ཏོག་ལ་ནམ་མཁའི་མེ་ཏོག་ཅེས་བྱ་ན་ནི་དེ་ལྟ་།",
            "དེ་གཉི་ག་ཡང་ཡོད་པ་ཡིན་པའི་ཕྱིར་",
            "ནམ་མཁའི་མེ་ཏོག་ཅེས་བྱ་བའི་དཔེ་དེ་",
            "དངོས་པོ་མེད་པར་སྒྲུབ་པར་མི་ནུས་སོ།།",
            "གལ་ཏེ་ཁྱེད་འདི་སྐད་ཅེས་",
            "ནམ་མཁའ་དང་འབྲེལ་བའི་མེ་ཏོག་མེད་པས། ",
            "ནམ་མཁའི་མེ་ཏོག་ཅེས་བྱ་བ་ནི་",
            "ནམ་མཁའ་ལ་ནི་མེ་ཏོག་ཡོད་པ་མ་ཡིན་པ་ལ་བྱ་།",
            "དེའི་ཕྱིར་ནམ་མཁའི་མེ་ཏོག་ཅེས་བྱའོ་ཞེ་།",
            "དེ་ལྟ་ན། ཡང་འཇིག་རྟེན་གསུམ་པོ་ཐམས་ཅད་",
            "ནམ་མཁའི་མེ་ཏོག་མ་ཡིན་པའི་དོན་དང་མཐུན་པར་མི་འགྱུར་།",
            ""
        ],
        [
            "གང་གི་ཕྱིར་ཞེ་།",
            "ནམ་མཁའི་མེ་ཏོག་ཀྱང་བདག་ཉིད་འགའ་ཞིག་གིས་ཡོད་པའི་ཕྱིར་",
            "ཁྱེད་ཀྱི་དཔེ་མེད་པ་ཁོ་ན་ཡིན་ནོ་ཞེས་ཟེར་རོ། །",
            "འདིར་བཤད་པ། ",
            "ནམ་མཁའི་མེ་ཏོག་མེད་པའི་དོན། །",
            "མཁའ་ལ་སོགས་པར་ཁྱོད་འདོད་པ། །",
            "དེ་དག་ནམ་མཁའི་མེ་ཏོག་མིན།།",
            "དེའི་ཕྱིར་ཁོ་བོའི་ཕྱོགས་མེད་མིན།།",
            "ཞེས་བྱ་བ་ནི་ཁོ་བོ་ཅག་གི་དཔེ་",
            "ནམ་མཁའི་མེ་ཏོག་ཅེས་བྱ་བ་དེའི་མེད་པའི་དོན་ལ་",
            "ནམ་མཁའ་ལ་སོགས་པ་ཞེས་བྱ་བ་ནམ་མཁའ་ལ་དང་། ",
            "ནམ་མཁའ་ལས་དང་། ",
            "ནམ་མཁའ་དང་། མེ་ཏོག་དང་། ",
            "ནམ་མཁའི་མེ་ཏོག་ཅེས་རྣམ་པར་དབྱེ་བ་དག་གིས་",
            "འཇིག་རྟེན་གསུམ་པོ་ཐམས་ཅད་ཀྱང་ཡོད་པར་ཁྱེད་འདོད་པ་དེ་དག་ནི། ",
            "ཁོ་བོ་ཅག་གི་དཔེ་ནམ་མཁའི་མེ་ཏོག་ཅེས་བྱ་བའི་དོན་མ་ཡིན་ཏེ",
            "འོ་ན་ཇི་ལྟ་བུ་ཞེ་།",
            "ཁོ་བོ་ཅག་ནི་དཔེ་ནམ་མཁའི་མེ་ཏོག་ཅེས་བྱ་བ་དེའི་དོན་ནི་",
            "ཁྱོད་ཀྱིས་མཁའ་ལ་སོགས་པར་བཏགས་པ་དེ་དག་ལས་གཞན་ཡིན་།",
            ""
        ],
        [
            "ནམ་མཁའི་མེ་ཏོག་ཅེས་ཁོ་བོ་ཅག་གི་དཔེར་བཞག་པ་དེ་",
            "བདག་ཉིད་འགའ་ཞིག་གིས་ཡོད་པར་ཡང་ཁྱེད་ཀྱིས་སྒྲུབ་པར་མི་ནུས་པས། །",
            "དེའི་ཕྱིར་ཁོ་བོའི་ཕྱོགས་འདི་ལ་ཡང་ཆོས་མཐུན་པའི་དཔེ་མེད་པ་མ་ཡིན་ནོ།།",
            "འདིར་སྨྲས་།",
            "གང་དག་གི་ཕྱོགས་ལ་འབྲས་བུའི་རང་གི་བདག་ཉིད་ཀྱི་བདག་ལས་སྐྱེ་བར་འདོད་པ་དེ་དག་གི་ཕྱོགས་ལ་ནི་",
            "སྐྱོན་དེ་དག་ཏུ་ཡང་འགྱུར་གྱི། ",
            "ཁོ་བོ་ནི་རྒྱུའི་རང་གི་མཚན་ཉིད་ལས་སྐྱེ་བར་འདོད་པས་",
            "ཁོ་བོའི་ཕྱོགས་ལ་སྐྱོན་དེ་དག་མེད་དེ",
            "སྐྱེ་བ་ཅན་ཐམས་ཅད་ནི་རྒྱུའི་བདག་ཉིད་དུ་ཡོད་པ་ཉིད་ལས་སྐྱེ་བའི་ཕྱིར་རོ་ཞེ་།",
            "ཕ་རོལ་པོ་དེ་དག་གིས་དོགས་པ་བསུ་ནས་བསྟན་བཅོས་བྱེད་པས། །",
            "གལ་ཏེ་རྒྱུ་དང་འབྲས་དག་ཡོད།།",
            "དེ་ལས་དེ་ནི་སྐྱེ་སྙམ་ཞིང་།།",
            "བདག་ལས་སྐྱེ་བ་ཉིད་འདོད་ན།།",
            ""
        ],
        [
            "ཞེས་བྱ་བ་སྨོས་སོ།།",
            "དེ་ལ་སྐྱོན་འདི་ཡོད་།",
            "དེ་ལས་གཞན་མིན་བདག་བཞིན་ན།།",
            "རྒྱུ་ནི་རྒྱུ་མིན་ཉིད་དུ་འགྱུར།།",
            "ཞེས་བྱ་བ་ནི། ",
            "གལ་ཏེ་རྒྱུ་དང་འབྲས་བུ་དག་",
            "གཞན་ཉིད་ཡིན་ན་འདི་ནི་རྒྱུའོ།།",
            "འདི་ནི་འབྲས་བུའོ་ཞེས་བྱ་བའི་ཐ་སྙད་རྣམ་པར་གཞག་ཏུ་རུང་གི་",
            "གཞན་ཉིད་མ་ཡིན་པ་ལ་མི་རུང་།",
            ""
        ],
        [
            "ས་བོན་ཡང་མྱུ་གུའི་རྒྱུ་ཉིད་མ་ཡིན་པར་འགྱུར་རོ། །",
            "ཇི་ལྟར་ཞེ་།",
            "དེ་ལས་གཞན་མ་ཡིན་པའི་ཕྱིར་",
            "འབྲས་བུའི་རང་གི་བདག་ཉིད་བཞིན་པའི་ཕྱིར་རོ། །",
            "དེས་ན་མྱུ་གུ་ཡང་ཡང་དག་པར་ན་ས་བོན་གྱི་འབྲས་བུ་མ་ཡིན་།",
            "དེ་ལས་གཞན་ཉིད་མ་ཡིན་པའི་ཕྱིར་",
            "རྒྱུའི་རང་གི་བདག་ཉིད་བཞིན་།",
            "དེ་ལྟ་ན་རྒྱུ་དང་འབྲས་བུའི་དངོས་པོ་ཉིད་མེད་པའི་སྐྱོན་དུ་འགྱུར་རོ། །",
            "གཞན་ཡང་མ་སྐྱེས་ཕྱིར་ནི་རྒྱུ་མིན་པ། །",
            "ཅི་ཞིག་ཡིན་ཞིང་གང་གི་རྒྱུ། །",
            "ཞེས་བྱ་བ་ནི་གཙོ་བོ་དང་སྐྱེས་བུ་ལ་སོགས་པ་རང་ཉིད་མ་སྐྱེས་པའི་ཕྱིར་",
            "སྔ་ཕྱིའི་ཁྱད་པར་མེད་པར་ནི་རྒྱུ་མ་ཡིན་པས། ",
            "ཅི་ཡང་མ་ཡིན་ཞིང་གང་གི་རྒྱུར་ཡང་མི་འགྱུར་བས་ཇི་ལྟར་གཞན་གྱི་རྒྱུར་།",
            "དེ་བཞིན་དུ་ས་བོན་ལ་སོགས་པ་མ་སྐྱེས་པ་དག་གིས་ནི་",
            "མྱུ་གུ་ལ་སོགས་པ་མངོན་པར་སྒྲུབ་པར་མི་ནུས་སོ་ཞེས་བྱ་བའི་ཐ་ཚིག་གོ།།",
            ""
        ],
        [
            "ཅི་སྟེ་འདི་སྙམ་དུ་རྒྱུ་གང་ཁོ་ན་ཡིན་པ་དེ་ཉིད་འབྲས་བུ་མ་ཡིན་།",
            "འོ་ན་ཇི་ལྟ་བུ་ཞེ་།",
            "རྒྱུ་ལ་འབྲས་བུ་ནུས་པའི་བདག་ཉིད་དུ་ཡོད་པས། ",
            "དེ་རྒྱུ་དང་རྐྱེན་རྣམས་ཀྱིས་གསལ་བར་བྱེད་།",
            "ནུས་པ་དང་། གསལ་བ་དེ་གཉིས་ཀྱང་",
            "བདག་ཉིད་ཐ་མི་དད་པའི་ཕྱིར་",
            "དེ་ལས་སྐྱེ་བ་ནི་བདག་ལས་སྐྱེ་བ་ཡིན་པར་སེམས་ན་",
            "དེའི་ཕྱིར་བཤད་པ། ",
            "འབྲས་བུ་བདག་ཉིད་ཉིད་ཡོད་།",
            "རྒྱུར་བརྟག་པ་ནི་དོན་མེད་འགྱུར།།",
            "ཞེས་བྱ་བ་ནི། ",
            "རྒྱུ་ནི་འབྲས་བུ་བསྐྱེད་པ་ཡིན་པར་འདོད་།",
            ""
        ],
        [
            "གལ་ཏེ་འབྲས་བུ་ཉིད་ཡོད་པ་ཉིད་ཡིན་ན་རྒྱུར་བརྟག་པས་ཅི་ཞིག་།",
            "སྐྱོན་ཆེན་པོ་གཞན་འདི་ཡང་ཡོད་།",
            "དེ་ཉིད་ལས་ནི་དེ་སྐྱེ་ན།།",
            "སྐྱེད་དང་བསྐྱེད་བྱ་གཅིག་ཏུ་འགྱུར།།",
            "ཞེས་བྱ་བ་ནི་རྒྱུ་དང་འབྲས་བུ་གཉིས་ཞེས་བྱ་བའི་ཐ་ཚིག་གོ།།",
            "གལ་ཏེ་འདི་སྙམ་དུ་བདག་ལས་སྐྱེ་བ་ཁོ་ན་ཡང་ཡིན་།",
            ""
        ],
        [
            "སྐྱེད་པ་དང་བསྐྱེད་པར་བྱ་བ་གཉིས་",
            "གཅིག་པ་ཉིད་དུ་ཡང་མི་འགྱུར་བ་ཁོ་བོས་སྟོན་པར་ནུས་།",
            "དཔེར་ན་འོ་མ་ཞེས་བྱ་བའི་རྫས་ཇི་ལྟར་གནས་པའི་ཆོས་གཞན་འགག་པ་ན་",
            "ཞོ་ཞེས་བྱ་བའི་ཆོས་གཞན་སྐྱེ་ཞིང་དེ་ལ་རྒྱུ་དང་འབྲས་བུའི་ཐ་སྙད་རྣམ་པར་གཞག་པ་ཡང་ཡོད་པ་བཞིན་ནོ་",
            "སྙམ་དུ་སེམས་ན་བཤད་པ། ",
            "གལ་ཏེ་འོ་མ་ཞོ་ཉིད་དུ། །",
            "གནས་པས་གནོད་པ་མེད་སྙམ་།",
            "ཕ་ནི་བུ་ཉིད་མི་འགྱུར་བས། །",
            "གནོད་པ་མེད་པ་མ་ཡིན་ནོ།།",
            "ཞེས་བྱ་བ་ནི་འདི་ལྟར་ཕས་ཕའི་དངོས་པོ་ཉིད་ཡོངས་སུ་བཏང་ནས་",
            "བུའི་ངོ་བོ་ཉིད་དུ་འགྱུར་བ་ནི་སུས་ཀྱང་",
            "གང་དུ་ཇི་ལྟར་ཡང་མ་མཐོང་བས། ",
            "དེའི་ཕྱིར་ཁྱོད་ཀྱིས་སྐྱེད་པ་དང་བསྐྱེད་པར་བྱ་བ་གཉིས་",
            "གཅིག་པ་ཉིད་དུ་འགྱུར་བའི་སྐྱོན་བཟློག་པར་དཀའོ།།",
            "འདིར་ཕ་རོལ་པོ་དག་དབུ་མ་པའི་གཏན་ཚིགས་བདག་ཉིད་ཡོད་པའི་ཕྱིར་ཞེས་བྱ་བ་དང་། ",
            "དངོས་པོ་ཡིན་པའི་ཕྱིར་ཞེས་བྱ་བ་དག་སྐྱེ་བ་མེད་པའི་གཏན་ཚིགས་སུ་བཞག་པ་དག་ནི་",
            "སྐྱེ་བ་མེད་པའི་མི་མཐུན་པའི་ཕྱོགས་",
            "སྐྱེ་བ་ཅན་དག་སྒྲུབ་པའི་གཏན་ཚིགས་ཡིན་གྱི། ",
            "སྐྱེ་བ་མེད་པ་སྒྲུབ་པའི་གཏན་ཚིགས་སུ་མི་རུང་ངོ་ཞེས་ཕྱིར་ཟློག་པར་བྱེད་དེ",
            ""
        ],
        [
            "འདི་ལྟར་བདག་ཉིད་ཡོད་པ་ཉིད་དང་། ",
            "དངོས་པོ་ཉིད་ཅེས་བྱ་བ་ནི་བུམ་པ་ལ་སོགས་པའི་དངོས་པོ་སྐྱེས་པ་དག་ལ་ཡོད་ཀྱི། ",
            "རི་བོང་གི་རྭ་ལ་སོགས་པ་མ་སྐྱེས་པ་དག་ལ་ནི་མེད་པས་དེའི་ཕྱིར་",
            "བདག་ཉིད་ཡོད་པ་ཉིད་དང་། ",
            "དངོས་པོ་ཉིད་ཅེས་བྱ་བ་དངོས་པོའི་བདག་ཉིད་ཀྱི་གཏན་ཚིགས་དེ་དག་",
            "དངོས་པོ་མེད་པའི་བདག་ཉིད་ཀྱི་མི་མཐུན་པའི་ཕྱོགས་གང་ལ་ཡང་མེད་ལ",
            "མི་མཐུན་པའི་ཕྱོགས་ཁོ་ན་ལ་ཡོད་པའི་ཕྱིར་",
            "དོན་འགལ་བ་ཉིད་ཀྱིས་སྐྱེ་བ་མེད་པ་ཞེས་བྱ་བའི་ཆོས་ཅན་གྱི་ངོ་བོ་ཉིད་ལས་བཟློག་པ་",
            "སྐྱེ་བ་ཡོད་པ་ཉིད་སྒྲུབ་པར་བྱེད་པའི་ཕྱིར་",
            "དོན་འགལ་བ་ཉིད་ཡིན་ནོ་ཞེ་།",
            "བཤད་པ། ",
            "བདག་ཉིད་ཡོད་པ་ཉིད་དང་དངོས་པོ་ཉིད་ཅེས་བྱ་བ་དེ་དག་ནི་ཀུན་རྫོབ་པ་ཡིན་།",
            "དེ་དག་ལ་བརྟེན་ནས་བྱུང་བ་ནི་",
            "དོན་དམ་པར་ངོ་བོ་ཉིད་མེད་པ་ཉིད་ཡིན་།",
            "བདག་དང་གཞན་དང་གཉི་ག་དང་རྒྱུ་མེད་པ་ལས་རྣམ་པ་ཐམས་ཅད་དུ་སྐྱེ་བ་མེད་པའི་ཕྱིར། ",
            "སྐྱེ་བ་མེད་པའི་མི་མཐུན་པའི་ཕྱོགས་སྐྱེ་བ་མེད་པས། །",
            "མི་མཐུན་ཕྱོགས་ནི་མེད་པའི་ཕྱིར། །",
            "གཏན་ཚིགས་འགལ་བ་ཉིད་མི་འདོད།།",
            "ཅེས་བྱ་བ་སྨྲས་སོ།།",
            ""
        ],
        [
            "དེ་ལྟར་རེ་ཞིག་དངོས་པོ་རྣམས། །",
            "བདག་ལས་སྐྱེ་བར་མི་རིགས་སོ།།",
            "ཞེས་བྱ་བའི་ཚིག་གི་དོན་ནི་",
            "ཇི་སྐད་བསྟན་པའི་ཚུལ་གྱིས་ཞེས་བྱ་བའི་ཐ་ཚིག་གོ།།",
            "མདོ་སྡེ་པ་དང་བྱེ་བྲག་ཏུ་སྨྲ་བ་དག་གིས་ས་བོན་དང་ས་དང་། ",
            "ཆུ་དང་མེ་དང་རླུང་ལ་སོགས་པ་གཞན་དུ་གྱུར་པ་དག་ལས་",
            "མྱུ་གུ་ལ་སོགས་པ་ཕྱི་རོལ་གྱི་དངོས་པོ་རྣམས་སྐྱེ་བ་དང་། ",
            "མ་རིག་པ་དང་། སྲེད་པ་དང་། ལས་ཞེས་བྱ་བ་གཞན་དུ་གྱུར་པ་དག་ལས་",
            "ནང་གི་སྐྱེ་མཆེད་ཀྱི་དངོས་པོ་སྐྱེ་བར་འདོད་དེ",
            "དེ་བཞིན་དུ་བྱེ་བྲག་པ་དག་ཀྱང་ས་ལ་སོགས་པའི་རྡུལ་ཕྲ་རབ་དག་དང་",
            "རྡུལ་ཕྲ་རབ་གཉིས་པ་དང་། ",
            "གསུམ་པ་ལ་སོགས་པའི་རིམ་པ་གཞན་དུ་གྱུར་པ་དག་ལས་",
            "ས་ལ་སོགས་པའི་རྫས་མངོན་པར་འགྲུབ་པར་འདོད་དོ།།",
            "དེ་དག་ལ་འདི་སྐད་ཅེས་བརྗོད་པར་བྱ་སྟེ།།",
            "ངོ་བོ་ཉིད་ནི་མེད་པའི་ཕྱིར། །",
            "གང་ཞིག་གང་ལས་གཞན་དུ་འདོད།།",
            ""
        ],
        [
            "གླང་རུ་དང་ནི་རི་རྩེ་ལས། །",
            "རྟ་རུ་གཞན་དུ་མི་འདོད་བཞིན། །",
            "ཞེས་བྱ་བ་།",
            "ངོ་བོ་ཉིད་ཅེས་བྱ་བ་ནི་བདག་ཉིད་ཀྱི་དངོས་པོ་།",
            "དེ་ཡང་ཇི་སྐད་བསྟན་པའི་ཚུལ་གྱིས་ན་དངོས་པོ་རྣམས་ལ་ཡོད་པ་མ་ཡིན་ནོ།།",
            "དེ་མེད་པའི་ཕྱིར་རྒྱུའི་བདག་ཉིད་ཀྱི་དངོས་པོ་གང་ཞིག་",
            "འབྲས་བུའི་བདག་ཉིད་ཀྱི་དངོས་པོ་གང་ལས་གཞན་དུ་འདོད་།",
            "དཔེར་ན་གླང་རུ་དང་རི་རྩེ་མ་སྐྱེས་པ་དག་ལས་",
            "རྟའི་རྭ་གཞན་དུ་ཐ་སྙད་གདགས་པར་མི་འདོད་པ་བཞིན་ནོ།།",
            "ཡང་ན། མིག་ལ་སོགས་པ་རྐྱེན་གཞན་རྣམས། །",
            "དོན་དམ་དུ་ནི་མིག་སོགས་ཀྱི། །",
            "རྣམ་ཤེས་སྐྱེད་པར་བྱེད་མ་ཡིན།།",
            ""
        ],
        [
            "གཞན་ཕྱིར་རྩི་སྐྱང་ལ་སོགས་བཞིན། །",
            "ཞེས་བྱ་བ་ནི་གལ་ཏེ་གཞན་ཡིན་ནོ་ཅོག་ལ་སྐྱེད་པའི་མཐུ་ཡོད་པ་ཡིན་ན་",
            "གཞན་ཡིན་པ་འདྲ་བ་བཞིན་པ་ལས། ",
            "མིག་ལ་སོགས་པས་ནི་མིག་གི་རྣམ་པར་ཤེས་པ་ལ་སོགས་པ་དག་ཉི་ཚེ་སྐྱེད་པར་བྱེད་།",
            "སབ་མ་དང་བུམ་པ་དང་སྣམ་བུ་ལ་སོགས་པ་མངོན་པར་སྒྲུབ་པར་མི་བྱེད་པ་དང་། ",
            "རྩི་སྐྱང་དང་རྒྱུ་སྤུན་དང་འཇིམ་པ་ལ་སོགས་པས་ནི་",
            "སབ་མ་དང་སྣམ་བུ་དང་། བུམ་པ་ལ་སོགས་པ་ཉི་ཚེ་དག་མངོན་པར་སྒྲུབ་པར་བྱེད་།",
            "མིག་གི་རྣམ་པར་ཤེས་པ་ལ་སོགས་པ་དག །",
            " སྐྱེད་པར་མི་བྱེད་པར་རྒྱུ་དང་རྐྱེན་སོ་སོར་ངེས་པ་དེ་དག་",
            "ཅི་ལས་གྱུར་པའི་གཏན་ཚིགས་ཀྱི་ཁྱད་པར་བརྗོད་པར་བྱ་དགོས་སོ།།",
            "སྦྱོར་བ་གཞན་ཡང་། ",
            "གཟུགས་ཀྱི་བློ་ལ་སོགས་པ་དག ། ",
            "བརྗོད་འདོད་མིག་སོགས་རྒྱུ་ཅན་མིན།།",
            "གཞན་ཕྱིར་སྔ་ན་མེད་པའི་ཕྱིར། །",
            "དཔེར་ན་བུམ་སྣམ་ལ་སོགས་བཞིན། །",
            "ཞེས་བྱ་བ་ནི་གཟུགས་ཀྱི་བློ་ལ་སོགས་པ་དག་",
            "ཅེས་བྱ་བ་རྣམ་པར་ཤེས་པའི་ཚོགས་དྲུག་པོ་དག་ནི་",
            "བརྗོད་པར་འདོད་པའི་མིག་ལ་སོགས་པའི་རྒྱུ་ཅན་མ་ཡིན་ཏེ",
            "གཞན་ཡིན་པའི་ཕྱིར་དང་། ",
            "སྔ་ན་མེད་པའི་ཕྱིར་དཔེར་ན་བུམ་པ་དང་སྣམ་བུ་ལ་སོགས་པ་བཞིན་ནོ་ཞེས་བྱ་བར་སྦྱར་རོ། །",
            "བརྗོད་འདོད་ཅེས་བྱ་བ་ནི་བརྗོད་པར་འདོད་པ་།",
            ""
        ],
        [
            "མིག་ལ་སོགས་པ་དག་གོ།།",
            "མིག་ལ་སོགས་པ་ཞེས་བྱ་བ་ནི་",
            "མིག་དང་། གཟུགས་དང་། སྣང་བ་དང་། ནམ་མཁའ་དང་། ",
            "ཡིད་ལ་བྱེད་པ་དག་དང་། ",
            "རྣ་བ་ལ་སོགས་པ་གཞན་དག་ཀྱང་།",
            "རྒྱུ་ཅན་མིན་ཞེས་བྱ་བ་ནི་",
            "གཟུགས་ཀྱི་བློ་ལ་སོགས་པ་གང་དག་ལ་རྒྱུ་བརྗོད་པར་འདོད་པ་",
            "མིག་ལ་སོགས་པ་དག་ཡོད་པར་བཏགས་པ་",
            "དེ་དག་དེའི་རྒྱུ་ཅན་མ་ཡིན་པར་བཀག་པའོ།།",
            "གཞན་ཡང་དངོས་པོ་སྐྱེས་པ་ཉིད་ཡིན་ན་",
            "གཞན་ཞེས་བྱ་བའི་ཐ་སྙད་གདགས་སུ་རུང་ན་",
            "འབྲས་བུ་དེ་ནི་མ་སྐྱེས་པས་",
            "འབྲས་བུ་དེ་ལས་རྒྱུ་གཞན་ཉིད་དུ་རྟོག་པ་ནི་",
            "ཉེ་བར་བཏགས་པ་ཡིན་པས། ",
            "དེའི་ཕྱིར། ",
            "མ་སྐྱེས་པ་ཡི་གཞན་ཉིད་ནི། །",
            "ཀུན་རྫོབ་ཡིན་པས་དོན་དམ་མིན།།",
            "གཞན་ཡང་སྐྱེ་བ་ཉིད་ཀྱང་ནི། །",
            "རིགས་པ་མ་ཡིན་གཟུང་བར་བྱ།།",
            ""
        ],
        [
            "ཞེས་བྱ་བ་སྨྲས་སོ།།",
            "གཞན་ཡང་སྐྱེ་བར་སྨྲ་བ་དག་ལས། །",
            "ཁ་ཅིག་ནི་རྒྱུ་ལས་འབྲས་བུ་ཡོད་པ་ཉིད་ཡིན་།",
            "དེ་སྐྱེས་པ་ཉིད་དམ་མ་སྐྱེས་པ་ཉིད་དུ་ནི་",
            "ཐ་སྙད་གདགས་པར་བྱ་བ་མ་ཡིན་པར་སེམས་སོ།།",
            "ཁ་ཅིག་ནི་མ་སྐྱེས་པ་རྒྱུ་དང་རྐྱེན་རྣམས་ཀྱི་མངོན་པར་སྒྲུབ་པར་འདོད་དོ།།",
            "ཁ་ཅིག་ནི་སྐྱེས་བཞིན་པ་གཉི་གའི་བདག་ཉིད་ཅན་དུ་འདོད་དོ།།",
            "ཁ་ཅིག་ནི་བརྗོད་པར་བྱ་བ་མ་ཡིན་པ་ཉིད་དུ་འདོད་།",
            ""
        ],
        [
            "འདི་ལྟར་དེ་ནི་སྐྱེས་པ་མ་ཡིན་།",
            "བདག་ཉིད་ཀྱི་དངོས་པོ་མ་ཐོབ་པའི་ཕྱིར་རོ། །",
            "མ་སྐྱེས་པ་ཡང་མ་ཡིན་ཏེ།།",
            "བྱ་བ་འཇུག་པའི་ཕྱིར་རོ་ཞེས་ཟེར་རོ། །",
            "དེ་ལ་བཤད་པ་རེ་ཞིག ། ",
            "སྐྱེས་པ་བརྗོད་དུ་མེད་པ་ལ།།",
            "སྐྱེ་བ་དོན་མེད་ཉིད་དུ་འགྱུར།།",
            "ཞེས་བྱ་བ་ནི། ",
            "གལ་ཏེ་རྒྱུ་ལ་འབྲས་བུ་ཡོད་པ་ཉིད་ཡིན་ཞིང་",
            "ཐ་སྙད་གདགས་པར་བྱ་བ་མ་ཡིན་པས། ",
            "དེ་ནི་སྐྱེས་པ་ཡིན་པས་སྐྱེས་པ་དེ་ལ་ཡང་",
            "སྐྱེ་བ་དོན་མེད་པ་ཉིད་དུ་ཡང་འགྱུར་།",
            ""
        ],
        [
            "མ་སྐྱེས་པ་ན་ཐ་སྙད་གདགས་པར་བྱ་བ་མ་ཡིན་པ་ནི་",
            "སྐྱེས་ན་ཡང་དེ་འབྲས་བུའི་ངོ་བོ་ཉིད་དུ་ཐ་སྙད་གདགས་སུ་མི་རུང་བར་འགྱུར་རོ། །",
            "གང་དག་འབྲས་བུ་མ་སྐྱེས་པ་དེ་དག་ལ་ཡང་། །",
            "མ་སྐྱེས་པ་ལ་སྐྱེ་མེད་།",
            "མ་སྐྱེས་ཕྱིར་ནི་མཁའ་མིན་བཞིན། །",
            "ཞེས་བྱ་བ་སྨྲས་སོ།།",
            "སྐྱེ་བཞིན་སྐྱེ་བར་འདོད་པ་ལ།།",
            "བརྒལ་ཞིང་བརྟགས་པ་མཚུངས་པར་འགྱུར།།",
            "ཞེས་བྱ་བ་ནི་སྐྱེ་བཞིན་པ་ལ་ཡང་གང་སྐྱེས་པའི་ཆ་དེ་ལ་ནི་ཡང་སྐྱེ་བ་དོན་མེད་།",
            ""
        ],
        [
            "གང་མ་སྐྱེས་པའི་ཆ་དེ་ནི་མེད་པའི་ཕྱིར། ",
            "ནམ་མཁའི་མེ་ཏོག་ལ་སོགས་པ་བཞིན་དུ་སྐྱེ་བ་མེད་དོ།།",
            "བརྗོད་དུ་མེད་པའང་དེ་མེད་དེ།།",
            "བརྗོད་དུ་མེད་ཕྱིར་གཞན་བཞིན་ནོ།།",
            "ཞེས་བྱ་བ་ལ་འདིར་གཞན་བཞིན་ནོ་ཞེས་བྱ་བའི་སྒྲས་ནི་",
            "སྔོ་བསངས་དང་དཀར་ཤམ་ལ་སོགས་པ་ཉིད་དུ་བརྗོད་དུ་མེད་པའི་",
            "མོ་གཤམ་གྱི་བུ་ལ་སོགས་པ་དག་ཡོངས་སུ་བཟུང་ངོ།།",
            "འདིར་སྨྲས་པ། ",
            "དངོས་པོ་རྣམས་ནི་སྐྱེ་བ་ཁོ་ན་ཡིན་།",
            "བརྟགས་པའི་བདག་ཉིད་དུ་དམིགས་པའི་ཕྱིར་རོ། །",
            "དེའི་ཕྱིར་དེ་དག་ལ་རྣམ་པར་ཤེས་པས་",
            "རྣམ་པར་བརྟགས་པའི་ངོ་བོ་ཉིད་ཡོད་དོ་ཞེ་།",
            ""
        ],
        [
            "དེ་དག་གི་ཕྱིར་བཤད་པ། ",
            "ཡང་ན་མིག་ལ་སོགས་པ་དག ། ",
            "བརྟགས་པའི་བདག་ཉིད་ཉིད་ཀྱིས་སྟོང་། །",
            "བྱས་པའི་ཕྱིར་དང་འཇིག་པའི་ཕྱིར། །",
            "དཔེར་ན་སྒྱུ་མའི་འོ་མ་བཞིན། །",
            "ཞེས་བྱ་བ་ནི་མིག་ལ་སོགས་པ་དག་ནི་",
            "དོན་དམ་པར་ན་གཟུགས་ལ་སོགས་པའི་དངོས་པོ་རྣམས་ལ་",
            "སྔོན་པོ་དང་སེར་པོར་བརྟགས་པའི་དངོས་པོར་འདོད་པ་",
            "གང་དང་གང་ཡིན་པ་དེ་དང་དེའི་དངོས་པོའི་ངོ་བོ་ཉིད་ཀྱིས་སྟོང་།",
            "བྱས་པའི་ཕྱིར་དང་འཇིག་པའི་ཕྱིར་",
            "དཔེར་ན་ཚིག་དག་གིས་དཔེར་ན་སྒྱུ་མའི་བདག་ཉིད་ཀྱི་འོ་མ་བཞིན་ནོ།།",
            "གལ་ཏེ་འདི་སྙམ་དུ་མ་བརྟགས་པའི་དངོས་པོ་རྣམས་ཀྱི་བདག་ཉིད་ཀྱང་ཡོད་།",
            "རྣམ་པར་ཤེས་པའི་ཚོགས་ལྔ་པོ་དག་ནི་",
            "བསགས་པའི་གནས་ལ་དམིགས་པ་ཡིན་པས། ",
            "གལ་ཏེ་དེ་དག་གཅིག་ཏུ་རྣམ་པར་རྟོག་པར་མི་བྱེད་ཀྱང་",
            "དེ་དག་གི་དམིགས་པའི་དངོས་པོ་ཡོད་པས། ",
            "དེས་ན་བྱས་པའི་ཕྱིར་དང་འཇིག་པའི་ཕྱིར་",
            "སྒྱུ་མའི་འོ་མ་བཞིན་དུ་རྣམ་པར་བརྟགས་པའི་དངོས་པོ་རྣམས་སྟོང་པར་འགྱུར་རམ། ",
            "རྣམ་པར་མ་བརྟགས་པའི་དངོས་པོ་རྣམས་ཡོད་པར་འགྱུར་བ་མ་ངེས་པར་སེམས་།",
            "དེའི་ཕྱིར་བཤད་པ། ",
            "བསྒྲུབ་དང་མཚུངས་པར་བཀག་པའི་ཕྱིར། །",
            "ཅིག་ཤོས་ཀྱིས་ནི་ཐེ་ཚོམ་མེད།།",
            "ཅེས་བྱ་བ་ལ་ཅིག་ཤོས་ནི་",
            "བརྟགས་པའི་བདག་ཉིད་ཀྱི་དངོས་པོ་ལས་གཞན་པ་མ་བརྟགས་པའི་དངོས་པོ་།",
            ""
        ],
        [
            "དེས་ན་མ་ངེས་པ་ཉིད་དུ་མི་འགྱུར་རོ། །",
            "ཅིའི་ཕྱིར་ཞེ་།",
            "བརྟགས་པའི་བདག་ཉིད་དགག་པར་སྒྲུབ་པ་དང་། ",
            "མཚུངས་པར་མ་བརྟགས་པའི་དངོས་པོ་ཡང་བཀག་པའི་ཕྱིར་",
            "མིག་ལ་སོགས་པ་ནི་མ་བརྟགས་པའི་བདག་ཉིད་ཀྱིས་ཀྱང་སྟོང་།",
            "བྱས་པའི་ཕྱིར་དང་འཇིག་པའི་ཕྱིར་སྒྱུ་མ་ཁོ་ན་བཞིན་།",
            "གང་གི་ཕྱིར་སྒྱུ་མ་ལ་ཡང་བརྟགས་པ་མ་ཡིན་པའི་ཆ་ཡོད་པའི་ཕྱིར་རོ། །",
            "འོ་ན་དེ་ལྟར་སྒྱུ་མའི་ཆ་རྣམ་པར་བརྟགས་པ་མ་ཡིན་པ་ཅིག་ཤོས་གང་ཡིན་པ་དེ་བཞིན་དུ་",
            "སྟོང་པ་ཉིད་མ་ཡིན་པར་འགྱུར་རོ་ཞེ་།",
            "དེ་དགག་པའི་ཕྱིར་བཤད་པ། ",
            "སྒྱུ་མའི་བདག་ཉིད་མ་བརྟགས་པའང་། །",
            "ཡང་དག་ཏུ་ནི་ལོག་པར་འདོད།།",
            "ལ་ལའི་འདོད་ཆགས་རྒྱུ་ཡིན་ཕྱིར། །",
            "དཔེར་ན་བརྟགས་པ་དེ་ཉིད་བཞིན། །",
            "ཞེས་བྱ་བ་ནི་སྒྱུ་མ་མཁན་གྱིས་སྤྲུལ་པའི་གཟུགས་ལ་སོགས་པ་ཡང་",
            "མི་མཁས་པ་ལ་ལའི་འདོད་ཆགས་ལ་སོགས་པའི་རྒྱུ་ཡིན་ཏེ",
            ""
        ],
        [
            "ཇི་ལྟར་སྒྱུ་མའི་བརྟགས་པའི་བདག་ཉིད་ལོག་པ་ཡིན་པ་དེ་བཞིན་དུ་",
            "བརྟགས་པ་མ་ཡིན་པའི་ཕྱིར་བདག་ཉིད་ཀྱང་ཡང་དག་པར་ན་ལོག་པ་ཉིད་ཡིན་ནོ།།",
            "གལ་ཏེ་དེ་ལྟར་ན་སྒྱུ་མ་ལ་",
            "བརྟགས་པ་མ་ཡིན་པའི་བདག་ཉིད་ཀྱང་མེད་པས་",
            "ཁྱོད་ཀྱི་དཔེ་མེད་དོ་ཞེ་།",
            "དེའི་ཕྱིར་བཤད་པ། ",
            "གྲགས་པའི་ཆས་ནི་དེ་གྲུབ་ཕྱིར། །",
            "ཁོ་བོའི་དཔེ་ནི་མེད་མ་ཡིན།།",
            "ཞེས་བྱ་བ་ནི་དེ་ལ་ཡང་གང་ཕ་རོལ་ལ་ཡོད་པ་ཉིད་དུ་གྲགས་པའི་ཆ་དེ་",
            "དཔེ་ཉིད་དུ་བྱས་པས་དེ་གྲུབ་པའི་ཕྱིར་ཁོ་བོའི་དཔེ་མེད་པ་མ་ཡིན་ནོ།།",
            "ཡང་ན་བརྟགས་པ་དང་བརྟགས་པ་མ་ཡིན་པའི་བདག་ཉིད་དཔྱད་པ་དེས་ཅི་བྱ་།",
            "དངོས་པོ་འདི་དག་ནི་རྣམ་པ་ཐམས་ཅད་དུ་ངོ་བོ་ཉིད་ཡོད་པ་མ་ཡིན་པ་ཁོ་ནར་",
            "ཚད་མ་ཉེ་བར་སྦྱར་བར་བྱ་སྟེ།།",
            ""
        ],
        [
            "ཡང་ན་མིག་ལ་སོགས་པ་ནི། །",
            "ཡང་དག་ཏུ་ན་དངོས་ཉིད་སྟོང་། །",
            "བྱས་པ་ཉིད་ཕྱིར་འཇིག་ཉིད་ཕྱིར། །",
            "བདུད་ཀྱིས་སྤྲུལ་པའི་སངས་རྒྱས་བཞིན། །",
            "ཞེས་བྱ་བ་ནི། དཔེར་ན་བདུད་ཀྱིས་ཁྱིམ་བདག་དཔའ་བོའི་ཁང་པར་",
            "དགྲ་བཅོམ་པ་ཉེ་བར་སྦས་པ་ཁ་དྲང་བའི་ཕྱིར། །",
            "སངས་རྒྱས་བཅོམ་ལྡན་འདས་ཀྱི་སྐུ་",
            "འོད་ཟེར་གྱི་ཁ་དོག་ཤིན་ཏུ་འབར་བ་ལྟ་བུ། ",
            "སྤྱན་མེ་ཏོག་ཨུཏྤ་ལའི་འདབ་མ་ལྟར་ཡངས་ཤིང་སྔོ་བ། ",
            "དབུ་གཙུག་ཏོར་ཤིན་ཏུ་ལེགས་པས་རྣམ་པར་མཛེས་པ། ",
            "གསུང་དབྱངས་ཀ་ལ་པིང་ཀ་ལྟར་སྙན་པ། ",
            "ཡན་ལག་དང་ཉིང་ལག་ཤིན་ཏུ་རྣམ་པར་འབྱེས་པ་ཞིག་",
            "མངོན་པར་སྤྲུལ་པའི་སྐུ་དེས། ",
            "ཡིད་དང་། མིག་འཕྲོག་པ་དང་། ",
            "ལྷ་ཡུལ་པ་རྨད་དུ་བྱུང་བ་ལྟར་",
            "ཀུན་དུ་སྣང་དུ་ཟིན་ཀྱང་བྱས་པ་ཉིད་ཡིན་པའི་ཕྱིར་དང་། ",
            "འཇིག་པའི་ཆོས་ཅན་ཡིན་པའི་ཕྱིར། ",
            "ངོ་བོ་ཉིད་དམིགས་སུ་མེད་པ་དེ་བཞིན་དུ་",
            "མིག་ལ་སོགས་པ་ཡང་རྒྱུ་དང་རྐྱེན་ལས་སྣང་བའི་",
            "བདག་ཉིད་ཡིན་པའི་ཕྱིར་",
            "སྣང་ཡང་ངོ་བོ་ཉིད་མེད་པས་",
            "སྐྱེ་བོ་མི་མཁས་པ་དག་སླུ་བར་བྱེད་པ་ཡིན་ནོ།།",
            "འོ་ན་དངོས་པོ་རྣམས་ཀྱི་ངོ་བོ་ཉིད་སྲ་བ་དང་གཤེར་བ་དང་། ",
            "ཚ་བ་དང་གཡོ་བ་ཉིད་ལ་སོགས་པ་དག་སྣང་བཞིན་པ་ཉིད་མ་ཡིན་ནམ་ཞེ་།",
            "བཤད་པ་དེ་དག་ཀུན་རྫོབ་ཀྱི་བདེན་པའི་ཚུལ་གྱིས་",
            "གཞན་སེལ་བའི་ངོ་བོ་ཉིད་ཙམ་ལ་བརྟེན་ནས་ཡོད་པར་ཟད་དེ།།",
            "དོན་དམ་པ་ནི་མ་ཡིན་ནོ།།",
            "གང་གི་ཕྱིར་ཞེ་ན།།",
            "དངོས་པོ་རྣམས་ཀྱི་དངོས་ཉིད་གང་། །",
            "ཡང་དག་ཏུ་ན་དངོས་དེ་མེད།།",
            ""
        ],
        [
            "བྱས་ཕྱིར་དཔེར་ན་ཆུ་ཡི་ནི། །",
            "ཚ་བ་ཉིད་དང་བརྟན་ཉིད་བཞིན། །",
            "ཞེས་བྱ་བ་ནི་གཞན་དག་གིས་དངོས་པོ་གང་གི་ངོ་བོ་ཉིད་གང་རྣམ་པར་བརྟགས་པ་དེ་ནི་",
            "ཡང་དག་པར་ན་དེའི་ངོ་བོ་ཉིད་ཡོད་པ་མ་ཡིན་ཏེ",
            "བྱས་པ་ཉིད་ཡིན་པའི་ཕྱིར་དཔེར་།",
            "ཆུ་ལ་ལན་འགའ་ཚ་བ་ཉིད་དང་། ",
            "བརྟན་པ་ཉིད་དུ་ཐ་སྙད་གདགས་པ་ཡོད་ཀྱང་",
            "དེ་རྟག་ཏུ་དེའི་ངོ་བོ་ཉིད་ཡིན་པར་ཤེས་པར་མི་ནུས་པ་བཞིན་ནོ།།",
            "དེའི་ཕྱིར་དེ་ལྟར། ",
            "སྒྲུབ་པ་ཇི་སྐད་བསྟན་པའི་མཐུས། །",
            "དངོས་རྣམས་རང་གི་བདག་ཉིད་དུ། །",
            "སྐྱེ་བར་འཐད་པ་མ་ཡིན་པས། །",
            "གཞན་གྱི་དངོས་པོར་མི་སྐྱེ་སྟེ།།",
            "བ་ལང་བོང་བུར་མ་མཐོང་བཞིན། །",
            "ཞེས་བྱ་བ་ནི་དཔེར་།",
            "ལྐོག་ཤལ་དང་མཇུག་མ་དང་ནོག་མ་དང་། ",
            "རྨིག་པ་དང་རྭ་ལ་སོགས་པའི་མཚན་ཉིད་དང་ལྡན་པའི་",
            "བ་ལང་ཐལ་ཁུང་ན་འགྲེ་བ་དང་། ",
            "དུ་བའི་ཁ་དོག་དང་། ",
            "སྒྲ་བོ་ཆེ་དང་། རྨིག་པ་གཅིག་པ་དང་། ",
            "རྣ་བ་རིང་བ་ལ་སོགས་པའི་མཚན་ཉིད་དང་ལྡན་པའི་",
            "བོང་བུའི་བདག་ཉིད་དུ་འགྱུར་བར་མ་མཐོང་བ་བཞིན་ནོ།།",
            ""
        ],
        [
            "འདིར་རང་གི་སྡེ་པ་དག་གིས་སྨྲས་པ། ",
            "ཁྱོད་ཀྱི་དངོས་པོ་རྣམས་གཞན་ལས་སྐྱེ་བ་འགོག་པར་བྱེད་པ་ནི་",
            "ཁས་བླངས་པ་ཉམས་།",
            "བཅོམ་ལྡན་འདས་ཀྱིས་མདོ་སྡེ་ལས། ",
            "རྒྱུའི་རྐྱེན་དང་། དམིགས་པའི་རྐྱེན་དང་། དེ་མ་ཐག་པའི་རྐྱེན་དང་། ",
            "བདག་པོའི་རྐྱེན་ཞེས་བྱ་བ་རྐྱེན་བཞི་པོ་དག་བཀའ་སྩལ་ཏེ",
            "དེ་ལ་རྒྱུའི་རྐྱེན་ནི་ལྷན་ཅིག་འབྱུང་བའི་རྒྱུ་དང་སྐལ་བ་མཉམ་པའི་རྒྱུ་དང་མཚུངས་པར་ལྡན་པའི་རྒྱུ་དང་། ",
            "ཀུན་དུ་འགྲོ་བའི་རྒྱུ་དང་། ",
            "རྣམ་པར་སྨིན་པའི་རྒྱུ་ཞེས་བྱ་བ་རྒྱུ་ལྔ་པོ་དག་གོ།།",
            "དམིགས་པའི་རྐྱེན་ནི་ཆོས་ཐམས་ཅད་དོ།།",
            "དེ་མ་ཐག་པའི་རྐྱེན་ནི་",
            "སེམས་དང་སེམས་ལས་བྱུང་བ་འགགས་མ་ཐག་པ་རྣམས་ལས་དགྲ་བཅོམ་པའི་སེམས་ཐ་མ་མ་གཏོགས་པའོ།།",
            "བདག་པོའི་རྐྱེན་ནི་བྱེད་པའི་རྒྱུ་སྟེ།།",
            ""
        ],
        [
            "དེ་ལྟར་རྐྱེན་བཞི་པོ་གཞན་དུ་གྱུར་པ་",
            "དེ་དག་ལས་དངོས་པོ་རྣམས་སྐྱེ་བར་འགྱུར་རོ་ཞེས་གསུངས་པའི་ཕྱིར་རོ་ཞེ་།",
            "བཤད་པ། ",
            "རྒྱུ་ལ་སོགས་པ་རྐྱེན་གཞན་ལས། །",
            "སྐྱེ་བ་ཀུན་རྫོབ་ཐ་སྙད་ཡིན།།",
            "དེ་ཕྱིར་ཁས་བླངས་གནོད་པ་མེད།།",
            "དེ་དག་ཡང་དག་ཉིད་མ་ཡིན།།",
            "ཇི་ལྟར་ན་རྒྱུ་ལ་སོགས་པའི་རྐྱེན་དེ་དག་ནི་དོན་དམ་པ་པ་མ་ཡིན་ནོ་ཞེ་།",
            "དེའི་ཕྱིར་བཤད་པ། ",
            "ཡོད་ལ་རྐྱེན་རྣམས་མི་རིགས་ཏེ།།",
            ""
        ],
        [
            "མེད་ལའང་མི་རིགས་ཡོད་མེད་ཕྱིར། །",
            "དེ་ལས་གཞན་བཞིན་རྐྱེན་མ་སྐྱེས།།",
            "རྐྱེན་རྣམས་སུ་ནི་ཇི་ལྟར་འགྱུར།།",
            "ཞེས་བྱ་བ་ནི་འདི་ལ་རྐྱེན་དེ་དག་འབྲས་བུ་ཡོད་པའམ་མེད་པའི་རྐྱེན་དུ་འགྱུར་གྲང་།",
            "དེ་ལ་རེ་ཞིག་འབྲས་བུ་ཡོད་པ་ལ་ནི་རྐྱེན་རྣམས་མི་རིགས་།",
            "ཡོད་པའི་ཕྱིར་དེ་ལས་གཞན་པ་བུམ་པ་ལ་སོགས་པ་ཡོངས་སུ་གྲུབ་པ་ལ་",
            "འཇིམ་པའི་གོང་བུ་ལ་སོགས་པའི་རྐྱེན་རྣམས་མི་རིགས་པ་བཞིན་ནོ།།",
            "འབྲས་བུ་མེད་པ་ལའང་རྐྱེན་རྣམས་མི་རིགས་།",
            ""
        ],
        [
            "མེད་པའི་ཕྱིར་དེ་ལས་གཞན་པ་ནམ་མཁའི་མེ་ཏོག་ལ་སོགས་པ་མེད་པ་ལ་",
            "ཆུ་ལ་སོགས་པའི་རྐྱེན་རྣམས་མི་རིགས་པ་བཞིན་ནོ།།",
            "ཡང་ན་བདག་དང་གཞན་དང་གཉི་ག་དང་རྒྱུ་མེད་པ་ལས་སྐྱེ་བ་མེད་པར་བརྟགས་ཟིན་པའི་ཕྱིར། ",
            "རྐྱེན་མ་སྐྱེས་པ་རྣམས་དངོས་པོ་གཞན་མ་སྐྱེས་པ་གང་གི་རྐྱེན་རྣམས་སུ་ཇི་ལྟར་འགྱུར།།",
            "གཞན་ཡང་རྒྱུ་ནི་སྒྲུབ་པར་བྱེད་ན་རྒྱུ་ཡིན་པར་འདོད་ན་དེ་ནི་སྒྲུབ་པར་བྱེད་པ་ཉིད་དུ་མི་འཐད་དོ།།",
            "ཇི་ལྟར་ཞེ་།",
            "རྒྱུ་ནི་འབྲས་བུར་སྐྱེད་མ་ཡིན།།",
            "དེ་ཡིས་སྟོང་ཕྱིར་དེ་གཞན་བཞིན། །",
            "སྐྱེ་བར་འདོད་པའང་དེས་བསྐྱེད་མིན།།",
            ""
        ],
        [
            "སྔ་ན་མེད་ཕྱིར་དེ་གཞན་བཞིན། །",
            "ཞེས་བྱ་བ་ནི་གང་ཞིག་གང་གིས་སྟོང་པ་དེ་ནི་དེ་བསྐྱེད་པ་མ་ཡིན་།",
            "དཔེར་ན་བུམ་པ་ལ་སོགས་པ་མྱུ་གུ་བསྐྱེད་པ་མ་ཡིན་པ་བཞིན་ནོ།།",
            "གང་ཞིག་གང་ན་སྔ་ན་མེད་པ་དེ་ནི་དེ་ལས་སྐྱེ་བར་འདོད་པ་ཡིན་པར་མི་རིགས་།",
            "དཔེར་ན། ",
            "འཇིམ་པའི་གོང་བུ་ལས་སྣམ་བུ་སྐྱེ་བར་མི་རིགས་པ་བཞིན་ནོ།།",
            "ཡང་ན་ཇི་སྐད་བསྟན་པའི་ཚུལ་གྱིས། ",
            "དེས་ནི་སྐྱེས་དང་མ་སྐྱེས་དང་། །",
            "སྐྱེ་བཞིན་སྐྱེད་པར་མི་བྱེད་དེ།།",
            "ཉེས་པ་བསྟན་ཕྱིར་མ་སྐྱེས་པའི། །",
            "རྒྱུ་ནི་ཡང་དག་ཉིད་མ་ཡིན།།",
            ""
        ],
        [
            "དེ་ལྟར་རེ་ཞིག་རྒྱུའི་རྐྱེན་མི་འཐད་དོ།།",
            "དམིགས་པའི་རྐྱེན་དགག་པའི་ཕྱིར་བཤད་པ། ",
            "སྐྱེས་པ་དམིགས་པ་མི་ཕྲད་དེ།།",
            "སྐྱེས་ལའང་སྐྱེ་བ་དོན་མེད་ཕྱིར། །",
            "མ་སྐྱེས་པའང་མ་སྐྱེས་ཕྱིར། །",
            "དཔེར་ན་མི་སྐྱེ་ཆོས་བཞིན་ནོ།།",
            "ཞེས་བྱ་བ་ལ་དམིགས་པ་ཞེས་བྱ་བ་ནི་",
            "དེ་དམིགས་པར་བྱ་བ་ཡིན་པས་དམིགས་པ་།",
            "གཟུང་བ་ཞེས་བྱ་བའི་ཐ་ཚིག་གོ།།",
            "དེ་ལ་མིག་ལ་སོགས་པའི་རྣམ་པར་ཤེས་པ་དམིགས་པར་བྱེད་པ་སྐྱེས་པའམ་མ་སྐྱེས་པའམ། ",
            "སྐྱེ་བཞིན་པ་ཞིག་གཟུགས་ལ་སོགས་པའི་དམིགས་པ་དང་ཕྲད་གྲང་ན",
            ""
        ],
        [
            "དེ་ལ་རེ་ཞིག་སྐྱེས་པ་ནི་དམིགས་པ་དང་མི་ཕྲད་།",
            "སྐྱེས་པ་ལའང་སྐྱེ་བ་དེ་ནི་མེད་པའི་ཕྱིར་རོ། །",
            "མ་སྐྱེས་པ་ཡང་དམིགས་པ་དང་མི་ཕྲད་།",
            "མ་སྐྱེས་པའི་ཕྱིར་",
            "དཔེར་ན་",
            "མོ་གཤམ་གྱི་བུའི་མིག་ལ་སོགས་པའི་རྣམ་པར་ཤེས་པ་མི་སྐྱེ་བའི་ཆོས་དག་དམིགས་པ་དང་མི་ཕྲད་པ་བཞིན་ནོ།།",
            "སྐྱེ་བཞིན་པ་ཡང་། །",
            "སྐྱེ་བཞིན་ཕྲད་པར་འགྱུར་སྙམ་ན།།",
            "དེ་ཡང་དམིགས་པ་མེད་པར་མེད།།",
            "ཅེས་བྱ་བ་ལ་ནི་སྐྱེ་བཞིན་པ་ཞེས་བྱ་བ་ནི་སྐྱེས་པ་དང་། །",
            "མ་སྐྱེས་པའི་རང་བཞིན་གཉི་གའི་བདག་ཉིད་དེ།།",
            ""
        ],
        [
            "དེ་ཡང་དམིགས་པ་དང་ཕྲད་པ་མེད་།",
            "གང་གི་ཕྱིར་ཞེ་།",
            "དེ་ལ་དམིགས་པ་ཉེ་བར་གྱུར་པ་མེད་།",
            "རང་གི་བདག་ཉིད་མ་ཐོབ་པའི་ཕྱིར་རོ། །",
            "གལ་ཏེ་སྐྱེ་བཞིན་པ་དེ་ལ་སྐྱེ་བའི་བྱ་བ་བཞུགས་ནས་",
            "བདག་ཉིད་ཐོབ་པའི་ཚེ་ན་དེ་དམིགས་པ་དང་ཕྲད་པར་འགྱུར་རོ་ཞེ་།",
            "བཤད་པ། །",
            "ཡན་ལག་མ་ཚང་བ་ལ་ནི། །",
            "སྐྱེ་བའི་བྱ་བ་འཇུག་མི་འདོད།།",
            ""
        ],
        [
            "ཅེས་བྱ་བ་ལ་བྱ་བ་ནི་",
            "རྟགས་ཡོད་པ་ཙམ་དུ་གཟུང་ནས་དངོས་པོ་ཐམས་ཅད་ལ་བརྟེན་།",
            "གནས་པ་ཡིན་ན་གལ་ཏེ་སྐྱེ་བཞིན་པ་ནི་",
            "ཅུང་ཞིག་སྐྱེས་པ་དང་ཅུང་ཞིག་མ་སྐྱེས་པ་ཡིན་པས་",
            "དེ་ལ་སྐྱེ་བའི་བྱ་བ་ཇི་ལྟར་འཇུག་།",
            "ཡོད་པ་དང་མེད་པའི་བདག་ཉིད་ཡིན་པའི་ཕྱིར་རོ། །",
            "ཅི་སྟེ་འདི་སྙམ་དུ་ལུང་ལས་དམིགས་པ་དང་བཅས་པའི་ཆོས་རྣམས་གང་ཞེ་།",
            "སེམས་དང་སེམས་ལས་བྱུང་བ་རྣམས་སོ།།",
            "དམིགས་པ་མེད་པའི་ཆོས་རྣམས་གང་ཞེ་།",
            "གཟུགས་དང་མྱ་ངན་ལས་འདས་པའོ།།",
            ""
        ],
        [
            "ཞེས་གསུངས་པས་སེམས་དང་སེམས་ལས་བྱུང་བ་རྣམས་ལ་དམིགས་པ་ཡོད་པ་ཁོ་ན་ཡིན་པར་སེམས་ན་བཤད་པ། །",
            "ཡང་ན་སེམས་དང་སེམས་བྱུང་རྣམས། །",
            "ཡང་དག་དམིགས་པ་ཡོད་མི་འདོད།།",
            "སྐྱེ་བཞིན་ཕྱིར་དང་གཟུང་བའི་ཕྱིར། །",
            "དཔེར་ན་གཟུགས་ལ་སོགས་པ་བཞིན། །",
            "ཞེས་བྱ་བ་ལ་སྐྱེ་བཞིན་པ་དམིགས་པ་དང་ཕྲད་པར་སེམས་ན་དེའི་དུས་ན་དམིགས་པར་བྱེད་པ་སེམས་དང་སེམས་ལས་བྱུང་བ་རྣམས་ཀྱང་སྐྱེ་བཞིན་པ་ཡིན་།",
            "དམིགས་པ་གཟུགས་ལ་སོགས་པ་དག་ཀྱང་སྐྱེ་བཞིན་པ་བཞིན་།",
            "སྐྱེ་བཞིན་པར་འདྲ་བ་དེ་ལ་སེམས་དང་སེམས་ལས་བྱུང་བ་རྣམས་ལ་ནི་དམིགས་པའི་རྐྱེན་ཡོད་པར་འདོད་ལ།།",
            "གཟུགས་ལ་སོགས་པ་དག་ལ་ནི་དམིགས་པའི་རྐྱེན་ཡོད་པར་མི་འདོད་པ་འདི་ལ་གཏན་ཚིགས་ཀྱི་ཁྱད་པར་ཅི་ཡོད་།",
            "དེའི་ཕྱིར་དམིགས་པའི་རྐྱེན་དུ་བརྟགས་པ་ནི་ཀུན་རྫོབ་པ་ཡིན་གྱི། ",
            "དོན་དམ་པ་པ་མ་ཡིན་ནོ།།",
            ""
        ],
        [
            "ཡང་ན་དེ་དག་དམིགས་བཅས་པ། །",
            "དུས་གཅིག་ཕྱིར་ན་དེ་མི་རུང་། །",
            "ཞེས་བྱ་བ་ནི་སེམས་དང་སེམས་ལས་བྱུང་བའི་",
            "ཚོགས་དམིགས་པ་དང་བཅས་པ་དེ་དག་",
            "གཟུགས་ལ་སོགས་པ་དམིགས་པ་དང་ཕྲད་པར་སེམས་ན་",
            "དེ་ལ་དུས་ཐ་དད་པ་མེད་དེ",
            "བ་ལང་གི་རྭ་གཡས་གཡོན་བཞིན་པས་",
            "དམིགས་པར་བྱེད་པ་དང་དམིགས་པར་བརྟག་པ་དེ་མི་རུང་ངོ།།",
            "དེ་ལྟར་དམིགས་པ་ཡོད་མིན་པས། །",
            "གང་ཞིག་གང་གིས་དམིགས་པར་འགྱུར།།",
            "ཞེས་བྱ་བ་ནི་གང་ཡང་གང་གི་དམིགས་པར་མི་འཐད་པ་ཉིད་དོ་",
            "ཞེས་བྱ་བའི་ཚིག་གི་དོན་ཏོ།།",
            "དེ་ལྟར་དམིགས་པའི་རྐྱེན་ཡང་མི་འཐད་དོ།།",
            "དེ་མ་ཐག་པའི་རྐྱེན་ཡང་འགག་པ་མེད་པའི་ཕྱིར་མི་འཐད་།",
            ""
        ],
        [
            "ཇི་ལྟར་ཞེ་།",
            "མ་སྐྱེས་པ་ལ་འགག་མེད་དེ།།",
            "མ་སྐྱེས་ཉིད་ཕྱིར་མཁའ་མིན་བཞིན། །",
            "ཞེས་བྱ་བ་ནི། ",
            "འགག་པ་ནི་སྐྱེ་བ་ལ་ལྟོས་པ་ཡིན་།",
            "སྐྱེ་བ་མེད་པའི་ཕྱིར་འགག་པ་ཡང་མེད་དོ།།",
            "འགགས་པ་ལ་ཡང་འགག་མེད་དེ།།",
            "འགགས་ཕྱིར་དཔེར་ན་ཤི་བ་བཞིན། །",
            "ཞེས་བྱ་བ་ནི་ཤི་བ་ལ་ཡང་འཆི་བ་མེད་པ་བཞིན་ནོ།།",
            "མ་འགགས་པ་ལའང་མ་འགགས་ཕྱིར། །",
            "ད་ལྟར་འཇུག་པའི་མར་མེ་བཞིན། །",
            "ཞེས་བྱ་བ་ནི་འགག་པ་མེད་དོ་ཞེས་བྱ་བའི་ཚིག་གི་ལྷག་མ་།",
            ""
        ],
        [
            "གལ་ཏེ་མ་འགགས་པ་ལ་འགག་པ་ཡོད་པར་གྱུར་ན་",
            "ནི་མར་མེ་འབར་བཞིན་པ་གསལ་བར་བྱ་བ་གསལ་བར་བྱེད་ནུས་པ་ཡང་འགགས་པ་བཞིན་དུ་འགྱུར་རོ། །",
            "འགག་བཞིན་པ་ལའང་མི་འདོད་།",
            "འགག་པ་གོང་དུ་བསྟན་ཕྱིར་རོ། །",
            "ཞེས་བྱ་བ་འགག་བཞིན་པ་ནི་གོང་གི་ཅུང་ཟད་ནི་འགགས། ",
            "ཅུང་ཟད་ནི་མ་འགགས་པ་ཡིན་ན་",
            "འགགས་པ་དང་མ་འགགས་པ་གཉིས་ལ་ནི་འགག་པ་མི་འཐད་དེ",
            "སྐྱོན་ཇི་སྐད་བསྟན་པ་ཉིད་ཀྱི་ཕྱིར་རོ། །",
            "ཅི་སྟེ་འདི་སྙམ་དུ་རྒྱུ་དང་རྐྱེན་སོ་སོར་ངེས་པའི་དབང་གིས་དངོས་པོ་སྐྱེ་བཞིན་པ་ལ་ནི་འགག་བཞིན་པ་ཕན་འདོགས་པ་ཡིན་པའི་ཕྱིར་",
            "དེ་ལས་གཞན་པ་འདས་པའི་སྐད་ཅིག་མས་བར་དུ་མ་ཆོད་པའི་འགག་བཞིན་པ་ནི་དེ་མ་ཐག་པའི་རྐྱེན་ཡིན་པར་སེམས་།",
            "བཤད་པ། ",
            "དེ་ཡང་དུས་མཉམ་ཉིད་གཅིག་གམ། །",
            "ཡང་ན་དུས་གཞན་འགྱུར་གྲང་ན།།",
            ""
        ],
        [
            "མི་རིགས་འགག་བཞིན་ཡིན་པའི་ཕྱིར། །",
            "དགྲ་བཅོམ་སེམས་ཀྱི་ཐ་མ་བཞིན། །",
            "ཞེས་བྱ་བ་ནི་དེ་ལྟ་ན་ཡང་དེ་མ་ཐག་པའི་རྐྱེན་འགག་བཞིན་པ་ནི་",
            "དེས་བསྐྱེད་པའི་དངོས་པོ་སྐྱེ་བཞིན་པའི་དེ་མ་ཐག་པའི་རྐྱེན་དུ་མི་རིགས་།",
            "དུས་མཉམ་པའི་ཕྱིར་སྐྱོན་སྔར་བསྟན་པའི་ཕྱིར་རོ། །",
            "ཡང་ན་དུས་ཐ་དད་པར་གྱུར་ན་ཡང་",
            "དེ་དེ་མ་ཐག་པའི་རྐྱེན་ཡང་མི་འཐད་།",
            "འགག་བཞིན་པ་ཡིན་པའི་ཕྱིར་",
            "དགྲ་བཅོམ་པ་ཡང་འབྱུང་བའི་སྲིད་པ་ཟད་པ་ཉིང་མཚམས་སྦྱོར་མི་བཟོད་པ་",
            "མྱ་ངན་ལས་འདས་པའི་སེམས་ཀྱི་སྐད་ཅིག་མ་ཐ་མ་བཞིན་ནོ།།",
            "དེ་ལྟར་དེ་མ་ཐག་པའི་རྐྱེན་ཡང་མི་འཐད་དོ།།",
            "ད་ནི་བདག་པོའི་རྐྱེན་བདག་པོའི་གོ་རིམས་ལ་བབ་པས། ",
            "དེའི་ཕྱིར་བཤད་པ། ",
            "དངོས་པོ་ཡོད་པ་དོན་དམ་དུ། །",
            "མི་རིགས་སྐྱེ་བ་མེད་པའི་ཕྱིར། །",
            "མོ་གཤམ་བུ་ཡི་ཡོད་པ་བཞིན། །",
            "དེ་ཕྱིར་བདག་པོ་མེད་པར་འདོད།།",
            "ཅེས་བྱ་བ་ལ་བདག་པོའི་རྐྱེན་ཞེས་བྱ་བ་ནི་",
            "གང་ཡོད་ན་གང་འབྱུང་བ་དེ་ཡིན་པར་འདོད་།",
            ""
        ],
        [
            "འདི་ལ་གང་ཡོད་ན་ཞེས་བྱ་བའི་དངོས་པོ་དེ་དོན་དམ་པར་སྐྱེ་བ་མེད་པར་བསྟན་པའི་ཕྱིར་བདག་ཉིད་ཀྱི་དངོས་པོ་མ་ཐོབ་།",
            "མོ་གཤམ་གྱི་བུ་དང་འདྲ་བ་ཡིན་ན་དེ་གང་འབྱུང་བ་ཞེས་བྱ་བ་གཞན་གྱི་རྐྱེན་དུ་ཇི་ལྟར་འགྱུར་།",
            "དེའི་ཕྱིར་བདག་པོ་ཡང་མི་འཐད་དོ།།",
            "གཞན་ཡང་། །",
            "འབྲས་བུ་སྟོང་ངམ་མི་སྟོང་པའི། །",
            "རྐྱེན་ཞིག་བདག་པོར་འགྱུར་གྲང་ན།།",
            "ཞེས་བྱ་བ་དེ་ལ་རེ་ཞིག །",
            " སྟོང་པ་མ་ཡིན་དེས་སྟོང་ཕྱིར། །",
            "དཔེར་ན་མིག་ནི་སྒྲ་བློའི་བཞིན། །",
            "ཞེས་བྱ་བ་ནི་དཔེར་ན་མིག་སྒྲའི་རྣམ་པར་ཤེས་པས་སྟོང་པ་ནི་སྒྲའི་རྣམ་པར་ཤེས་པའི་རྐྱེན་མ་ཡིན་ཏེ",
            ""
        ],
        [
            "སྒྲའི་རྣམ་པར་ཤེས་པའི་འབྲས་བུ་དེས་སྟོང་པའི་ཕྱིར་རོ་",
            "ཞེས་བྱ་བ་དེ་བཞིན་དུ་མིག་མིག་གི་རྣམ་པར་ཤེས་པས་སྟོང་པ་ཡང་མིག་གི་རྣམ་པར་ཤེས་པའི་བདག་པོའི་རྐྱེན་མ་ཡིན་ཏེ",
            "དེས་སྟོང་པའི་ཕྱིར་རོ། །",
            "མིག་སྟོང་པ་ཞེས་བྱ་བ་ལ་ཀུན་རྫོབ་ཏུ་ཡང་གྲགས་པའི་གནོད་པར་འགྱུར་།",
            "གང་གི་ཕྱིར་ཞེ་ན།།",
            "སྦྱང་ལ་སོགས་ན་གནས་པ་ཡི། །",
            "རྒྱུ་ཙམ་ཡོད་པ་ཉི་ཚེ་ལ།།",
            "ནས་ལ་སོགས་པའི་མྱུ་གུ་ལ་སོགས་པ་འབྲས་བུ་སྐྱེ་བར་མ་མཐོང་བའི་ཕྱིར་རོ་ཞེས་བྱ་བར་བསམས་སོ།།",
            "སྐྱོན་གཞན་འདི་ཡང་ཡོད་།",
            ""
        ],
        [
            "འབྲས་བུ་འབྲས་བུར་མི་འགྱུར་ཞིང་།།",
            "མེད་པ་ཁྱོད་ལ་འབྲས་བུར་འགྱུར།།",
            "ཞེས་བྱ་བ་ལ་འབྲས་བུ་ཞེས་བྱ་བ་ནི་བྱ་བའི་ཕྱིར་",
            "འབྲས་བུ་ཡིན་ན་",
            "གལ་ཏེ་རྒྱུ་ལ་འབྲས་བུ་དེས་མི་སྟོང་ན་དེ་ལ་ཡང་བྱ་བ་མེད་པའི་ཕྱིར་",
            "སྔ་ན་ཡོད་པ་འབྲས་བུ་ཡིན་པར་འདོད་པ་དེ་ཡང་འབྲས་བུར་མི་འགྱུར་ཞིང་",
            "གཞན་ཞིག་ཕྱིས་བྱེད་པ་དེས་ན་མེད་པ་གཞན་ཅུང་ཟད་ཅིག་ཁྱོད་ཀྱི་ཕྱོགས་ལ་འབྲས་བུ་ཡིན་པར་འགྱུར་རོ། །",
            "འདི་སྙམ་དུ་རྒྱུ་ལ་འབྲས་བུ་ནུས་པར་ཡོད་པ་དེ་ཉིད་ལ་འབྲས་བུ་ཞེས་ཉེ་བར་གདགས་ཏེ་དེས་རྒྱུ་མི་སྟོང་པ་ཁོ་ན་ཡིན་ནོ།།",
            "གང་གི་ཕྱིར་ཞེ་།",
            ""
        ],
        [
            "བུམ་པའི་དོན་དུ་འཇིམ་པ་ཁོ་ན་ལེན་པར་བྱེད་ཀྱི་",
            "བྱེ་མ་དག་ནི་མི་ལེན་།",
            "ནུས་པས་སྟོང་པའི་ཕྱིར་རོ་",
            "ཞེས་བྱ་བར་སེམས་ན་བཤད་པ། །",
            "གལ་ཏེ་འབྲས་བུའི་ནུས་འབྲས་ན།།",
            "དེ་ལས་གཞན་པའི་རྒྱུ་ཅི་ཡོད།།",
            "དེ་ལས་གཞན་པ་མ་ཡིན་ལ།།",
            "གཞི་དང་གཞག་པའི་དངོས་མི་འདོད།།",
            "ཅེས་བྱ་བ་ནི་གལ་ཏེ་འབྲས་བུའི་ནུས་པ་གང་ཁོ་ན་ཡིན་པ་",
            "དེ་ཉིད་འབྲས་བུ་ཡིན་ན་"
        ],
        [
            "འབྲས་བུའི་ནུས་པ་ལས་གཞན་པའི་རྒྱུ་ཞེས་བྱ་བ་ཅི་ཞིག་ཡོད་དེ་",
            "གང་གི་ཕྱིར་དེ་ལས་གཞན་མ་ཡིན་ན་",
            "གཞི་དང་གཞག་པའི་དངོས་པོར་རྟག་ཏུ་ཡང་མི་རུང་།",
            "དཔེར་ན་དུག་དང་ཆང་དག་ལས་དུག་དང་ཆང་གི་ནུས་པ་ཐ་མི་དད་པ་བཞིན་དུ་གཞི་དང་གཞག་པའི་དངོས་པོ་མེད་པར་འགྱུར་རོ། །",
            "ཅི་སྟེ་གཞན་མ་ཡིན་ཡང་སླ་།",
            "འབྲས་བུའི་མིང་ཙམ་ཉིད་ལ་ནི། །",
            "དཔེར་ན་མཁའ་ལ་མཁའ་གནས་བཞིན། །",
            "ཞེས་བྱ་བ་ནི་དཔེར་ན་",
            "གཞན་མ་ཡིན་ཡང་ནམ་མཁའ་ལ་ནམ་མཁའ་གནས་སོ་",
            "ཞེས་བྱ་བ་ལ་གཞི་དང་གཞག་པའི་དངོས་པོ་ཉེ་བར་གདགས་སུ་རུང་བ་དེ་བཞིན་དུ། ",
            "གལ་ཏེ་རྒྱུ་ལ་འབྲས་བུའི་ནུས་པ་གཞན་མ་ཡིན་ཡང་རྒྱུ་ལ་འབྲས་བུའི་ནུས་པ་ཡོད་དོ་ཞེས་ཉེ་བར་གདགས་སུ་རུང་ངོ་ཞེ་།",
            "དེ་ནི་ཁོ་བོ་ཅག་ཀུན་རྫོབ་པར་འདོད་པ་ཡིན་ནོ།།",
            ""
        ],
        [
            "གལ་ཏེ་དེ་ཉིད་རྒྱུ་ཡིན་ན།།",
            "གང་གིས་མི་སྟོང་དེ་ཅིར་ཡོད།།",
            "གང་ཞིག་གང་གི་ཞེས་བྱ་བ་ནི། ",
            "གལ་ཏེ་འབྲས་བུའི་བདག་ཉིད་དེ་རྒྱུ་ཡིན་ན་ནི་དེ་ལྟ་།",
            "ཁྱེད་ཅག་འབྲས་བུ་གང་གིས་མི་སྟོང་པ་དེ་རྒྱུ་ཡིན་པར་འདོད་པའི་འབྲས་བུ་ཞེས་བྱ་བ་དེ་ལས་གཞན་ཅི་ཞིག་ཡིན་པར་འདོད།།",
            "གཞན་ཡང་། །",
            "ཡོད་པ་སྐྱེ་བ་མེད་པའི་ཕྱིར། །",
            "གང་ཞིག་གང་གི་བདག་པོར་འདོད།།",
            "མེད་ལ་རྐྱེན་ཡང་མེད་པའི་ཕྱིར། །",
            "གང་ཞིག་གང་གི་བདག་པོར་འདོད།།",
            ""
        ],
        [
            "ཅེས་བྱ་བ་ནི་གལ་ཏེ་འབྲས་བུ་ཡོད་པ་ཉིད་ཡིན་ན་",
            "ཡོད་པ་ཉིད་ཡིན་པའི་ཕྱིར་",
            "བུམ་པ་ལ་སོགས་པ་ཡོངས་སུ་གྲུབ་པ་དག་ལ་",
            "སྐྱེ་བ་མེད་པ་བཞིན་དུ་",
            "སྐྱེ་བ་མེད་པའི་ཕྱིར་",
            "རྒྱུ་གང་ཞིག་འབྲས་བུ་གང་གི་བདག་པོ་ཡིན་པར་།",
            "གལ་ཏེ་འབྲས་བུ་མེད་པ་ཉིད་ཡིན་ན་ནི་",
            "དེ་མེད་པ་ཉིད་ཡིན་པའི་ཕྱིར་",
            "ནམ་མཁའི་མེ་ཏོག་ལ་སོགས་པ་མེད་པ་དག་ལ་",
            "རྐྱེན་རྣམས་མེད་པ་བཞིན་དུ་རྐྱེན་མེད་པའི་ཕྱིར། ",
            "རྒྱུ་གང་ཞིག་འབྲས་བུ་གང་གི་བདག་པོའི་རྐྱེན་དུ་།",
            "འདིར་ཕ་རོལ་པོའི་རྒོལ་བའི་སྐབས་སྣང་ནས་",
            "སློབ་དཔོན་གྱིས་བཤད་པ། ",
            "གལ་ཏེ་བུམ་སོགས་སྐྱེས་མཐོང་བས། །",
            "མཐོང་ལ་གཏན་ཚིགས་དོན་མེད་དེ།།",
            "མངོན་སུམ་དང་ནི་གྲགས་པ་ཡི། །",
            "གནོད་པས་གནོད་པར་འགྱུར་ཞེ་ན།།",
            ""
        ],
        [
            "ཞེས་བྱ་བ་ནི་གལ་ཏེ་ཁ་ཅིག་འདི་སྐད་ཅེས། ",
            "བུམ་པ་ལ་སོགས་པ་དག་འཇིམ་པ་དང་དབྱུག་གུ་དང་འཁོར་ལོ་དང་སྲད་བུ་དང་ཆུ་དང་། ",
            "རྫ་མཁན་གྱི་འདོད་པ་ལ་སོགས་པའི་རྐྱེན་རྣམས་ཀྱིས་མངོན་པར་བསྒྲུབས་པ་སྐྱེས་པ་ཡིན་པར་མིག་ལ་སོགས་པས་མཐོང་བས་",
            "དབང་པོ་རྣམས་ཀྱིས་མཐོང་བ་དེ་ལ་ནི་ཁྱོད་ཀྱིས་སྨྲས་པའི་གཏན་ཚིགས་དོན་མེད་དེ",
            "གང་གི་ཕྱིར་ཞེ་།",
            "མཐོང་བ་ལས་ལྷག་པའི་ཚད་མ་གཞན་མེད་པའི་ཕྱིར་།",
            "གང་ཞིག་བ་ལང་ལ་རྭ་མེད་།",
            "སྲོག་ཆགས་ཡིན་པའི་ཕྱིར་",
            "རྟ་བཞིན་ནོ་ཞེས་ཟེར་བ་དེ་ལ་མངོན་སུམ་གྱི་གནོད་པར་འགྱུར་བ་བཞིན་དུ་ཁྱོད་ལ་ཡང་རེ་ཞིག་དེ་བཞིན་དུ་འགྱུར་རོ། །",
            "དེ་བཞིན་དུ་རི་ཁྲོད་པ་ཡན་ཆད་དང་གདོལ་པ་ཡན་ཆད་དང་བ་ལང་རྫི་ཡན་ཆད་ལ་ཡང་འདི་ལྟ་།",
            "བུམ་པ་ལ་སོགས་པ་དག་སྐྱེས་པར་གྲགས་པས་དེའི་ཕྱིར་ཁྱོད་ལ་གྲགས་པའི་གནོད་པར་ཡང་འགྱུར་རོ་ཞེ་།",
            ""
        ],
        [
            "འདིར་བཤད་པ། ",
            "བུམ་པ་ལ་སོགས་སྐྱེ་བ་དག །",
            " བྱིས་པའི་བློ་དང་མཐུན་མཐོང་བ། །",
            "གང་ཕྱིར་དེ་ནི་མི་འགོག་པས། །",
            "དེ་ཕྱིར་ཇི་སྐད་སྨྲས་སྐྱོན་མེད།།",
            "ཅེས་བྱ་བ་ནི་བུམ་པ་ལ་སོགས་པའི་སྐྱེ་བ་བདག་དང་གཞན་དང་གཉི་ག་དང་རྒྱུ་མེད་པ་དང་། ",
            "ཡོད་པ་དང་མེད་པ་ལ་སོགས་པ་དཔྱད་པ་དང་བྲལ་བ་སྒྱུ་མ་དང་སྨིག་རྒྱུ་དང་། ",
            "དྲི་ཟའི་གྲོང་ཁྱེར་ལ་སོགས་པའི་སྐྱེ་བ་སྣང་བ་ལྟ་བུའི་བྱིས་པའི་སྐྱེ་བོའི་བློ་དང་མཐུན་པར་མཐོང་བ་དེ་ནི་ཀུན་རྫོབ་ཀྱི་ཚུལ་དུ་ཡོད་པས་",
            "བྱིས་པའི་བློ་དང་མཐུན་པར་མཐོང་བ་དེ་ནི་མ་བཀག་སྟེ",
            "འདི་ལྟར་དོན་དམ་པ་པའི་བློ་རྟོག་པའི་སྐྱོན་གྱི་དྲི་མ་མ་ལུས་པ་སྤོང་བར་བཟོད་པས་བརྟགས་ན་",
            "མི་རིགས་པར་བསྟན་པས་དེའི་ཕྱིར་",
            "མངོན་སུམ་དང་གྲགས་པའི་གནོད་པ་ཇི་སྐད་སྨྲས་པའི་སྐྱོན་མེད་དོ།།",
            "དེ་ལྟར་སྤྱིར་ལན་བཏབ་།",
            "ད་ནི་ཁྱད་པར་བརྗོད་པར་བྱ་།",
            ""
        ],
        [
            "འདི་ལ་མངོན་སུམ་དུ་སྨྲ་བས་ནི་",
            "རེ་ཞིག་མངོན་སུམ་གྱི་སྒོ་ནས་ངེས་པར་བཟུང་ནས་",
            "དེའི་གནོད་པས་བརྒལ་བར་བྱ་བ་ཡིན་ན་",
            "མངོན་སུམ་ཡང་ཀུན་རྫོབ་པ་ཡིན་པས་",
            "དོན་དམ་པ་པ་མ་ཡིན་ནོ།།",
            "ཇི་ལྟར་ཞེ་།",
            "གཟུགས་ལ་དམིགས་པའི་བློ་ལ་ནི། །",
            "ཡང་དག་ཏུ་ན་རང་རིག་མེད།།",
            "དེ་མ་སྐྱེས་ཕྱིར་ཁོ་བོ་ལ།།",
            "དེ་ཡི་གནོད་པ་མེད་ཕྱིར་རོ། །",
            "ཞེས་བྱ་བ་ནི་ཤེས་བྱ་དང་དེ་ལ་འཇུག་པ་སྐྱེ་བ་མེད་པར་བསྟན་པའི་ཕྱིར་དང་། ",
            "འདུ་བྱེད་ཀྱི་ཚོགས་གཡོ་བ་མེད་པའི་ཕྱིར་དང་། ",
            "དབང་པོ་རྣམས་བླུན་པ་ཉིད་ཀྱི་ཕྱིར་གཅིག་གིས་ཡུལ་འཛིན་པ་ཡང་མི་ནུས་ལ",
            ""
        ],
        [
            "ཚོགས་པ་ལས་བྱང་བའི་བློ་ཡང་ཀུན་རྫོབ་པ་ཡིན་པའི་ཕྱིར་",
            "གང་ཞིག་གང་གི་མངོན་སུམ་དུ་འགྱུར་ན་",
            "དེས་ཁོ་བོ་ལ་གནོད་པར་འགྱུར་ཞེས་དོན་བསྡུ་བ་ནི་དེ་ཡིན་ནོ།།",
            "ཡང་ན་དེའི་མངོན་སུམ་འདི་ལྟར་མི་རུང་སྟེ།།",
            "མངོན་སུམ་བློ་ནི་དོན་དམ་དུ། །",
            "དོན་བཞིན་ཉིད་དུ་མི་རིགས་ཏེ།།",
            "བྱིས་པའི་བློ་དང་ཁྱད་མེད་ཕྱིར། །",
            "མགལ་མེའི་འཁོར་ལོའི་བློ་བཞིན་ནོ།།",
            "ཞེས་བྱ་བ་ལ།།",
            ""
        ],
        [
            "བྱིས་པའི་བློ་དང་ཁྱད་མེད་ཕྱིར། །",
            "ཞེས་བྱ་བ་ནི་རང་རིག་པ་ཉིད་དང་བསྟན་དུ་མེད་པ་ཉིད་དང་། ",
            "རྣམ་པར་རྟོག་པ་མེད་པ་ཉིད་ནི་བྱིས་པ་དང་། ",
            "འཕགས་པའི་བློ་ལ་ཁྱད་པར་མེད་པའི་ཕྱིར་རོ། །",
            "དངོས་པོ་རང་གི་ངོ་བོ་སྣང་བ་ཙམ་གྱི་སྤྱོད་ཡུལ་དང་ལྡན་པའི་ཕྱིར། ",
            "མགལ་མེ་ལ་འཁོར་ལོར་སྣང་བར་གྱུར་པའི་བློ་རྟོག་པ་མེད་པ་བཞིན་ནོ།།",
            "དེ་ཡི་སྤྱོད་ཡུལ་དངོས་མེད་དེ།།",
            "འདུས་བྱས་ཡིན་ཕྱིར་བདག་བློ་བཞིན། །",
            "ཞེས་བྱ་བ་ནི་མངོན་སུམ་གྱི་བློའི་སྤྱོད་ཡུལ་གྱི་གཟུགས་བསྟན་དུ་མེད་པ་ཡང་དངོས་པོ་མ་ཡིན་།",
            "འདུས་བྱས་ཡིན་པའི་ཕྱིར་བདག་གི་བློ་བཞིན་ནོ།།",
            "གཞན་ཡང་། ",
            "གཟུགས་ལ་སོགས་པ་རྫས་མིན་ཕྱིར། །",
            "དེ་ལ་མངོན་སུམ་གནོད་པ་མེད།།",
            "ཅེས་བྱ་བ་ནི་གཟུགས་ལ་སོགས་པ་རྫས་བརྒྱད་འདུས་པ་དང་། ",
            "དེ་ལ་དམིགས་པའི་བློ་དག་ནི་དམག་དང་ནགས་ཚལ་ལ་སོགས་པའི་བློ་བཞིན་དུ་རྫས་སུ་ཡོད་པ་མ་ཡིན་པས་དེ་ལྟར་མངོན་སུམ་མེད་པའི་ཕྱིར། ",
            "ཁོ་བོ་ཅག་ལ་དེའི་གནོད་པ་མེད་དོ།།",
            ""
        ],
        [
            "ཁོ་བོ་ཅག་ལ་གྲགས་པའི་གནོད་པ་ཡང་མེད་།",
            "གང་གི་ཕྱིར་ཞེ་།",
            "མཁས་པའི་ཚུལ་ལ་དཔྱད་པ་ལ།།",
            "གྲགས་པའི་གནོད་པ་ཡོད་མ་ཡིན།།",
            "དེ་ཉིད་ལ་ནི་མ་རིག་པའི། །",
            "ལིང་ཏོག་མདོངས་པའི་ཚིག་སྐབས་མིན།།",
            "ཞེས་བྱ་བ་ནི་དཔེར་ན་མིག་ཐོགས་པ་མེད་ཅིང་དྲི་མ་མེད་པས་ཡོངས་སུ་བཏགས་པའི་དོན་རིན་པོ་ཆེ་མ་རྒད་དང་། ",
            "བཻ་ཌཱུརྱ་ལ་སོགས་པ་རིན་པོ་ཆེ་བརྟག་པ་དག་ལ་དམུས་ལོང་རྣམས་དང་། ",
            "རབ་རིབ་ཀྱིས་མིག་ཉམས་པ་རྣམས་ཀྱི་སྐབས་མ་ཡིན་གྱི། ",
            "དེ་ལ་བློ་གསལ་བ་དང་མིག་དང་ལྡན་པ་རྣམས་ཀྱི་སྐབས་ཡིན་པ་དེ་བཞིན་དུ། ",
            "སྟོང་པ་ཉིད་ཀྱི་ལྟ་བའི་མིག་སྨན་གྱིས་ཡོངས་སུ་སྦྱངས་པའི་རིགས་པ་དྲི་མ་མེད་པའི་མིག་ཡངས་པ་དང་ལྡན་པའི་མཁས་པ་རྣམས་ཀྱི་སྐབས་ཡིན་གྱི། ",
            "མ་རིག་པའི་ལིང་ཏོག་གིས་རྨོངས་པ་དང་། ",
            "དངོས་པོའི་རང་གི་ངོ་བོ་མཐོང་བར་མི་ནུས་པ་རབ་རིབ་ཅན་དང་འདྲ་བ་",
            "ཁམས་གསུམ་པའི་དངོས་པོ་སྣ་ཚོགས་ལ་རྟོག་པ་ཡང་དག་པ་མ་ཡིན་པའི་ཀུན་དུ་རྟོག་པས་ཀུན་ནས་བསླང་བའི་དྲི་མས་བློ་གྲོས་ཀྱི་མིག་དཀྲུགས་པ་མི་མཁས་པ་རྣམས་ཀྱི་",
            "ཚིག་གི་སྐབས་མེད་པས་གྲགས་པའི་གནོད་པར་འགྱུར་རེ་སྐན། ",
            "དེ་ལྟར་གཞན་ལས་སྐྱེ་བ་བཀག་པའི་ཞར་ལ་འོངས་པ་དག་ཡོངས་སུ་རྫོགས་པར་བྱས་ནས",
            ""
        ],
        [
            "ཡང་གྲངས་ཅན་འབྲས་བུ་སྔ་ན་ཡོད་པར་སྨྲ་བ་དག་གི་ཕྱིར་བཤད་པ། ",
            "ཡོད་ལའང་སྐྱེ་བར་མི་འདོད་དེ།།",
            "ཡོད་པ་ཅི་ཕྱིར་སྐྱེ་བར་འགྱུར།།",
            "ཞེས་བྱ་བ་ནི་འབྱུང་བའི་མཚན་ཉིད་དང་ལྡན་པ་ནི་སྐྱེ་བ་ཡིན་ན་ཡོད་པ་ལ་ནི་འབྱུང་བ་མེད་དོ་",
            "ཞེས་བྱ་བའི་ཐ་ཚིག་གོ།།",
            "ཅི་སྟེ་འདི་སྙམ་དུ་རྒྱུ་ལ་འབྲས་བུ་ནུས་པའི་བདག་ཉིད་དུ་ཡོད་པ་དེ་རྐྱེན་རྣམས་ཀྱིས་རགས་པ་ཉིད་དུ་སྒྲུབ་པར་སེམས་ན་བཤད་པ། ",
            "ཡོད་པ་རགས་པར་མི་བྱེད་།",
            "སྔ་ན་མེད་དང་ཕྱིས་འབྱུང་ཕྱིར། །",
            "ཞེས་བྱ་བ་ནི་དེ་ལྟ་ན་ཡང་འབྲས་བུ་སྔ་ན་མེད་པར་གྱུར་པ་ཡིན་།",
            "རགས་པ་ཉིད་སྔ་ན་མེད་པའི་ཕྱིར་རོ། །",
            "དཔེར་ན་",
            "ཤིང་ནྱ་གྲོ་དྷའི་ས་བོན་ཆུང་ངུ་ལ་ཤིང་ནྱ་གྲོ་དྷ་ཞེས་བྱ་བའི་སྡོང་པོ་ཡལ་ག་དང་ཡལ་ག་ཕྲ་མོ་དུ་མས་རྒྱས་པའི་རང་གི་ངོ་བོ་ཡོད་པ་མ་ཡིན་པས་",
            "དེའི་ཕྱིར་དེ་སྔ་ན་ཡོད་པ་མ་ཡིན་པའི་ཕྱིར་དང་། ",
            "ཕྱིས་འབྱུང་བའི་ཕྱིར་དེ་ཡོད་དོ་ཞེས་བྱ་བར་མི་རིགས་སོ།།",
            ""
        ],
        [
            "གཞན་ཡང་། མིག་གི་རགས་པ་ཉིད་གང་ཡིན།།",
            "དེ་ནི་རྐྱེན་གྱིས་མ་བྱས་ཏེ།།",
            "སྔ་ན་མེད་ཕྱིར་རྫ་མ་བཞིན། །",
            "ཤེས་བྱ་ཡིན་ཕྱིར་ཟ་པོ་བཞིན། །",
            "ཞེས་བྱ་བ་ནི་གལ་ཏེ་རྐྱེན་རྣམས་ལ་",
            "འབྲས་བུ་རགས་པ་ཉིད་ཅེས་བྱ་བ་སྔ་ན་མེད་པ་སྐྱེད་པའི་མཐུ་ཡོད་ན་ནི་",
            "མིག་གི་རྐྱེན་གྱི་འབྱུང་བ་ཆེན་པོ་རྣམས་ཀྱིས་ཀྱང་",
            "མིག་ལ་སོགས་པ་ལས་གཞན་པ་རྫ་མ་ལ་སོགས་པ་དག་ཅིའི་ཕྱིར་མི་།",
            "ཡང་དཔེར་ན་སྐྱེས་བུ་ཤེས་བྱ་ཡང་ཡིན་ལ་",
            "ནུས་པའི་བདག་ཉིད་དུ་ཡང་ཡོད་མོད་ཀྱི། ",
            "དེས་གང་ཡང་རགས་པ་ཉིད་དུ་མི་བྱེད་པ་དེ་བཞིན་དུ་",
            "མིག་ལ་སོགས་པ་ལ་ཡང་ཐལ་བར་འགྱུར་རོ། །",
            "འདི་སྙམ་དུ་ཁྱོད་ནི་བདག་མེད་པར་སྨྲ་བ་ཡིན་ལ་",
            ""
        ],
        [
            "ཁྱོད་ཀྱིས་ཟ་བ་པོའི་དཔེ་ཉིད་དུ་བྱས་པ་ནི་རང་ལ་དཔེ་མ་གྲུབ་པར་སེམས་ན་བཤད་པ། ",
            "ཟ་པོ་ལ་སོགས་ཀུན་རྫོབ་ཏུ། །",
            "ཐུན་མོང་ཡིན་པར་འདོད་པའི་ཕྱིར། །",
            "དེ་ཕྱིར་ངེད་ལ་གང་དུ་ཡང་། །",
            "དཔེ་ནི་སྐྱོན་དུ་འགྱུར་བ་མེད།།",
            "ཅེས་བྱ་བ་ནི། ",
            "འདི་ལྟར་ཁོ་བོ་ཅག་ཀྱང་ལུས་དང་། ",
            "དབང་པོ་དང་བློའི་ཚོགས་ཀྱི་ཡན་ལག་གང་ཡང་རུང་བ་ཤས་ཆེ་བར་འཇུག་པ་ལ་ལྟོས་ནས་",
            "ཟ་བ་པོ་ཞེས་བྱ་བ་ལ་སོགས་པའི་ཐ་སྙད་ཀུན་རྫོབ་ཏུ་ཕུང་པོ་དང་། ",
            "ཁམས་དང་། ",
            "སྐྱེ་མཆེད་ཀྱི་ཡུལ་དག་ལ་ཐ་སྙད་གདགས་པ་ཐུན་མོང་དུ་གྲུབ་པས་",
            "དེའི་ཕྱིར་ཁོ་བོ་ཅག་ལ་ཚད་མ་གང་དུ་ཡང་རང་ལ་དཔེ་མ་གྲུབ་པའི་སྐྱོན་དུ་འགྱུར་བ་མེད་དེ",
            "ཁོ་བོས་ཀུན་རྫོབ་ཁོ་ནར་ཚད་མ་རྣམ་པར་གཞག་པ་བྱས་ཀྱི་དོན་དམ་པར་ནི་མ་ཡིན་།",
            "དེ་ནི་བརྗོད་དུ་མེད་པ་ཡིན་པའི་ཕྱིར་རོ།། ",
            "།།དབུ་མའི་སྙིང་པོའི་འགྲེལ་པ་རྟོག་གེ་འབར་བ། །",
            "བམ་པོ་བརྒྱད་པ། ",
            "འདིར་གྲངས་ཅན་པ་དག་ཉིད་ལས་མངོན་པར་གསལ་བར་སྨྲ་བ་ཁ་ཅིག་ཕྱིར་ཟློག་པར་བྱེད་དེ",
            "གང་དག་གིས་དངོས་པོ་རྣམས་སྐྱེ་བར་བཏགས་པ་དེ་དག་ཉིད་ལ་སྐྱོན་དེར་འགྱུར་གྱི། ",
            "ཁོ་བོ་ཅག་ནི་བུམ་པ་ལ་སོགས་པ་དངོས་པོ་རྣམས་འཇིམ་པ་ལ་སོགས་པ་དག་ལ་ཡོད་པ་ཉིད་རྐྱེན་རྣམས་ཀྱིས་མངོན་པར་གསལ་བར་བྱེད་པར་སྨྲ་བས་ཁོ་བོ་ཅག་ལ་སྐྱོན་དེ་ལྟ་བུར་མི་འགྱུར་རོ་ཞེ་།",
            ""
        ],
        [
            "དེ་ལ་ཕྱིར་འདི་སྐད་ཅེས་བརྗོད་པར་བྱ་།",
            "གལ་ཏེ་གསལ་བ་སྐྱོན་མེད་ན།།",
            "གང་གིས་ཅི་གསལ་ཇི་ལྟ་བུ། །",
            "གལ་ཏེ་དེ་དག་འདི་སྐད་ཅེས། །",
            "དཔེར་ན་མར་མེས་བུམ་པ་བཞིན། །",
            "ཞེས་ཟེར་ན་",
            "དེ་ལ་བཤད་པ། ",
            "ཡོད་ལ་མངོན་གསལ་མེད་ཕྱིར་རོ། །",
            "ཞེས་བྱ་བ་ནི་འདི་ལྟར་དངོས་པོ་སྐྱེས་ཤིང་",
            "ཡོད་པ་ཉིད་ལ་ཡོད་པ་གཞན་གྱིས་མངོན་པར་གསལ་བར་བྱེད་པ་ནི་རིགས་གྲང་ན",
            "འདི་ལ་ནི་མ་སྐྱེས་པར་བསྟན་པས་ཇི་ལྟར་།",
            ""
        ],
        [
            "བུམ་པ་མ་སྐྱེས་པ་མར་མེ་མ་སྐྱེས་པས་མངོན་པར་གསལ་བར་བྱེད་།",
            "གང་གི་ཕྱིར་སྒྱུ་མའི་སྐྱེས་བུ་མ་སྐྱེས་ཤིང་མེད་པ་ནི་ནམ་མཁའི་མེ་ཏོག་ལ་སོགས་པ་མ་སྐྱེས་ཤིང་",
            "མེད་པ་དག་གིས་མངོན་པར་གསལ་བར་བྱེད་པར་མི་རིགས་པའི་ཕྱིར་རོ། །",
            "དེ་ཡོད་པ་ཉིད་དུ་ཁས་བླངས་སུ་ཟིན་ཀྱང་། ",
            "ཐ་སྙད་ཀྱི་བདེན་པའི་ཚུལ་གྱིས་བཤད་པ། །",
            "ཀུན་རྫོབ་ཏུའང་མར་མེས་ནི། །",
            "བུམ་པ་སྣང་དང་བཅས་པ་དང་། །",
            "དེ་ཡི་བློ་འམ་གཉེན་པོ་དག །",
            " སྐྱེ་བར་བྱེད་པ་ཉིད་ཡིན་ནོ།།",
            "ཞེས་བྱ་བ་ནི་ཁོ་བོ་ཅག་གི་ཕྱོགས་ལ་བུམ་པ་ཞེས་བྱ་བ་ནི་འབྱུང་བ་དང་།",
            "འབྱུང་བ་ལས་གྱུར་པའི་ཚོགས་ཡིན་པས་ཀུན་རྫོབ་ཏུ་ཡང་མར་མེ་ཉེ་བར་གྱུར་པས་ནི་",
            "བུམ་པ་སྣང་བ་དང་བཅས་པ་སྔོན་མ་སྐྱེས་པ་གདོད་སྐྱེ་བར་བྱེད་པ་ཉིད་ཡིན་གྱི། ",
            "སྐྱེས་པ་མངོན་པར་གསལ་བར་བྱེད་པ་ནི་མ་ཡིན་ནོ།།",
            "གལ་ཏེ་བུམ་པ་དེ་སྔོན་བློའི་གཟུང་བ་ཉིད་དུ་མ་གྱུར་པ་ཡིན་།",
            "ཕྱིས་མར་མེས་དེ་བློའི་གཟུང་བ་ཉིད་དུ་གྱུར་པར་བྱེད་ན་",
            "ནི་དེ་ལྟ་ན་མར་མེས་དེའི་བློ་དེ་ཉིད་སྔ་ན་མེད་པ་སྐྱེད་པར་བྱེད་པ་ཡིན་གྱི། ",
            "དེའི་བློ་སྔ་ན་ཡོད་པ་མངོན་པར་གསལ་བར་བྱེད་པ་མ་ཡིན་ནོ།།",
            ""
        ],
        [
            "ཅི་སྟེ་མུན་པའི་ནང་ན་བུམ་པ་མིག་གི་རྣམ་པར་ཤེས་པའི་གཟུང་བ་ཉིད་དུ་མེད་པར་གྱུར་པ་",
            "མར་མེས་མིག་གི་རྣམ་པར་ཤེས་པའི་གཟུང་བ་ཉིད་དུ་ཡོད་པར་བྱེད་པ་ན་ཡང་",
            "དེ་ཉིད་སྔ་ན་མེད་པ་ཡོད་པར་བྱེད་པ་ཡིན་གྱི། ",
            "ཡོད་པ་མངོན་པར་གསལ་བར་བྱེད་པ་ནི་མ་ཡིན་ནོ།།",
            "ཅི་སྟེ་བུམ་པ་གཟུང་བའི་མི་མཐུན་པའི་ཕྱོགས་ཀྱི་མུན་པ་ཡོད་པ་མར་མེས་སེལ་བར་བྱེད་དོ་ཞེ་།",
            "དེ་ལྟ་ན་ཡང་མུན་པའི་གཉེན་པོར་སྣང་བ་དག་སྔ་ན་མེད་པ་ཉིད་མར་མེས་སྐྱེ་བར་བྱེད་པ་ཉིད་ཡིན་གྱི། ",
            "གཉེན་པོ་སྔ་ན་མེད་པ་དག་ཕྱིས་མངོན་པར་གསལ་བར་བྱེད་པ་མ་ཡིན་ཏེ",
            "ཅི་སྟེ་བུམ་པ་གཟུང་བར་སྣང་བ་ཉིད་སྔ་ན་ཡོད་ན་མར་མེས་ཅི་།",
            "གཞན་ཡང་ཆེན་པོ་ལ་སོགས་པ་མངོན་པར་མི་གསལ་བ་དག་གསལ་བར་བྱེད་དོ་ཞེ་།",
            "དེ་ཡང་མི་འཐད་།",
            ""
        ],
        [
            "ཇི་ལྟ་ཞེ་ན། །མངོན་པར་མི་གསལ་གསལ་མི་བྱེད།།",
            "མི་གསལ་ཕྱིར་ན་མཁའ་མིན་བཞིན། །",
            "རང་ཚུལ་གྱིས་ཀྱང་དཔེར་བྱ་ན།།",
            "གཙོ་བོ་ཟ་པོ་བཞིན་དུ་བསྟན།།",
            "ཞེས་བྱ་བ་ནི་གྲངས་ཅན་དག་ཉིད་ཀྱི་",
            "རང་གི་ཚུལ་གྱིས་ཀྱང་དཔེར་བྱ་ན་",
            "སྙིང་སྟོབས་དང་རྡུལ་དང་མུན་པ་ཆ་མཉམ་པ་མི་གསལ་བ་ནི་གཙོ་བོ་།",
            "རང་བཞིན་ཡིན་ལ་དེ་བཞིན་དུ་ཟ་བ་པོ་སྐྱེས་བུ་ཞེས་བྱ་བ་ཡང་མ་སྐྱེས་པའི་ཕྱིར། ",
            "མངོན་པར་མི་གསལ་བ་ཡིན་པས་གསལ་བར་མི་བྱེད་པ་དེ་བཞིན་དུ་",
            "ཆེན་པོ་ལ་སོགས་པ་མངོན་པར་མི་གསལ་བ་ལ་ཡང་གསལ་བར་མི་བྱེད་དེ",
            "མི་གསལ་བའི་ཕྱིར་རོ་ཞེས་བསྟན་ཏོ།།",
            ""
        ],
        [
            "ཅི་སྟེ་རྣམ་པ་འགའ་ཞིག་གིས་ཟ་བ་པོ་ཡང་གསལ་བར་བྱ་བ་ཡིན་པར་རྟོག་ན་དེ་ལྟ་ན།།",
            "གལ་ཏེ་དེ་ཡང་མངོན་གསལ་ན།།",
            "ཟ་པོ་ཀུན་འགྲོ་མ་ཡིན་ཞིང་།།",
            "རྒྱུ་མེད་མ་ཡིན་ཤེས་ཡོད་མིན།།",
            "མི་གསལ་བ་ཡང་ཉམས་པར་འགྱུར།།",
            "ཞེས་བྱ་བ་ནི་གལ་ཏེ་ཟ་བ་པོ་དེ་ཡང་མངོན་པར་གསལ་བར་བྱ་བ་ཡིན་ན་",
            ""
        ],
        [
            "ཟ་བ་པོ་དེ་ཡང་བུམ་ལ་སོགས་པ་བཞིན་དུ་ཀུན་ཏུ་འགྲོ་བ་མ་ཡིན་པ་དང་། ",
            "རྒྱུ་མེད་པ་མ་ཡིན་པ་དང་། ",
            "ཤེས་པ་ཡོད་པ་ཉིད་མ་ཡིན་པ་དང་། ",
            "ཟ་བ་པོའི་ངོ་བོ་ཉིད་མི་གསལ་བ་ཞེས་བྱ་བ་ཡང་ཉམས་པར་འགྱུར་རོ། །",
            "གཙོ་བོ་ཡང་མངོན་པར་གསལ་བར་བྱ་བ་ཉིད་དུ་རྟོག་ན་དེ་ལྟ་ན། ",
            "གལ་ཏེ་གཙོ་བོ་མངོན་གསལ་ན།།",
            "ཁྱོད་ཀྱི་གཙོ་བོ་བྱ་བ་དང་། །",
            "དཔག་ཡོད་གསལ་བར་ཐལ་འགྱུར་ཏེ།།",
            "དེ་ནི་དེ་དག་མིན་པར་གྲགས།།",
            "ཞེས་བྱ་བ་ནི་གལ་ཏེ་གཙོ་བོ་ཡང་མངོན་པར་གསལ་བར་བྱ་བ་ཡིན་ན་",
            "ཁྱོད་ཀྱི་གཙོ་བོ་བྱ་བ་ཉིད་དང་། ",
            "དཔག་ཏུ་ཡོད་པ་ཉིད་དང་། ",
            "གསལ་བ་ཉིད་ཡིན་པར་ཐལ་བར་འགྱུར་ཏེ",
            ""
        ],
        [
            "གཙོ་བོ་དེ་ནི་མ་བྱས་པ་དང་ཐམས་ཅད་དུ་སོང་བ་དང་། ",
            "མི་གསལ་བ་ཡིན་པས་བྱང་བ་དང་དཔག་ཏུ་ཡོད་པ་དང་གསལ་བར་དེ་དག་མ་ཡིན་པར་",
            "ཁྱེད་ཉིད་ལ་གྲགས་པ་དང་འགལ་ལོ། །",
            "གསལ་བར་བྱེད་པ་ཡང་མི་འཐད་དེ",
            "ཇི་ལྟ་ཞེ་ན། ",
            "གང་གིས་གསལ་བྱེད་གང་དག་འདོད།།",
            "དེ་དག་དེ་གསལ་བྱེད་མི་འདོད།།",
            "རྒྱུ་ཉིད་ལ་སོགས་གཏན་ཚིགས་ཀྱིས། །",
            "རྒྱུ་སྤུན་ལ་སོགས་ཞོའི་མིན་བཞིན། །",
            "ཞེས་བྱ་བ་ནི་མྱུ་གུ་ལ་སོགས་པ་གང་གིས་",
            "གསལ་བྱེད་ས་ལ་སོགས་པ་རྐྱེན་གང་དག་ཡིན་པར་འདོད་པ་",
            "དེ་དག་ནི་གསལ་བར་བྱེད་པ་ཡིན་པར་མི་འདོད་དེ",
            "ཅིའི་ཕྱིར་ཞེ་ན། ",
            "རྒྱུ་ཉིད་ལ་སོགས་པ་ཡིན་པའི་གཏན་ཚིགས་ཀྱིས་།",
            "རྒྱུ་ཉིད་ཡིན་པའི་ཕྱིར་དང་། ",
            "དངོས་པོ་ཉིད་ཡིན་པའི་ཕྱིར་དང་། ",
            "ཤེས་བྱ་ཉིད་ཡིན་པའི་ཕྱིར་རོ། །",
            "དཔེ་ཇི་ལྟ་བུ་ཞེ་།",
            ""
        ],
        [
            "རྒྱུ་སྤུན་ལ་སོགས་པ་ཞོའི་གསལ་བར་བྱེད་པ་མ་ཡིན་པ་བཞིན་།",
            "དཔེར་ན་འོ་མ་ལས་ཞོར་འགྱུར་བའི་གསལ་བར་བྱེད་པ་སྣམ་བུ་ལ་སོགས་པ་མངོན་པར་སྒྲུབ་པའི་རྒྱུ་སྤུན་དང་། ",
            "ཚིག་པ་དང་ཐགས་ཟངས་དང་འུལ་བུ་ལ་སོགས་པ་དག་མ་ཡིན་པ་བཞིན་ནོ།།",
            "གལ་ཏེ་འདི་སྙམ་དུ་རྒྱུ་སྤུན་ལ་སོགས་པ་དག་ལ་ཡང་རྣམ་གྲངས་གཞན་གྱིས་ན་ཞོ་ལ་སོགས་པའི་དངོས་པོ་དག་མངོན་པར་གསལ་བར་བྱེད་པའི་ནུས་པ་ཉིད་ཡོད་།",
            "གང་གི་ཕྱིར་ཞེ་།",
            "རྒྱུ་སྤུན་ལ་སོགས་པ་གང་དག་ཡིན་པ་དེ་དག་འཇིག་པའི་བསྐལ་པས་ཞིག་ནས་ཡང་ཕྱིར་ཆགས་པའི་བསྐལ་པས་ཕྱིར་",
            "ཆགས་པའི་ཚེ་ན་རྐྱེན་གཞན་དག་གིས་མངོན་པར་གསལ་བར་བྱེད་པས་ཞོ་ལ་སོགས་པའི་དངོས་པོ་གཞན་དག་གིས་མངོན་པར་གསལ་བར་བྱེད་པར་འགྱུར་བའི་དུས་དེ་ལྟ་བུ་ཡང་ཡོད་པས་",
            "དབུ་མ་པའི་དཔེ་མེད་པར་སེམས་ན་དེའི་ཕྱིར་བཤད་པ། །",
            "གལ་ཏེ་རྒྱུ་སྤུན་ལ་སོགས་པ་ལའང་། །",
            "དེའི་ནུས་ཡོད་ཕྱིར་དཔེར་མེད་།",
            "དེ་མིན་རྒྱུ་སྤུན་ལ་སོགས་དངོས། །",
            "དེ་དག་དེ་གསལ་བྱེད་མིན་ཕྱིར། །",
            "ཞེས་བྱ་བ་ནི། །",
            "གལ་ཏེ་རྒྱུ་སྤུན་ལ་སོགས་པ་དག་རྣམ་གྲངས་གཞན་གྱིས་ཞོ་ལ་སོགས་པའི་གསལ་བར་བྱེད་པ་ཉིད་དུ་འགྱུར་བ་ཡོད་དུ་ཟིན་ན་",
            ""
        ],
        [
            "ཡང་རྒྱུ་སྤུན་ལ་སོགས་པས་རྒྱུ་སྤུན་ལ་སོགས་པ་དངོས་ཀྱི་ངོ་བོ་ཉིད་དེ་དག་གིས་ཞོ་ཞེས་བྱ་བ་ལ་སོགས་པའི་འབྲས་བུ་དེ་གསལ་བར་བྱེད་པ་མ་ཡིན་ཏེ",
            "ཇི་ལྟར་ཡང་མི་སྲིད་པའི་ཕྱིར་དང་",
            "གང་དུ་ཡང་མ་མཐོང་བས་དེའི་ཕྱིར་ཁོ་བོའི་དཔེ་མེད་པ་མ་ཡིན་ནོ།།",
            "གྲངས་ཅན་དག་ལས་ཁ་ཅིག་ས་ལ་སོགས་པ་རྣམ་པར་ཕྱེ་བ་དང་། ",
            "ས་བོན་གྱི་མཚན་ཉིད་རྣམ་པར་མ་ཕྱེ་བའི་བྱེད་རྒྱུ་དག་ལས་འབྲས་བུ་སྐྱེ་བར་སེམས་པ་དེ་དག་ནི་བདག་དང་གཞན་ལས་སྐྱེ་བར་སྨྲ་ལ",
            "གཅེར་བུ་པ་དག་ཀྱང་གསེར་དང་མེ་ལ་སོགས་པ་ལས་གསེར་གྱི་སོར་གདུབ་བདག་དང་གཞན་ལས་སྐྱེ་བར་སེམས་པ་དེ་དག་ཉིད་ཀྱང་འབྲས་བུ་སྔ་ན་ཡོད་པ་དང་མེད་པར་སྨྲ་སྟེ",
            "འདི་ལྟར་སོར་གདུབ་ཅེས་བྱ་བའི་འབྲས་བུ་དེ་མ་ཐག་ཏུ་འབྱུང་བའི་ཕྱིར་ནི་སྔ་ན་ཡོད་པ་ཡིན་ལ་",
            "རང་གི་བདག་ཉིད་མ་ཐོབ་པའི་ཕྱིར་ནི་སྔ་ན་མེད་པ་ཡིན་པར་སྨྲའོ།།",
            ""
        ],
        [
            "དེ་དག་གི་ཕྱིར་བཤད་པ། །",
            "བདག་དང་གཞན་ལས་སྐྱེ་བ་དང་། །",
            "བདག་ཉིད་ཡོད་དང་མེད་མི་འདོད།།",
            "གཉི་གར་སྨྲ་བ་ཡོད་མིན་ཏེ།།",
            "རིགས་པས་གོང་དུ་བསྟན་ཕྱིར་རོ། །",
            "ཞེས་བྱ་བ་ནི་གཉི་གར་སྨྲ་བ་དག་ཀྱང་འགལ་བའི་སྐྱོན་ཡོད་པའི་ཕྱིར་མི་འཐད་།",
            "གལ་ཏེ་བདག་ལས་ན་ནི་ཇི་ལྟར་གཞན་ལས་།",
            "འོན་ཏེ་གཞན་ལས་ན་ནི་འོ་ན་དེ་ལྟ་ན་",
            "བདག་ལས་ཞེས་བྱ་བ་འདི་དང་འགལ་ལོ། །",
            "སོ་སོར་ཡང་བདག་ལས་དང་གཞན་ལས་བྱ་བའི་ཆ་ཇི་ལྟར་སྔར་བཀག་པ་",
            "དེ་ཁོ་ན་བཞིན་དུ་བརྗོད་པར་བྱའོ།།",
            "ཡང་གཞན་ཡང་། །",
            "ཀུན་རྫོབ་ཏུ་ཡང་འབྲས་བུ་ནི། །",
            "རྐྱེན་རྣམས་ཀྱིས་ནི་གསལ་མི་འདོད།།",
            ""
        ],
        [
            "དེ་ཞིག་བར་དུ་རྗེས་སྒྲུབ་ཕྱིར། །",
            "ས་ལ་སོགས་པས་བུམ་པ་བཞིན། །",
            "ཞེས་བྱ་བ་ནི་འདི་ལ་ཚད་མ་ཐམས་ཅད་དོན་དམ་པ་པ་ཡིན་པ་ལས་ཚད་མ་འདི་ནི་ཀུན་རྫོབ་ཏུ་ཡང་གཞན་གྱིས་ཡོངས་སུ་བཏགས་པའི་མངོན་པར་གསལ་བ་འགོག་པར་བྱེད་པ་ཡིན་ཏེ",
            "འཇིམ་པ་ལ་སོགས་པ་ནི་བུམ་པ་ཞིག་པའི་མཐར་ཐུག་གི་བར་དུ་རྗེས་སུ་འབྲེལ་པར་སྒྲུབ་པ་ཉིད་ཡིན་པས། ",
            "དེའི་ཕྱིར་དེ་དེ་བཞིན་དུ་འབྲས་བུ་གཞན་དག་གི་མངོན་པར་གསལ་བར་བྱེད་པ་ཡིན་པ་མི་རིགས་།",
            "གང་གི་ཕྱིར་ཞེ་།",
            "མངོན་པར་གསལ་བ་ཞེས་བྱ་བ་ནི་",
            "དངོས་པོའི་རྗེས་སུ་གཏན་དུ་འབྲེལ་པར་སྒྲུབ་པ་མ་ཡིན་།",
            "མར་མེ་བུམ་པའི་རྗེས་སུ་གཏན་དུ་སྒྲུབ་པ་མ་ཡིན་པ་བཞིན་ལ་འབྲས་བུ་ནི་ཞིག་པའི་མཐར་ཐུག་གི་བར་དུ་ཡང་",
            "ཡན་ལག་དང་ཡན་ལག་ཅན་གྱི་དངོས་པོས་རྟག་པར་དངོས་པོའི་རྗེས་སུ་འབྲེལ་པར་སྒྲུབ་པ་ཡིན་པའི་ཕྱིར་",
            "མངོན་པར་གསལ་བ་དང་འབྲས་བུ་ལ་ཁྱད་པར་དེ་ཡོད་དོ།།",
            "དེ་ལྟར་ན་དངོས་པོ་རྣམས་བདག་དང་གཞན་གཉི་ག་ལས་ཀྱང་སྐྱེ་བ་མེད་དོ།།",
            ""
        ],
        [
            "འདིར་འཇིག་རྟེན་རྒྱང་པན་པ་དག་གིས་སྨྲས་པ། ",
            "དངོས་པོ་རྣམས་བདག་དང་གཞན་དང་གཉི་ག་ལས་སྐྱེ་བ་མེད་པ་ནི་བདེན་མོད་ཀྱི། ",
            "འོན་ཀྱང་ནང་གི་སྐྱེ་མཆེད་ཀྱི་དངོས་པོ་རྣམས་ནི་",
            "རྒྱུ་དང་རྐྱེན་ལ་མི་ལྟོས་པར་ངོ་བོ་ཉིད་ཁོ་ན་ལས་སྐྱེ་བར་དམ་འཆའ་།",
            "གསལ་བ་མེད་པས་བྱས་པའི་དངོས་པོ་སྣ་ཚོགས་མངོན་པར་འགྲུབ་པ་སྣང་བའི་ཕྱིར་དཔེར་།",
            "པདྨ་ཟེ་བ་ཁ་དོག་གསར་པ་ཡིད་ཙམ་སེར་ཞིང་དམར་བ་དྲི་ཞིམ་པོ་དང་། ",
            "ཟེའུ་འབྲུ་མཛེས་པ་དང་། ",
            "ལོ་མ་འཇམ་པ་དང་། ",
            "སྡོང་བུ་རྩུབ་པ་དང་ལྡན་པ་དག་དང་། །",
            "རྨ་བྱ་མཇུག་སྒྲོའི་ཚོགས་ཟླ་གམ་སྣ་ཚོགས་གསལ་བ་མང་པོ་དང་། ",
            "ལུས་ཀྱི་སྒྲོ་གཤོག་སྔོ་ཞིང་",
            "འཚེར་བག་ཅན་དང་ལྡན་པ་དག་དང་། ",
            "ཚེར་མ་རྩེ་མོ་མ་བཞོགས་པར་རྣོ་ཞིང་",
            "རྩུབ་པ་དང་ལྡན་པ་དག་བཞིན་ནོ་ཞེ་།",
            "དེ་དག་གི་ཕྱིར་འདི་སྐད་བཤད་པར་བྱ་།",
            ""
        ],
        [
            "མིག་ནི་ཀུན་རྫོབ་ཉིད་དུ་ཡང་། །",
            "གློ་བུར་སྐྱེ་བར་མི་འདོད་དེ།།",
            "སྤྱི་དང་ཁྱད་པར་ལྡན་པའི་ཕྱིར། །",
            "དེ་ནི་དཔེར་ན་བུམ་པ་བཞིན། །",
            "ཞེས་བྱ་བ་ནི་འདི་ལྟར་འཇིག་རྟེན་ན་ནང་དང་ཕྱི་རོལ་གྱི་དངོས་པོ་གང་ལ་རྒྱུ་མི་སྣང་བ་དེ་ནི་འགའ་ཡང་མེད་དེ",
            "རེ་ཞིག་པདྨ་ལ་སོགས་པ་ཡང་ཆུ་དང་རྫས་དང་ས་བོན་ལ་སོགས་པའི་རྒྱུ་དག་དང་ལྡན་ནོ།།",
            "དེ་བཞིན་དུ་འཇིག་རྟེན་ནི་སེམས་ཀྱིས་བྲིས་སོ་ཞེས་བརྗོད་པས་རྨ་བྱ་ལ་སོགས་པ་ཡང་སེམས་པས་མངོན་པར་འདུས་བྱས་པས་སྣ་ཚོགས་སུ་བཀྲའོ། །",
            "ཚེར་མ་ལ་སོགས་པ་རྩུབ་པ་དང་མེ་ཏོག་ལ་སོགས་པ་འཇམ་པ་ཡང་སེམས་ཅན་རྣམས་ཀྱི་ལས་ཀྱི་དབང་ཉིད་ལས་འགྱུར་རོ། །",
            "དེ་བཞིན་དུ་མིག་ཀྱང་ཁུ་ཆུ་དང་ཁྲག་དང་མེར་མེར་པོ་ལ་སོགས་པ་དང་། ",
            "འབྱུང་བ་ཆེན་པོ་དག་གི་རྒྱུ་ལས་བྱུང་བ་ཉིད་ཡིན་པས་ཀུན་རྫོབ་ཀྱི་བདེན་པའི་ཚུལ་ཉིད་དུ་ཡང་གློ་བུར་དུ་སྐྱེ་བར་མི་འདོད་དེ",
            "མི་རྟག་པ་ལ་སོགས་པ་སྤྱིའི་མཚན་ཉིད་དང་ལྡན་པའི་ཕྱིར་དང་། ",
            "མིག་ལ་སོགས་པ་ནི་འབྱུང་བ་ལས་གྱུར་པའི་གཟུགས་དང་ལྡན་པའི་བདག་ཉིད་དོ་",
            "ཞེས་བྱ་བའི་ཁྱད་པར་གྱི་མཚན་ཉིད་དང་ལྡན་པའི་ཕྱིར་དེ་ནི་དཔེར་ན་བུམ་པ་བཞིན་།",
            "བུམ་པ་ཡང་མི་རྟག་པ་ལ་སོགས་པ་སྤྱིའི་མཚན་ཉིད་དང་ལྡན་པ་དང་། ",
            "གསུས་པ་ཆེ་བ་དང་། ",
            "ཁ་ཡངས་པ་དང་། ",
            "དབྱིབས་ཟླུམ་པ་ལ་སོགས་པའི་ཁྱད་པར་གྱི་མཚན་ཉིད་དང་ལྡན་པའི་ཕྱིར་ཀུན་རྫོབ་ཉིད་དུ་ཡང་གློ་བུར་དུ་སྐྱེ་བར་མི་འདོད་པ་བཞིན་ནོ།།",
            ""
        ],
        [
            "གཞན་ཡང་། ",
            "འབྲས་བུ་ཡིན་ཕྱིར་རིམ་སྐྱེའི་ཕྱིར། །",
            "འཇིག་པའི་ཕྱིར་དང་ཡོངས་འགྱུར་ཕྱིར། །",
            "རྒྱུ་རྐྱེན་ངེས་པའི་ཕྱིར་དང་ནི། །",
            "སྐྱེ་བའི་ཕྱིར་ཡང་ཤེས་པར་བྱ།།",
            "ཞེས་བྱ་བ་ནི་བུམ་པ་བཞིན་ནོ་",
            "ཞེས་བྱ་བའི་ཚིག་གི་ལྷག་མའོ།།",
            "དེ་ལ་འབྲས་བུ་ཞེས་བྱ་བའི་ཕྱིར་འབྲས་བུའོ།།",
            "རིམ་སྐྱེ་ཞེས་བྱ་བ་ནི་རྒྱུ་དང་རྐྱེན་ཚོགས་པའི་ཕྱིར་དུས་སུ་སྐྱེ་བའོ།།",
            "འཇིག་པ་ཞེས་བྱ་བ་ནི་ཆུད་ཟ་བའོ།།",
            "ཡོངས་འགྱུར་ཞེས་བྱ་བ་ནི་",
            "གཞན་དུ་འགྱུར་བའོ།།",
            ""
        ],
        [
            "རྒྱུ་རྐྱེན་ངེས་པ་ཞེས་བྱ་བ་།",
            "རྒྱུ་དང་རྐྱེན་སོ་སོར་ངེས་པར་སྣང་བ་ལས་འབྲས་བུ་ངེས་པར་འབྱུང་བའོ།།",
            "སྐྱེ་བ་ཞེས་བྱ་བ་ནི་མངོན་པར་གྲུབ་པའོ།།",
            "དངོས་པོ་དེ་དག་ནི་",
            "འབྲས་བུ་ཡིན་པའི་ཕྱིར་",
            "ཞེས་བྱ་བ་ལ་སོགས་པའི་གཏན་ཚིགས་དག་གིས་བུམ་པ་བཞིན་དུ་ཀུན་རྫོབ་ཀྱི་བདེན་པའི་ཚུལ་ཉིད་དུ་ཡང་རྒྱུ་མེད་པ་ལས་གློ་བུར་དུ་སྐྱེ་བ་མ་ཡིན་པར་ངེས་སོ།།",
            "འདིར་མེད་པར་སྨྲ་བ་དག་དབུ་མ་པ་ལ་དཔེའི་སྐྱོན་འདོགས་པའི་རྒྱུ་ཐབས་ཀྱིས་འཇིག་རྟེན་སྔ་མ་དགག་པར་ཡང་སེམས་།",
            "ཕྱིར་ལྡོག་པར་བྱེད་།",
            "ཁྱེད་དབུ་མ་པ་ནི་འཇིམ་གོང་དང་གླེབས་པ་དང་བསྐོར་བ་ལ་སོགས་པའི་རིམ་གྱིས་བུམ་པ་མངོན་པར་འགྲུབ་པར་འདོད་ཅེས་གྲགས་པས་དེ་དཔེ་ཉིད་དུ་སྟོན་པར་བྱེད་དོ།།",
            ""
        ],
        [
            "ཁོ་བོ་ཅག་ནི་འཇིམ་གོང་ནི་འཇིམ་གོང་གི་རང་བཞིན་ཉིད་དུ་འགགས་པས་ཡང་སྐྱེ་བ་མེད་ལ་",
            "དེ་བཞིན་དུ་གླེབས་པ་དང་། ",
            "བསྐོར་བ་ལ་སོགས་པ་ཡང་དེ་དག་གི་",
            "རང་བཞིན་ཉིད་དུ་འགགས་པས་",
            "ཡང་སྐྱེ་བ་མེད་པའི་ཕྱིར་",
            "བུམ་པ་ལ་སོགས་པ་ནི་",
            "རྒྱུ་མེད་པ་ཁོ་ན་ལས་འབྱུང་བར་འདོད་པས་",
            "དེའི་ཕྱིར་ཁྱེད་ཀྱི་དཔེ་མེད་དོ།།",
            "ཡང་ན་འཇིམ་གོང་ཞེས་བྱ་བ་དེ་ཙཻ་ཏྲ་འམ་མཻ་ཏྲ་ཞིག་ཡིན་ན་ཡང་",
            "ཚེ་རབས་གཞན་དུ་འགགས་པས་ཡང་སྐྱེ་བ་མེད་དེ་ཞིག་པའི་ཕྱིར་རོ། །",
            "ཡང་ན་འབྲས་བུ་ཡིན་པའི་ཕྱིར་",
            "བུམ་པ་བཞིན་ནོ་ཞེས་མེད་པར་སྨྲ་བ་དག་གིས་",
            "འཇིག་རྟེན་སྔ་མ་འགགས་པའི་ཕྱིར་སྨྲས་པ། ",
            "དེ་ལ་འདིར་སློབ་དཔོན་གྱིས་བཤད་པ། །",
            "གལ་ཏེ་འཇིམ་གོང་ཚེ་གཞན་ལ།།",
            "འགགས་པ་མི་སྐྱེ་ཞིག་པའི་ཕྱིར། །",
            "འབྲས་བུ་ཡིན་ཕྱིར་དཔེར་ན་ནི། །",
            "བུམ་པ་བཞིན་དུ་འདོད་ཅེ་ན།།",
            ""
        ],
        [
            "ཞེས་བྱ་བ་ནི་ཕྱོགས་སྔ་མ་ཉེ་བར་བཞག་པ་ཉིད་ཡིན་ནོ།།",
            "དེའི་ལན་ནི། ",
            "ཇི་ལྟར་བུམ་པ་བུམ་པ་ཡི། །",
            "ངོ་བོ་ཉིད་འགགས་མི་སྐྱེ་བ། །",
            "དེ་ལྟར་འཇིམ་གོང་འདོད་ན་ནི། །",
            "འདོད་པ་ཉིད་དུ་སྒྲུབ་པ་ཡིན།།",
            "ཞེས་བྱ་བ་ཡིན་།",
            "ཇི་ལྟར་ཁོ་བོ་བུམ་པ་བུམ་པའི་ངོ་བོ་ཉིད་གང་གིས་འགགས་པར་གྱུར་པའི་ངོ་བོ་ཉིད་དེ་ཉིད་ཀྱིས་མི་སྐྱེ་བར་འདོད་མོད་ཀྱི། ",
            "འོན་ཀྱང་དེ་ལས་གྱོ་མོ་དང་",
            "གྱོ་དུམ་ལ་སོགས་པའི་ངོ་བོ་ཉིད་ཀྱི་རྒྱུན་གཞན་སྐྱེ་བ་ཡོད་པ་ཁོ་ནར་འདོད་པ་དེ་ལྟར་",
            "ཁྱོད་ཀྱང་འཇིམ་གོང་ཞེས་བྱ་བ་འཇིམ་པའི་གོང་བུ་ཉིད་ལ་བྱ་ཡང་རུང་",
            "ཙཻ་ཏྲ་འམ་མཻ་ཏྲ་ལ་ཡང་བྱ་ཡང་རུང་།",
            "གལ་ཏེ་ངོ་བོ་ཉིད་གང་གིས་འགགས་པར་གྱུར་པའི་ངོ་བོ་ཉིད་ཀྱིས་ཀྱང་མི་སྐྱེ་བར་འདོད་མོད་ཀྱི། ",
            "འོན་ཀྱང་དེ་ལས་བུམ་པ་ལ་སོགས་པའི་ངོ་བོ་ཉིད་ཀྱི་རྒྱུན་གཞན་སྐྱེ་བ་ཡོད་པ་ཁོ་ནར་འདོད་ན་",
            ""
        ],
        [
            "ནི་ཀུན་རྫོབ་ཏུ་ཡང་གྲུབ་པ་ལ་སྒྲུབ་པ་ཡིན་ལ",
            "དོན་དམ་པར་ཡང་རྣམ་པ་ཐམས་ཅད་དུ་སྐྱེ་བ་མེད་པའི་ཕྱིར་ཁོ་བོའི་འདོད་པ་ཉིད་སྒྲུབ་པ་ཡིན་ནོ།།",
            "འོན་ཏེ་འགགས་པ་རྒྱུ་ཡིན་ན།།",
            "དེས་ན་གཏན་ཚིགས་འགལ་བ་ཉིད། །",
            "ཅེས་བྱ་བ་ནི། ",
            "འོན་ཏེ་ཁྱོད་འདི་སྙམ་དུ་འཇིམ་གོང་ལ་སོགས་པ་དགག་པར་གྱུར་པ་དེ་དག་ནི་ཕྱིས་གཞན་དག་གི་རྒྱུར་མི་འགྱུར་ཏེ",
            "འདི་ལྟར་གང་འགགས་པ་དེ་ནི་རྒྱུན་ཆད་པ་ཉིད་།",
            "འགགས་པ་ནི་རབ་ཏུ་ཞིག་པའི་མཚན་ཉིད་ཡིན་པའི་ཕྱིར་རོ་",
            "ཞེས་བྱ་བ་དང་། ",
            "གང་སྐྱེ་བ་དེ་ནི་ངོ་བོ་ཉིད་ཁོ་ན་ལས་སྐྱེ་།",
            ""
        ],
        [
            "འགགས་པ་གང་ལ་ཡང་མི་ལྟོས་པ་ཡིན་པར་སེམས་ན་",
            "དེས་ན་ཞིག་པའི་ཕྱིར་རོ་ཞེས་བྱ་བ་ཁྱོད་ཀྱི་གཏན་ཚིགས་དེའི་དོན་འགལ་བ་ཉིད་།",
            "ས་བོན་འགགས་པ་ལས་",
            "མྱུ་གུ་ལ་སོགས་པ་སྐྱེ་བར་འགྱུར་བ་སྣང་བའི་ཕྱིར་རོ། །",
            "གལ་ཏེ་ས་བོན་མ་འགགས་པར་ཡང་མྱུ་གུ་སྐྱེ་བར་གྱུར་ན་ནི་",
            "སྦྱང་ལ་སོགས་པ་ལ་འདུག་པ་ཡང་སྐྱེ་བར་ཐལ་བར་འགྱུར་རོ། །",
            "དེའི་ཕྱིར་ཞིག་པ་ཉིད་དུ་རྗེས་སུ་དཔོག་པས་",
            "འབྲས་བུ་སྐྱེ་བའི་ཕྱིར་འཇིམ་གོང་ལ་སོགས་པ་འགགས་པར་གྱུར་པ་དག་ཀྱང་",
            "གནས་སྐབས་ཕྱི་མ་གཞན་དག་གི་རྒྱུའི་དངོས་པོར་འགྱུར་བས། ",
            "དེ་ལས་སྐྱེ་བ་ཁོ་ནར་བསྟན་པར་གྱུར་པས་",
            "ཆོས་ཅན་གྱི་ངོ་བོ་ཉིད་ལོག་པར་བསྒྲུབ་པའི་ཕྱིར་",
            "གཏན་ཚིགས་ཀྱི་དོན་འགལ་བ་ཉིད་དོ།།",
            "གལ་ཏེ་རྒྱུན་ཉིད་མ་ཉམས་ན།།",
            "དེས་ན་འཁྲུལ་པ་ཉིད་དུ་འགྱུར།།",
            "ཞེས་བྱ་བ་ནི་གལ་ཏེ་ས་བོན་ལ་སོགས་པ་",
            "རྒྱུན་ཉིད་ཀྱིས་ངེས་པར་གནས་པ་",
            "མ་ཉམས་པ་མྱུ་གུ་དང་སྡོང་བུ་དང་། ",
            "སྦུ་གུ་དང་ཡལ་ག་དང་འདབ་མ་དང་། ",
            "ལོ་མ་ལ་སོགས་པའི་བདག་ཉིད་དུ་སྐྱེ་བ་དེ་ལྟར་འདོད་ན",
            ""
        ],
        [
            "དེས་ན་ཁྱོད་ཀྱི་གཏན་ཚིགས་ཞིག་པའི་ཕྱིར་རོ་ཞེས་བྱ་བ་དེ་འཁྲུལ་པ་ཉིད་དུ་འགྱུར་།",
            "གང་གི་ཕྱིར་ཞེ་།",
            "རྒྱུ་དང་འབྲས་བུའི་དངོས་པོས་འབྲེལ་པའི་རྒྱུན་ནི་རྒྱུན་ཅེས་བྱའི། ",
            "རྒྱུ་ཆད་པ་ལ་ཡང་རྒྱུན་མི་འབྱུང་ལ་",
            "རྒྱུན་མ་ཉམས་པ་ལ་ཡང་རྒྱུན་མི་འབྱུང་བས་འབྲས་བུ་མི་སྲིད་པ་ནི་འཁྲུལ་པ་ཉིད་ཡིན་པའི་ཕྱིར་རོ། །",
            "འཇིག་རྟེན་སྔ་མ་སྒྲུབ་པའི་ཚད་མ་ནི་འདི་ཡིན་ཏེ",
            "མངལ་གནས་སྔོན་རོལ་བློ་ལ་ནི། །",
            "མདུན་རོལ་ཁོ་ནར་འགགས་བློ་ཡོད།།",
            "ཤེས་བྱ་གཞན་གྱིས་དེ་གཞན་ཕྱིར། །",
            "ཡང་ན་བློ་ཕྱིར་དེའི་འོག་བཞིན། །",
            "ཞེས་བྱ་བ་ནི་མངལ་ན་གནས་པའི་སྔོན་རོལ་གྱི་བློ་གང་ཡིན་པ་དེ་ལ་ནི་མདུན་རོལ་ཁོ་ནར་འགགས་པའི་བློ་སྔོན་དུ་སོང་བ་ཡོད་དེ",
            ""
        ],
        [
            "ཅིའི་ཕྱིར་ཞེ་ན། ",
            "ཤེས་བྱ་གཞན་གྱིས་དེ་གཞན་ཡིན་པའི་ཕྱིར་།",
            "གང་གི་ཕྱིར་བློ་དེ་ནི་ཤེས་བྱ་རྟོགས་པ་ཡིན་ན་མངལ་ན་གནས་པའི་སྔོན་རོལ་གྱི་བློ་དེ་ལ་ནི་ཤེས་བྱ་མེད་།",
            "ཤེས་བྱ་ནི། ",
            "མིག་དང་། ",
            "རྣ་བ་དང་། ",
            "སྣ་དང་། ",
            "ལྕེ་དང་། ",
            "ལུས་ཀྱི་དབང་པོ་དག་ལས་མངོན་པར་འགྲུབ་པ་ཡིན་ན",
            "དེ་ལ་དེའི་ཚེ་དབང་པོ་དེ་དག་མེད་པའི་ཕྱིར་དེ་ལ་ཤེས་བྱ་མེད་དོ།།",
            "བློ་དེ་ནི་འཇིག་རྟེན་སྔ་མ་གཞན་གྱི་ཤེས་བྱ་ཐ་དད་པ་གཞན་ལ་དམིགས་པས་བློ་ཐ་དད་པ་གཞན་ཞེས་ཐ་སྙད་གདགས་པར་རིགས་པའི་ཕྱིར་།",
            "དེ་ལྟར་ཤེས་བྱ་གཞན་གྱི་བློ་དེ་གཞན་ཡིན་པའི་ཕྱིར་རོ། །",
            "ཡང་ན་བློ་ཡིན་པའི་ཕྱིར་།",
            ""
        ],
        [
            "གང་དང་གང་བློ་ཡིན་པ་དེ་དང་དེ་ལ་ནི་",
            "མདུན་རོལ་ཁོ་ནར་འགགས་པའི་བློ་སྔ་མ་ཡང་ཡོད་པའི་ཕྱིར་རོ། །",
            "དཔེར་ན་ཇི་ལྟ་བུ་ཞེ་།",
            "དེའི་འོག་བཞིན་།",
            "བཙས་པའི་འོག་རོལ་གྱི་དུས་ཀྱི་བློ་ལ་ཡུལ་དུ་མ་ལ་འཇུག་པ་དང་། ",
            "མདུན་རོལ་ཁོ་ནར་འགགས་པའི་བློ་སྔ་མ་གཞན་ཡོད་པ་བཞིན་།",
            "སློབ་དཔོན་དཔའ་བོས། ",
            "བློ་ནི་ཤེས་བྱ་རྟོགས་པ་ཡིན་པར་གསུངས།།",
            "དེས་ན་མངལ་གནས་སྔོན་རོལ་བློ་ཡུལ་ཡོད།།",
            "དེ་འདི་མ་ཡིན་མིག་ལ་སོགས་མེད་ཕྱིར། །",
            "གང་གི་ཡིན་ཏེ་འཇིག་རྟེན་སྔ་མར་གྲུབ།།",
            ""
        ],
        [
            "ཅེས་ཇི་སྐད་བཤད་པ་ལྟ་བུའོ།།",
            "གལ་ཏེ་འདི་སྙམ་དུ་བློ་ནི་གཅིག་ཁོ་ནར་ཟད་།",
            "བློ་ཡིན་པའི་ཕྱིར་མ་ཤི་བའི་བར་དུ་ངེས་པར་གནས་པ་ཡིན་པས་",
            "དེའི་ཕྱིར་དཔེ་མེད་པར་སེམས་ན་བཤད་པ། ",
            "ཙཻ་ཏྲ་ལ་ནི་སྒྲ་བློ་དང་། །",
            "གཟུགས་བློ་སྐྱེ་བ་གང་ཡིན་པ། །",
            "དེ་གཉིས་མི་གཅིག་ཡུལ་གཞན་ཕྱིར། །",
            "དཔེར་ན་རྒྱུད་གཞན་དག་གི་བཞིན། །",
            "ཞེས་བྱ་བ་ནི་ཙཻ་ཏྲའི་རྒྱུད་ལ་སྒྲའི་བློ་དང་གཟུགས་ཀྱི་བློ་སྐྱེ་བ་གང་ཡིན་པ་",
            "དེ་དག་ནི་གཅིག་པ་མ་ཡིན་ཏེ",
            "ཤེས་བྱའི་ཡུལ་ཐ་དད་པའི་ཕྱིར་",
            "མཻ་ཏྲ་ཞེས་བྱ་བའི་རྒྱུད་གཞན་གྱི་བློ་བཞིན་ནོ།།",
            "དེའི་ཕྱིར་ཕ་རོལ་ཕྱིར་ཡང་ནི། །",
            "དཔེ་མེད་པར་ནི་མི་འགྱུར་ཏེ།།",
            "བློ་ཕྱིར་དེ་ཡང་གཅིག་ཉིད་མིན།།",
            ""
        ],
        [
            "གཞན་བློས་འཁྲུལ་པར་འགྱུར་ཕྱིར་རོ། །",
            "ཞེས་བྱ་བ་ནི་ཕ་རོལ་པོའི་གཏན་ཚིགས་བློ་ཡིན་པའི་ཕྱིར་",
            "ཞེས་བྱ་བ་དེས་བློ་དེ་ཡང་གཅིག་པ་ཉིད་དུ་མི་འགྲུབ་སྟེ",
            "གཞན་གྱི་བློས་གཏན་ཚིགས་འཁྲུལ་པར་འགྱུར་བའི་ཕྱིར་།",
            "ཇི་ལྟ་ཞེ་ན། ",
            "བློ་ཡིན་པའི་ཕྱིར་དེས་ན་ཅི་རྒྱུད་གཞན་གྱི་བློ་བཞིན་དུ་ཐ་དད་པ་ཉིད་དུ་འགྱུར་རམ། ",
            "འོན་ཏེ་རྒྱུད་གཅིག་ཏུ་གཏོགས་པའི་གཟུགས་ལ་སོགས་པའི་བློ་བཞིན་དུ་",
            "གཅིག་པ་ཉིད་དུ་འགྱུར་བ་དེ་མ་ངེས་པའི་ཕྱིར་རོ། །",
            "དེ་ལྟར་རེ་ཞིག་འཇིག་རྟེན་སྔ་མ་གཞན་ཡོད་པ་ཉིད་དུ་བསྒྲུབས་ནས",
            "ད་ནི་འཇིག་རྟེན་ཕྱི་མ་གཞན་ཡོད་པ་ཉིད་དུ་བསྒྲུབ་པའི་ཕྱིར་",
            "ཕ་རོལ་པོ་དག་གི་བསམ་པས་",
            "ཕྱོགས་སྔ་མ་ཉེ་བར་བཞག་པ་བྱས་ནས་སུན་དབྱུང་བར་བྱ་།",
            "དེ་ལ། ",
            "གལ་ཏེ་མེད་སྨྲ་བྱིས་པ་ཡི། །",
            "འཆི་འཕོའི་སེམས་ལ་མཚམས་སྦྱོར་མེད།།",
            "འཆི་འཕོའི་སེམས་ཕྱིར་དགྲ་བཅོམ་གྱི། །",
            "ཐ་མའི་སེམས་བཞིན་སྒྲུབ་བྱེད་ན།།",
            ""
        ],
        [
            "ཞེས་བྱ་བ་ནི་ཕྱོགས་སྔ་མ་ཉེ་བར་བཞག་པ་ཉིད་ཡིན་ནོ།།",
            "དེའི་ལན་ནི། གཏན་ཚིགས་མ་ངེས་ཉིད་འགྱུར་ཏེ།།",
            "འདས་པའི་འཆི་འཕོའི་སེམས་ཀྱིས་སོ།།",
            "ཞེས་བྱ་བ་ལ་སོགས་པ་སྨོས་།",
            "ཕ་རོལ་པོའི་གཏན་ཚིགས་འཆི་འཕོའི་སེམས་ནི་སེམས་ཡིན་པའི་ཕྱིར་ཞེས་བྱ་བ་དེ་མ་ངེས་པ་ཉིད་དུ་འགྱུར་།",
            "ཅི་རེ་ཞིག་འཆི་འཕོའི་སེམས་ཡིན་པའི་ཕྱིར། ",
            "དགྲ་བཅོམ་པའི་སེམས་ཐ་མ་བཞིན་དུ་ཉིང་མཚམས་སྦྱོར་བ་མེད་པར་འགྱུར་རམ་",
            "འོན་ཏེ་འདས་པའི་འཆི་འཕོའི་སེམས་བཞིན་དུ་",
            "ཉིང་མཚམས་སྦྱོར་བ་ཡོད་པར་འགྱུར་བ་མ་ངེས་པ་ཉིད་དོ།།",
            ""
        ],
        [
            "འདས་པའི་འཆི་འཕོའི་སེམས་ཡོད་པར་ཇི་ལྟར་ཤེས་ཤེ་།",
            "ཚེ་རབས་དྲན་ལ་སོགས་ཡོད་དང་། །",
            "ཚུལ་སྨྲས་ཕྱིར་ན་དེ་ཡང་ཡོད།།",
            "ཅེས་བྱ་བ་སྨྲས་།",
            "འཇིག་རྟེན་འདི་ན་ཚེ་རབས་དྲན་པ་གང་དག་གིས་",
            "ཚེ་རབས་སྔ་མ་རྣམ་པ་དུ་མ་དྲན་པར་བྱེད་པ་དག་དང་། ",
            "ཁ་ཅིག་ཕ་མའི་སྤྱོད་ཡུལ་ཐ་དད་པ་དག་དང་",
            "མི་མཐུན་པའི་ཚུལ་ཁྲིམས་ལ་སོགས་པའི་དབྱེ་བས་",
            "ཐ་དད་པ་དག་སྣང་བ་ལ་སོགས་པ་དག་ཀྱང་ཡོད་པས་",
            "དེའི་ཕྱིར་དེ་དག་གི་སྤྱོད་པ་དེ་ལྟ་བུ་དག་ནི་",
            "སྔོན་གོམས་པ་ཉིད་ལས་གྱུར་པ་ཡིན་པར་ཁོང་དུ་ཆུད་པར་བྱའོ།།",
            "ཡང་ན། ",
            "འཇིག་རྟེན་སྔ་མ་ཡོད་པའི་ཚུལ། །",
            "མངལ་ནས་སྔོན་རོལ་བློ་ལ་ནི། །",
            "མདུན་རོལ་ཁོ་ནར་འགགས་པ་ཡོད།།",
            "ཤེས་བྱ་གཞན་གྱིས་དེ་གཞན་ཕྱིར། །",
            "ཡང་ན་བློ་ཕྱིར་དེའི་འོག་བཞིན། །",
            "ཞེས་སྔར་ཇི་སྐད་སྨྲས་པའི་ཕྱིར་ན་",
            "འདས་པའི་འཆི་འཕོའི་སེམས་དེ་ཡང་",
            "ཡོད་པ་ཁོ་ནར་ངེས་སོ་ཞེས་བྱ་བའི་ཐ་ཚིག་གོ།།",
            ""
        ],
        [
            "གཞན་ཡང་། ",
            "འཕགས་པ་མིན་པའི་འཆི་འཕོའི་སེམས། །",
            "སེམས་གཞན་བསྐྱེད་པ་ཉིད་ཡིན་ཏེ།།",
            "མ་རིག་པ་དང་བཅས་པའི་ཕྱིར། །",
            "སེམས་དེ་སྐྱེད་པར་བྱེད་པ་བཞིན། །",
            "ཞེས་བྱ་བ་ནི་བྱིས་པ་འཕགས་པ་མ་ཡིན་པའི་འཆི་འཕོའི་སེམས་ནི་",
            "སེམས་གཞན་བསྐྱེད་པ་ཉིད་ཡིན་ཏེ་ཞེས་དམ་བཅའོ།།",
            "ཅིའི་ཕྱིར་ཞེ་།",
            "མ་རིག་པ་དང་བཅས་པའི་ཕྱིར་",
            "ཞེས་བྱ་བའི་གཏན་ཚིགས་ཀྱི་ཕྱིར་རོ། །",
            "དཔེ་ཇི་ལྟ་བུ་ཞེ་།",
            "འདས་པའི་འཆི་འཕོ་ཉིད་ཀྱི་སེམས་དེ་སྐྱེད་པར་བྱེད་པ་བཞིན་ནོ།།",
            "ཡང་རྣམ་པ་གཞན་དུ་འཇིག་རྟེན་རྒྱང་པན་པའི་བསམ་པས་",
            "ཕྱོགས་སྔ་མ་ཉེ་བར་བཞག་ནས་",
            ""
        ],
        [
            "དེ་དགག་པའི་།",
            "གལ་ཏེ་ལུས་དང་དབང་བློ་དག །",
            " རང་གི་ལས་ཀྱིས་སྐྱེད་མི་འདོད།།",
            "ཞིག་ཕྱིར་དཔེར་ན་བུམ་པ་བཞིན། །",
            "དེ་ཕྱིར་འཇིག་རྟེན་ཕ་རོལ་མེད།།",
            "ཅེས་བྱ་བ་ནི་ཕྱོགས་སྔ་མ་ཉེ་བར་བཞག་པ་ཡིན་།",
            "གལ་ཏེ་ཁྱེད་སངས་རྒྱས་པ་དག་",
            "འཇིག་རྟེན་ནི་ལས་བདག་གིར་བྱ་བ་དང་། ",
            "ལས་ཀྱི་སྐྱེ་གནས་པ་དང་། ",
            "ལས་ཀྱི་རྗེས་སུ་འབྲང་བ་དང་། ",
            "ལས་ཀྱི་བགོ་སྐལ་བའོ་ཞེས་བྱ་བ་ལ་སོགས་པ་གང་དག་གིས་ལུས་དང་། ",
            "དབང་པོ་དང་། བློ་དག་རང་གི་ལས་ཀྱིས་བསྐྱེད་པར་འདོད་པ་གང་ཡིན་པ་",
            "དེ་ལྟར་ཁོ་བོ་ཅག་མི་འདོད་དེ",
            "ཞིག་པའི་ཕྱིར་དཔེར་ན་བུམ་པ་བཞིན་ནོ་ཞེ་།",
            "དེའི་ལན་ནི། དེ་ཉིད་ཀྱིས་ནི་དེ་མ་བྱས།།",
            ""
        ],
        [
            "དེ་གཞན་གྱིས་ཀྱང་མ་བྱས་ཕྱིར། །",
            "འཇིག་རྟེན་རང་གི་ལས་སྐྱེད་མིན།།",
            "གཞན་འདི་ངེད་ལ་ཅི་ཞིག་གནོད།།",
            "ཅེས་བྱ་བ་ཡིན་།",
            "ཁོ་བོ་ཅག་གི་ལས་བརྟག་གི་ལས་བརྟག་པའི་སྐབས་སུ་",
            "དོན་དམ་པར་ལས་བདག་གིས་བྱས་པ་དང་། ",
            "གཞན་གྱིས་བྱས་པ་དང་། ",
            "གཉི་གས་བྱས་པ་བཀག་ཟིན་པའི་ཕྱིར། ",
            "ཁྱོད་ཀྱིས་སྨྲས་པའི་ཚད་མ་གཞན་འདི་ངེད་ལ་ཅི་ཞིག་།",
            "ཅི་སྟེ་ཁྱོད་དངོས་པོ་རྣམས་ལས་ལ་མི་ལྟོས་པར་སྐྱེས་པར་སྨྲ་ན་ནི་",
            "དེ།ལས་ཀྱིས་སྐྱེད་ཉིད་མ་ཡིན་ལ།།",
            ""
        ],
        [
            "དཔེ་ནི་ཡོད་པ་མ་ཡིན་ནོ།།",
            "ཞེས་བྱ་བ་ནི་འགའ་ཞིག་",
            "འདི་ལྟར་ལས་ལ་མ་ལྟོས་པར་སྐྱེའོ་",
            "ཞེས་བྱ་བའི་དཔེ་བརྗོད་པར་བྱ་དགོས་།",
            "གལ་ཏེ་ཕྱི་རོལ་གྱི་རྩ་དང་ལོ་མ་དང་། ",
            "འདབ་མ་ལ་སོགས་པ་དག་ལྟ་བུའོ་",
            "ཞེ།",
            "དེའི་ཕྱིར། ",
            "ཤིང་ལ་སོགས་པ་དུས་སྐྱེ་བ། །",
            "སེམས་ཅན་ལས་ཀྱི་དབང་གིས་ཏེ།།",
            "སེམས་དམྱལ་གནས་དང་མཐོ་རིས་ན།།",
            "མཚོན་དང་དཔག་བསམ་ཤིང་སྐྱེ་བཞིན། །",
            "ཞེས་བྱ་བ་བཤད་།",
            ""
        ],
        [
            "ལས་ཀྱིས་མ་བསྐྱེད་པའི་དཔེ་འགའ་ཡང་མེད་པའི་ཕྱིར། ",
            "འཇིག་རྟེན་ལས་ཀྱིས་མ་བསྐྱེད་དོ་ཞེས་བྱ་བ་དེ་མི་རུང་ངོ།།",
            "རེ་ཞིག་དེ་ལ་འདི་སྐད་ཅེས་དྲི་བར་ཡང་བྱ་།",
            "འབྱུང་བ་རྣམས་ལས་བློ་གྲོས་ནི། །",
            "མཚན་ཉིད་མི་མཐུན་ཇི་ལྟར་འབྱུང་།།",
            "ཞེས་བྱ་བ་ནི་འདི་ལྟར་དངོས་པོ་རྣམས་ཀྱི་རྒྱུ་དང་འདྲ་བའི་བདག་ཉིད་དུ་འབྱུང་བ་ཡིན་ན་",
            "འབྱུང་བ་ཆེན་པོ་སེམས་མེད་པ་རྣམས་ལས་",
            "བློ་གྲོས་མཚན་ཉིད་ཤིན་ཏུ་མི་མཐུན་པ་ཇི་ལྟར་འབྱུང་སྟེ",
            "ཇི་སྐད་དུ། ",
            "ས་དང་ཆུ་དང་མེ་དང་རླུང་། །",
            "ནམ་མཁའ་ལྷན་ཅིག་ཚོགས་པ་ལ།།",
            ""
        ],
        [
            "ཏིལ་ལ་ཏིལ་མར་ཡོད་པ་ལྟར། །",
            "ཤེས་པ་ཡོད་པ་མ་ཡིན་ནོ།།",
            "ཞེས་བཤད་པ་ལྟ་།",
            "འདིར་ཕ་རོལ་པོ་དག་གིས་སྨྲས་པ། ",
            "འབྱུང་བ་སེམས་མེད་རྣམས་ལས་ནི། །",
            "ཤེས་པ་ཡོད་པ་ཉིད་སྐྱེ་སྟེ།།",
            "སྐྱེ་ཅན་ཡིན་ཕྱིར་མྱོས་མཐུ་དང་། །",
            "མེ་ཤེལ་ལས་ནི་མེ་བཞིན་ནོ།།",
            "ཞེས་བྱ་བ་ནི་འབྱུང་བ་ཆེན་པོ་སེམས་མེད་པ་རྣམས་ལས་བློ་ཤེས་པ་ཡོད་པ་ཉིད་སྐྱེ་།",
            "ཅིའི་ཕྱིར་ཞེ་ན། ",
            "སྐྱེ་བ་ཅན་ཡིན་པའི་ཕྱིར་རོ། །",
            "དཔེ་ཇི་ལྟ་བུ་ཞེ་།",
            ""
        ],
        [
            "ཆང་ལས་མྱོས་པའི་མཐུ་འབྱུང་བ་དང་། ",
            "མེ་ཤེལ་ལས་མེ་འབྱུང་བ་དང་། ",
            "ཆུ་ཤེལ་ལས་ཆུ་འབྱུང་བ་དང་། ",
            "བ་ལང་གི་སྤུ་དང་། ",
            "ལུག་གི་བལ་ལས་རྩྭ་དཱུར་བ་འབྱུང་བ་དང་། ",
            "རྭ་ལས་སྨྱིག་མ་འབྱུང་བ་དང་། ",
            "ཤིང་ལས་ཐལ་བ་འབྱུང་བ་དང་། ",
            "འོ་མ་ལས་ཞོ་འབྱུང་བ་ལ་སོགས་པ་རྒྱུ་ལས་འབྲས་བུ་མཚན་ཉིད་ཤིན་ཏུ་མི་མཐུན་པ་དག་འབྱུང་བ་བཞིན་ནོ།།",
            "དེ་ལ་བཤད་པ། ",
            "དེ་ནི་མི་རིགས་།",
            "གང་གི་ཕྱིར་ཞེ་།",
            "མྱོས་མཐུ་ཤེས་ཡོད་མ་ཡིན་པས། །",
            "ཁྱོད་ཀྱི་དཔེ་ནི་མེད་པ་ཉིད། །",
            "ཅེས་བྱ་བ་ནི་གང་དག་ཁྱོད་ཀྱི་དཔེར་བསྟན་པ་དེ་དག་ཐམས་ཅད་ལ་ནི་",
            "ཤེས་པ་ཉིད་མེད་པས་",
            "དེའི་ཕྱིར་འབྱུང་བ་ཤེས་པ་མེད་པ་ཉིད་ལ་ཤེས་པ་ཡོད་པ་ཉིད་སྐྱེ་བའི་དཔེ་སྔ་མ་དང་མི་འདྲ་བ་འགའ་ཡང་མེད་པས་",
            "ཁྱོད་ཀྱི་དཔེ་མེད་པ་ཉིད་དོ།།",
            "གཞན་ཡང་། ",
            "རྒྱུ་རྣམས་རིགས་མཐུན་ཡིན་པའི་ཕྱིར། །",
            "གཏན་ཚིགས་ཀྱང་ནི་འགལ་བ་ཉིད། །",
            "ཅེས་བྱ་བ་ནི་རྒྱུ་དེ་དག་ཐམས་ཅད་ནི་རིགས་མཐུན་པ་ཉིད་ཡིན་ཏེ",
            "དེའི་ནུས་པ་ཡིན་པའི་ཕྱིར་རོ། ",
            "གལ་ཏེ་ནུས་པས་སྟོང་པའི་དངོས་པོ་ཐམས་ཅད་ལས་ཀྱང་",
            "འབྲས་བུ་མི་མཐུན་པ་འབྱུང་བར་གྱུར་ན་",
            ""
        ],
        [
            "ནི། ",
            "མེ་ཤེལ་ལས་ཀྱང་ཆུ་འབྱུང་བ་དང་། ",
            "ཆུ་ཤེལ་ལས་ཀྱང་མེ་འབྱུང་བར་འགྱུར་བའི་རིགས་སོ།།",
            "འདི་ལྟར་ཆང་གི་འབྲས་བུ་མྱོས་པ་ནི་",
            "སོ་སོར་ངེས་པ་ཡིན་པས་དེ་ལས་",
            "དེ་ཉིད་འབྱུང་གི་གཞན་མི་འབྱུང་བས་",
            "རིགས་མཐུན་པའི་མི་མཐུན་པའི་ཕྱོགས་ཀྱི་དངོས་པོ་ལས་",
            "རིགས་མི་མཐུན་པའི་འབྲས་བུ་མི་འབྱུང་བའི་ཕྱིར་",
            "ཁྱོད་ཀྱི་གཏན་ཚིགས་སྐྱེ་བ་ཅན་ཡིན་པའི་ཕྱིར་རོ་",
            "ཞེས་བྱ་བ་དེའི་དོན་རིགས་མི་མཐུན་པ་ལས་",
            "མི་འབྱུང་བས་འགལ་བ་ཉིད་དོ།།",
            "གཞན་ཡང་། ",
            "ནང་གི་འབྱུང་བ་རྣམས་ཀྱང་ནི། །",
            "ཤེས་པ་ཡོད་པ་མ་ཡིན་ཏེ།།",
            "ས་ལ་སོགས་པའི་དངོས་ཕྱིར་དང་། །",
            "འབྱུང་བ་ཡིན་ཕྱིར་དེ་གཞན་བཞིན། །",
            "ཞེས་བྱ་བ་ནི་ནང་དང་ཕྱི་རོལ་གྱི་འབྱུང་བ་རྣམས་ནི་",
            "ངོ་བོ་ཉིད་མཚུངས་པའི་ཕྱིར་",
            "ནང་གི་འབྱུང་བ་རྣམས་ནི་",
            "ཤེས་པ་ཡོད་པའི་ངོ་བོ་ཉིད་ཡིན་ལ",
            "ཕྱི་རོལ་གྱི་འབྱུང་བ་རྣམས་ནི་",
            "ཤེས་པ་ཡོད་པའི་ངོ་བོ་ཉིད་མ་ཡིན་ནོ་",
            "ཞེས་བྱ་བ་འདི་ལ་རྒྱུའི་ཁྱད་པར་ཅི་ཡོད་པ་ཡང་བརྗོད་དགོས་སོ།།",
            "དེས་ན་ཇི་ལྟར་འབྱུང་བ་རྣམས་ལས་",
            "ཤེས་པ་ཡོད་པ་ཉིད་མི་འབྱུང་བ་བཞིན་དུ་",
            "ཤེས་པ་ཡོད་པ་ཉིད་ལས་ཀྱང་",
            "འབྱུང་བ་རྣམས་མི་འབྱུང་ངོ།།",
            ""
        ],
        [
            "དེའི་ཕྱིར་མངལ་གནས་སྔོན་རོལ་སེམས། །",
            "སེམས་གཞན་སྔོན་དུ་སོང་ཡིན་པར། །",
            "མཁས་པ་རྣམས་ཀྱིས་ཤེས་བྱ་སྟེ།།",
            "འཛིན་པ་ཡིན་ཕྱིར་དེའི་འོག་བཞིན། །",
            "ཞེས་བྱ་བ་ནི་མངལ་ན་གནས་པའི་སྔོན་རོལ་གྱི་རྣམ་པར་ཤེས་པ་གང་ཡིན་པ་དེ་ཡང་",
            "རྣམ་པར་ཤེས་པ་གཞན་སྔོན་དུ་སོང་བ་ལས་བྱུང་བ་ཡིན་པར་མཁས་པ་རྣམས་ཀྱིས་ཤེས་པར་བྱ་སྟེ",
            "འཛིན་པ་ཡིན་པའི་ཕྱིར་",
            "བཙས་པའི་འོག་རོལ་གྱི་རྣམ་པར་ཤེས་པའི་རྒྱུན་བཞིན་ནོ།།",
            "གང་གི་ཕྱིར། བེའུ་ཡང་སྔོན་ཆད་གོམས་བྱས་པས། །",
            "བྱུང་མ་ཐག་ཏུ་ཟས་ཚོལ་བྱེད།།",
            "ཟས་ཀྱི་དོན་དུ་བསྐྱོད་པའི་ཕྱིར། །",
            "དཔེར་ན་དབང་པོ་སྨིན་པ་བཞིན། །",
            "ཞེས་བྱ་བ་ནི་དེའི་ཕྱིར་ཡང་མངལ་ན་གནས་པའི་སྔོན་རོལ་གྱི་རྣམ་པར་ཤེས་པ་གང་ཡིན་པ་དེ་ཡང་",
            "རྣམ་པར་ཤེས་པ་གཞན་སྔོན་དུ་སོང་བ་ལས་བྱུང་བ་ཡིན་པར་",
            "ཁོང་དུ་ཆུད་པར་བྱ་སྟེ",
            "གལ་ཏེ་དེ་སྔོན་གྱི་སྲིད་པ་གཞན་དག་ཏུ་ཁ་ཟས་ལ་སོགས་པ་གོམས་པར་མ་བྱས་།",
            ""
        ],
        [
            "ཇི་ལྟར་བེའུ་བྱུང་མ་ཐག་ཁོ་ནར་",
            "སུས་ཀྱང་མ་བསྐུལ་བར་སེམས་གསལ་བས་",
            "ཟས་ཀྱི་དོན་དུ་སྐྱོད་པར་བྱེད་།",
            "དེ་ལྟར་ཟས་ཀྱི་དོན་དུ་སྐྱོད་པར་བྱེད་པའི་ཕྱིར་",
            "དཔེར་ན་དབང་པོ་ཡོངས་སུ་སྨིན་པ་གཞོན་ནུ་དང་བར་མ་དང་། ",
            "རྒན་པོའི་གནས་སྐབས་ན་གནས་པ་དག་",
            "བཞིན་དུ་བེའུ་དག་གིས་ཀྱང་",
            "སྔོན་གྱི་ཚེ་རབས་གཞན་དག་ཏུ་",
            "གོམས་པར་བྱས་པར་མངོན་ནོ།།",
            "གལ་ཏེ་འདི་སྙམ་དུ་བསྐྱོད་པའི་ཕྱིར་",
            "ཞེས་བྱ་བའི་གཏན་ཚིགས་དེ་མ་ངེས་པ་།",
            "བསྐྱོད་པའི་ཕྱིར་དེས་ན་ཅི་རེ་ཞིག་",
            "ཁབ་ལོང་གིས་རྡོ་ལ་སོགས་པ་བསྐྱོད་པ་བཞིན་དུ། ",
            "བེའུས་ཀྱང་སྔོན་གོམས་པར་མ་བྱས་པ་ཁོ་ནར་",
            "སྐྱོད་པར་བྱེད་པ་ཡིན་ནམ། ",
            "འོན་ཏེ་དབང་པོ་ཡོངས་སུ་སྨིན་པ་བཞིན་དུ་",
            "སྔོན་གོམས་པར་བྱས་པས་",
            "བསྐྱོད་པ་ཡིན་པ་མ་ངེས་པའི་ཕྱིར་རོ་",
            "ཞེས་བྱ་བར་སེམས་།",
            "དེའི་ཕྱིར་བཤད་པ། ",
            "ཁབ་ལོང་གིས་ནི་རྡོ་བསྐྱོད་པས། །",
            "གཏན་ཚིགས་མ་ངེས་ཉིད་མ་ཡིན།།",
            "དེ་ནི་ཟས་ཟ་མཐོང་བའི་ཕྱིར། །",
            "མ་གྲུབ་ཉིད་ཀྱང་མ་ཡིན་ནོ།།",
            ""
        ],
        [
            "ཞེས་བྱ་བ་ནི་ཁབ་ལོང་གིས་རྡོ་ལ་སོགས་པ་བསྐྱོད་པ་ཡོད་པ་བདེན་མོད་ཀྱི་",
            "དེ་ནི་ཟས་ཀྱི་དོན་དུ་མ་ཡིན་ནོ།།",
            "དེའི་ཕྱིར་ཟས་ཀྱི་དོན་དུ་བསྐྱོད་པའི་ཕྱིར་",
            "ཞེས་གཏན་ཚིགས་ཁྱད་པར་ཅན་བྱས་པའི་ཕྱིར། ",
            "ཇི་སྐད་སྨྲས་པའི་སྐྱོན་མེད་དོ།།",
            "འཇིག་རྟེན་ཕ་རོལ་ལ་སྐུར་པ་འདེབས་པ་ལ་",
            "མངོན་པར་ཞེན་པའི་ལྟ་བ་ཅན་དག་གིས་",
            "དེ་སྒྲུབ་པ་གང་ཡིན་པ་སྨྲས་པ། ",
            "འཇིག་རྟེན་ཕ་རོལ་ནི་ཡོད་པ་མ་ཡིན་།",
            "མི་དམིགས་པའི་ཕྱིར་ན་",
            "ནམ་མཁའི་མེ་ཏོག་རྒྱས་པ་བཞིན་ནོ་ཞེ་ན་བཤད་པ། ",
            "འདི་ལ་མི་དམིགས་པའི་ཕྱིར་",
            "ཞེས་བྱ་བའི་གཏན་ཚིགས་དེ་མངོན་སུམ་གྱིས་འགྲུབ་པར་འགྱུར་རམ། ",
            "འོན་ཏེ་རྗེས་སུ་དཔག་པས་འགྲུབ་པར་འགྱུར་བར་རྟོག་གྲང་ན",
            "དེ་ལ་གལ་ཏེ་མངོན་སུམ་གྱིས་འགྲུབ་པོ་ཞེ་ན་ནི། ",
            "ཡི་དགས་དང་ཤ་ཟ་ལ་སོགས་པ་དག་གིས་མ་ངེས་སོ།།",
            "འབྱུང་པོ་དག་མེད་པ་ཡང་མ་ཡིན་།",
            ""
        ],
        [
            "ཕྱིར་བཏང་བའི་གསོས་བྱེད་པ་དག་སྣང་བའི་ཕྱིར་རོ། །",
            "ཁྱེད་ཀྱིས་དེ་དག་མི་མཐོང་ན་བར་མདོའི་སྲིད་པ་ལྷའི་མིག་ཤིན་ཏུ་རྣམ་པར་དག་པའི་",
            "ཡུལ་དག་མཐོང་བ་ལྟ་སྨོས་ཀྱང་ཅི་།",
            "དྲང་སྲོང་ལྷའི་མིག་ཤིན་ཏུ་རྣམ་པར་དག་པ་དང་ལྡན་པ་དག་ནི་མེད་པ་མ་ཡིན་།",
            "ཤེས་པའི་མཐུ་ཁྱད་པར་དང་ལྡན་པའི་ཕྱིར་",
            "འཇིག་རྟེན་རྒྱང་པན་པའི་བསྟན་བཅོས་ཀྱི་བྱེད་པོ་བཞིན་ནོ།།",
            "གཏན་ཚིགས་མ་གྲུབ་པ་ཡང་མ་ཡིན་།",
            "དེ་དག་གིས་བྱས་པའི་སྨན་དཔྱད་ལས་བཤད་པའི་བྱ་བ་དག་གྲུབ་པའི་ཕྱིར་དང་། ",
            "དུག་དང་གནམ་ལྕགས་དང་རིག་སྔགས་དག་ཀྱང་གྲུབ་པའི་ཕྱིར་རོ། །",
            "འཇིག་རྟེན་རྒྱང་པན་པའི་བསྟན་བཅོས་ཀྱི་བྱེད་པ་པོ་ནི་",
            "ལྷའི་མིག་དང་ལྡན་པ་ཉིད་དུ་མ་གྲུབ་པོ་ཞེ་།",
            "འོ་ན་དེ་ལྟ་ན་དེས་ཤེས་པ་གང་གིས་",
            "འཇིག་རྟེན་ཕ་རོལ་མེད་དོ་ཞེས་བྱ་བའི་དོན་འདི་དམིགས་པར་།",
            ""
        ],
        [
            "གལ་ཏེ་མངོན་སུམ་གྱིས་སོ་ཞེ་།",
            "འཇིག་རྟེན་ཕ་རོལ་མེད་པ་ནི་མངོན་སུམ་གྱི་ཚད་མས་རྟོགས་པར་བྱ་བ་མ་ཡིན་།",
            "མེད་པའི་ངོ་བོ་ཉིད་ཡིན་པའི་ཕྱིར་དངོས་པོ་མེད་པ་བཞིན་ནོ།།",
            "གལ་ཏེ་རྗེས་སུ་དཔག་པས་འགྲུབ་པོ་ཞེ་།",
            "རྗེས་སུ་དཔག་པས་ཀྱང་མི་འགྲུབ་།",
            "མེད་པ་པོ་མངོན་སུམ་ཙམ་ཚད་མར་སྨྲ་བ་དག་ལ་ཁས་བླངས་པས་",
            "གནོད་པའི་སྐྱོན་དུ་འགྱུར་བའི་ཕྱིར་རོ། །",
            "དེའི་ཕྱིར་ཁྱེད་ཀྱིས་འཇིག་རྟེན་ཕ་རོལ་མེད་པར་ཤེས་པར་མི་བྱ་སྟེ",
            ""
        ],
        [
            "མངོན་སུམ་དང་རྗེས་སུ་དཔག་པ་དག་གིས་རྟོགས་པར་བྱ་བ་མ་ཡིན་པའི་ཕྱིར་",
            "མོ་གཤམ་གྱི་བུའི་ཡོད་པ་ཉིད་བཞིན་ནོ།།",
            "འཇིག་རྟེན་རྒྱང་པན་པའི་བསྟན་བཅོས་ནི་ཚད་མ་ལས་ཁས་བླང་བར་མི་བྱ་།",
            "ལྷའི་མིག་དང་མི་ལྡན་པས་བྱས་པའི་ཕྱིར་སྨྱོན་པའི་ཚིག་བཞིན་ནོ།།",
            "རྗེས་སུ་དཔག་པ་ལས་ཀྱང་བཟློག་པར་བྱ་།",
            "མངལ་ན་གནས་པའི་སྔོན་རོལ་གྱི་བློ་ནི་རྒྱུད་ཐ་དད་པ་མ་ཡིན་པའི་",
            "བློ་རིགས་མཐུན་པ་སྔོན་དུ་སོང་བ་ལས་བྱུང་བ་ཡིན་།",
            "བློ་ཡིན་པའི་ཕྱིར་ལང་ཚོ་ལ་སོགས་པའི་གནས་སྐབས་གཞན་གྱི་བློ་བཞིན་ནོ།།",
            ""
        ],
        [
            "ལྡོག་པ་ནི་བུམ་པ་ལྟ་བུའོ།།",
            "གལ་ཏེ་འདི་སྐད་ཅེས་དེ་ནི་གྲུབ་པ་ལ་སྒྲུབ་པ་ཡིན་།",
            "ཕ་མ་དག་གི་བློ་ཡང་སོ་སོར་རྒྱུད་ཐ་དད་པ་མ་ཡིན་ཞིང་རིགས་མཐུན་པ་ཡང་ཡིན་།",
            "མེར་མེར་པོ་ལ་སོགས་པའི་བློ་དེ་དག་གི་སྔོན་དུ་སོང་བ་ཡང་ཡིན་པའི་ཕྱིར་རོ་ཞེ་།",
            "དེ་ནི་མི་རུང་།",
            "འདིར་བསྒྲུབ་པར་བྱ་བའི་དོན་ནི་མེར་མེར་པོ་ལ་སོགས་པའི་",
            "བློ་དག་རྒྱུད་ཐ་དད་པ་མ་ཡིན་པའི་བློ་རིགས་མཐུན་པས་",
            "བསྐྱེད་པར་སྒྲུབ་པ་ཡིན་པས། ",
            "རྒྱུད་ཐ་དད་པ་མ་ཡིན་པའི་བློ་རིགས་མཐུན་པ་",
            "སྔ་མ་གཞན་གང་ཡིན་པ་དེ་ཉིད་འཇིག་རྟེན་ཕ་རོལ་སྔ་མ་ཡིན་པའི་ཕྱིར་",
            "གྲུབ་པ་ལ་སྒྲུབ་པ་མ་ཡིན་པ་ཉིད་དོ།།",
            ""
        ],
        [
            "གཞན་ཡང་དགྲ་བཅོམ་པ་མ་ཡིན་པའི་འཆི་བའི་བློ་ཡང་",
            "རྒྱུད་ཐ་དད་པ་མ་ཡིན་པའི་བློ་རིགས་མཐུན་པ་གཞན་གྱི་རྒྱུ་ཡིན་།",
            "འདོད་ཆགས་ལ་སོགས་པའི་བག་ལ་ཉལ་གྱི་ཀུན་ཏུ་སྦྱོར་བ་དང་ལྡན་པའི་ཕྱིར། ",
            "དགྲ་བཅོམ་པ་མ་ཡིན་པ་གཞོན་ནུའི་གནས་སྐབས་ཀྱི་བློ་བཞིན་ནོ།།",
            "ཆོས་མི་མཐུན་པའི་དཔེ་ནི་དགྲ་བཅོམ་པའི་བློ་ཐ་མ་བཞིན་ནོ།།",
            "དེའི་ཕྱིར་འཇིག་རྟེན་ཕ་རོལ་ན་ཡང་ཡོད་དོ།།",
            "ཅི་སྟེ། ",
            "འདི་སྙམ་དུ་མངལ་ན་གནས་པའི་སྔོན་རོལ་གྱི་བློ་ནི་",
            "རྒྱུད་ཐ་དད་པ་མ་ཡིན་པའི་བློ་རིགས་མཐུན་པ་སྔོན་དུ་སོང་བ་ལས་བྱུང་བ་མ་ཡིན་།",
            "བློ་དང་པོ་ཡིན་པའི་ཕྱིར་ཟག་པ་མེད་པའི་བློའི་སྐད་ཅིག་མ་དང་པོ་བཞིན་ནོ་ཞེས་བྱ་བར་",
            "སེམས་ན་འདིར་མངལ་ན་གནས་པའི་སྔོན་རོལ་གྱི་བློ་ལ་",
            "བློ་དང་པོ་ཡིན་པའི་ཕྱིར་ཞེས་བྱ་བ་དེ་མིག་ལ་སོགས་པའི་",
            "དབང་པོའི་བློ་དང་པོར་འགྱུར་རམ། །",
            "འོན་ཏེ་ཡིད་ཀྱི་བློ་དང་པོར་འགྱུར་གྲང་ན",
            ""
        ],
        [
            "དེ་ལ་རེ་ཞིག་མིག་ལ་སོགས་པའི་དབང་པོའི་བློ་ནི་དང་པོ་ཉིད་ཡིན་པར་མི་རིགས་།",
            "དེའི་ཚེ་ན་མིག་ལ་སོགས་པའི་དབང་པོ་དག་མེད་པའི་ཕྱིར་དང་། ",
            "དམིགས་པ་ཡང་ཉེ་བར་མ་གྱུར་པའི་ཕྱིར་རོ། །",
            "ཡིད་ཀྱི་བློ་ཡང་དང་པོ་མ་ཡིན་།",
            "དྲུག་པོ་འདས་མ་ཐག་པ་ཡི། །",
            "རྣམ་ཤེས་གང་ཡིན་དེ་ཡིད་དོ།།",
            "ཞེས་འབྱུང་བའི་ཕྱིར་དང་། ",
            "འཇིག་རྟེན་སྔ་མ་ཁས་མི་ལེན་པའི་ཕྱིར་",
            "སྔ་མ་འདས་པའི་རྣམ་པར་ཤེས་པ་ཉིད་མེད་ན་",
            "འདས་མ་ཐག་པ་ཉིད་ཡོད་པར་ག་ལ་།",
            "འཇིག་རྟེན་ཕ་རོལ་ཡོད་པ་ཉིད་དུ་སྨྲ་བ་དག་ལ་ནི་གཉི་ག་ཡང་རུང་།",
            ""
        ],
        null,
        null,
        [
            "དེ་ནི་ཐོས་པ་དང་། ",
            "བསམས་པ་དང་། ",
            "བསྒོམས་པ་ལས་བྱུང་བའི་ཤེས་པའི་བག་ཆགས་སྔོན་དུ་སོང་བ་ལས་བྱུང་བའི་ཕྱིར་རོ། །",
            "ཅི་སྟེ་བློ་གཞན་གྱིས་སྐྱེད་པའི་བློ་ཡང་དང་པོ་ཡིན་པས་དང་པོའོ་ཞེས་བརྗོད་ན་",
            "མངལ་ན་གནས་པའི་སྔོན་རོལ་གྱི་བློ་གྲུབ་པའི་ཕྱིར། ",
            "དང་པོ་ཉིད་ཅེས་བྱ་བ་དེ་ཁོ་བོ་ལ་ཡང་འགལ་བ་མེད་དོ།།",
            "ཚེ་རབས་གཞན་གྱི་ལས་ཐུན་མོང་མ་ཡིན་པ་ཡོད་པའི་ཕྱིར་",
            "ཡང་འཇིག་རྟེན་ཕ་རོལ་ཡོད་པ་ཉིད་དུ་ངེས་པར་གཟུང་ངོ།།",
            "གལ་ཏེ་ལས་མེད་པར་གྱུར་ན་",
            "ཕ་མ་མཚུངས་པའི་རྐྱེན་རིགས་མཐུན་པས་བསྐྱེད་པའི་བུ་སྤུན་དག །",
            " ཚུལ་ཁྲིམས་དང་བཟོད་པ་དང་བདེན་པ་ལ་སོགས་པའི་",
            "དབྱེ་བས་ཐ་དད་པ་དག་ཏུ་འགྱུར་བའི་མི་རིགས་པས་དེའི་ཕྱིར། ",
            "གང་དུ་དེ་དག་གིས་བདེན་པ་དང་གཏང་བ་ལ་སོགས་པ་",
            "གོམས་པར་བྱས་པ་དེ་ཉིད་འཇིག་རྟེན་ཕ་རོལ་སྔ་མ་ཡིན་ནོ།།",
            "སྐྱེ་བ་དག་ནི་རྐྱེན་ཐུན་མོང་བ་ཉིད་ཉི་ཚེ་དང་འབྲེལ་པ་མ་ཡིན་།",
            ""
        ],
        [
            "སྤུན་ལུས་དང་དབང་པོ་དང་བློ་ལ་སོགས་པའི་",
            "དབྱེ་བས་ཐ་དད་པ་དག་ཐ་དད་པའི་ཕྱིར་འབྲས་སཱ་ལུ་དང་ནས་ལ་སོགས་པའི་",
            "མྱུ་གུ་བཞིན་ནོ།།",
            "ཞར་ལ་བཤད་པས་ཆོག་།",
            "དེ་ལྟར་དངོས་པོ་རྣམས་རྒྱུ་མེད་པ་ལས་ཀྱང་སྐྱེ་བ་མེད་དོ།།།།",
            "དབུ་མའི་སྙིང་པོའི་འགྲེལ་པ་རྟོག་གེ་འབར་བ། ",
            "བམ་པོ་དགུ་པ། །",
            "དབང་ཕྱུག་རྒྱུར་འདོད་པ་དག་ནི། །",
            "སྐྱེ་བ་པོ་འདི་ཤེས་པ་ཡོད་མིན་།",
            "བདག་གི་བདེ་སྡུག་དག་ལ་རང་དབང་མེད།།",
            "དབང་ཕྱུག་གིས་བཏང་ཡང་ན་གཡང་སའམ། །",
            "མཐོ་རིས་དག་ཏུ་འགྲོ་བ་ཁོ་ནར་འགྱུར།།",
            ""
        ],
        [
            "ཞེས་བྱ་བའི་ལུང་གིས་འགྲོ་བ་ཐམས་ཅད་སྐྱེ་བའི་རྒྱུ་ནི་",
            "དབང་ཕྱུག་ཡིན་པར་ཁས་ལེན་པས་དེ་དག་གི་ཕྱིར་བཤད་པ། ",
            "དབང་ཕྱུག་འཇིག་རྟེན་བྱེད་པོ་མིན།།",
            "ལ་ལའི་དགའ་བའི་རྒྱུ་ཡིན་ཕྱིར། །",
            "དཔེར་ན་དབང་ཕྱུག་དགའ་བྱེད་པའི། །",
            "བྱེད་པོ་དབང་ཕྱུག་མ་ཡིན་བཞིན། །",
            "ཞེས་བྱ་བ་ནི། ",
            "དབང་ཕྱུག་ནི་ཀུན་རྫོབ་ཏུ་ཡང་",
            "འགྲོ་བ་མཐའ་དག་གི་སྐྱེ་བའི་རྒྱུ་ཡིན་པར་མི་རིགས་།",
            "ལ་ལ་དེ་ལ་དད་པའི་དགའ་བའི་རྒྱུ་ཡིན་པའི་ཕྱིར་",
            "དཔེར་ན་དབང་ཕྱུག་དེ་ཉིད་ཀྱི་བྱེད་པ་པོ་དབང་ཕྱུག་མ་ཡིན་པ་བཞིན་ནོ།།",
            "ཡང་ན། ",
            "དབང་ཕྱུག་ཀུན་གྱི་རྒྱུར་མི་འདོད།།",
            "མ་སྐྱེས་ཕྱིར་དང་རྒྱུ་མེད་ཕྱིར། །",
            "དཔེར་ན་ནམ་མཁའི་མེ་ཏོག་ནི། །",
            "ཀུན་གྱི་རྒྱུར་ནི་མི་འདོད་བཞིན། །",
            "ཞེས་བྱ་བ་ནི་དེ་ནི་སྐྱེ་བ་མེད་པའི་ཕྱིར་དང་། ",
            "རྒྱུ་མེད་པའི་ཕྱིར་ནམ་མཁའི་མེ་ཏོག་བཞིན་དུ་ཡོད་པ་ཉིད་དུ་ཡང་",
            "མི་རིགས་ན་འགྲོ་བའི་རྒྱུ་ཉིད་དུ་ལྟ་སྨོས་ཀྱང་ཅི་དགོས་ཞེས་བྱ་བའི་ཐ་ཚིག་གོ།།",
            "ཡང་ན། ",
            "འགྲོ་བ་མ་ལུས་འདི་དག་གི །",
            " རྒྱུ་ནི་དབང་ཕྱུག་རབ་ཏུ་མིན།།",
            ""
        ],
        null,
        [
            "དེ་ཕྱིར་མ་ངེས་ཉིད་མ་ཡིན།།",
            "ཞེས་བྱ་བ་ནི་དངོས་པོ་ཐམས་ཅད་ནི་",
            "རྒྱུ་དང་རྐྱེན་ཚོགས་པ་ལས་འབྱུང་བའི་ཕྱིར་བྱེད་པ་པོ་གཅིག་པུ་ཞེས་བྱ་བ་མི་འཐད་།",
            "གལ་ཏེ་གཅིག་པུ་ཉིད་ལ་བྱེད་པ་པོ་ཉིད་ཀྱི་མཐུ་ཡོད་པར་གྱུར་ན་རྒྱུ་དང་རྐྱེན་མང་པོར་བརྟགས་པ་དག་གིས་ཅི་།",
            "འཇིག་རྟེན་ན་དངོས་པོ་རྣམས་ཀྱི་རྒྱུ་བྱེད་པ་པོ་གཅིག་པུ་ནི་འགའ་ཡང་མི་སྣང་བས་ཁོ་བོའི་གཏན་ཚིགས་མ་ངེས་པ་ཉིད་དུ་ག་ལ་།",
            "ཅི་སྟེ་འདི་སྙམ་དུ་མིག་ལ་སོགས་པ་དག་ནི་དབང་ཕྱུག་དང་ལྡན་པ་ཁོ་ན་ཡིན་།",
            "མང་བའི་ཕྱིར་ཇི་ལྟར་འཇིག་རྟེན་ན་བྲན་གཡོག་མང་པོ་།",
            ""
        ],
        [
            "བདག་པོ་གཅིག་ཡོད་པ་བཞིན་ནོ་ཞེས་བྱ་བར་སེམས་ན་བཤད་པ། ",
            "གལ་ཏེ་མིག་སོགས་དབང་ཕྱུག་བཅས།།",
            "མང་ཕྱིར་བྲན་བཞིན་འདོད་ཅེ་ན།།",
            "མ་སྐྱེས་དབང་ཕྱུག་གཅིག་མི་འགྲུབ།།",
            "དབང་ཕྱུག་དེ་ལས་བཟློག་པར་འགྱུར།།",
            "ཞེས་བྱ་བ་ནི་",
            "འདི་ལྟར་རྒྱལ་པོ་ལ་སོགས་པ་འགའ་ཞིག་སྐྱེས་པ་ནི་དབང་ཕྱུག་གཅིག་པུ་ཞེས་བྱ་བར་ཡང་འགྱུར་གྲང་།",
            "དབང་ཕྱུག་དེ་ནི་མ་སྐྱེས་པའི་ཕྱིར་གཅིག་པུ་ཉིད་དུ་ཡང་མི་འགྱུར་།",
            ""
        ],
        [
            "མོ་གཤམ་གྱི་བུ་བཞིན་པས་དབང་ཕྱུག་དེ་ལས་བཟློག་པ་དབང་ཕྱུག་མ་ཡིན་པ་ཉིད་དུ་རིགས་པར་འགྱུར་རོ། །",
            "ཅི་སྟེ་བྱེད་པོར་བཅས་འདོད་དེ།།",
            "བཀོད་ཕྱིར་བུམ་སོགས་བཞིན་ཞེ་ན།།",
            "གལ་ཏེ་ཁྱད་པར་མ་བསྟན་པའི། །",
            "བྱེད་པོ་ཡིན་ན་གྲུབ་པ་སྒྲུབ།།",
            "ཅེས་བྱ་བ་ནི་ཅི་སྟེ་ཡང་མིག་ལ་སོགས་པ་དག་ནི་རྒྱུ་དང་རྐྱེན་རྣམས་ཀྱིས་ཉེ་བར་བཀོད་པ་ཡིན་གྱི། ",
            "བདག་ནི་སུས་ཀྱང་ཉེ་བར་བཀོད་པ་མ་ཡིན་པས་དེའི་ཕྱིར་",
            "མིག་ལ་སོགས་པ་དག་ནི་བྱེད་པ་པོ་དང་བཅས་པ་ཉིད་ཡིན་ཏེ",
            "ཉེ་བར་བཀོད་པའི་ཕྱིར་བུམ་པ་ལ་སོགས་པ་བཞིན་ནོ་ཞེ་།",
            "དེའི་ལན་དུ་བཤད་པ། ",
            "གལ་ཏེ་མིག་ལ་སོགས་པ་བྱེད་པ་པོ་འབྱུང་བ་དང་། ",
            "འབྱུང་བ་ལས་གྱུར་པ་ལ་སོགས་པ་འདུས་པའི་ངོ་བོ་ཉིད་དམ་ཕ་མ་ལ་སོགས་པ་གང་ཡང་རུང་བ་ཁྱད་པར་དུ་མ་བསྟན་པ་དང་ལྡན་པས་",
            "བྱེད་པ་པོ་དང་བཅས་པ་ཉིད་དུ་འདོད་ན་",
            ""
        ],
        [
            "ནི་གྲུབ་པ་ལ་སྒྲུབ་པ་ཡིན་ཏེ",
            "ཁོ་བོ་ཅག་ལ་ཡང་དེ་ལྟར་གྲུབ་པའི་ཕྱིར་རོ། །",
            "ཅི་སྟེ་རྟག་གཅིག་ཕྲ་སོགས་ཀྱི། །",
            "ཁྱད་པར་གྱིས་ན་ཁྱོད་དཔེ་མེད།།",
            "ཅེས་བྱ་བ་ནི་དབང་ཕྱུག་ནི་མིག་ལ་སོགས་པའི་བྱེད་པ་པོ་ཡིན་།",
            "རྟག་པའི་ཕྱིར་དང་། ",
            "གཅིག་པའི་ཕྱིར་དང་། ",
            "མ་སྐྱེས་པའི་ཕྱིར་ཅི་དང་འདྲ་ཞེས་བྱ་བའི་དཔེ་ཁྱོད་ལ་མེད་པས་མིག་ལ་སོགས་པའི་བྱེད་པ་པོ་དབང་ཕྱུག་ཡིན་ནོ་",
            "ཞེས་ཁྱད་པར་དུ་སྟོན་ན་",
            "དཔེ་མེད་པས་མ་གྲུབ་པོ། །",
            "གལ་ཏེ་དབང་ཕྱུག་ཡིན་པའི་ཕྱིར་",
            "བུམ་པ་ལ་སོགས་པའི་བྱེད་པ་པོ་རྫ་མཁན་ལ་སོགས་པ་ཡིན་པ་བཞིན་ནོ་ཞེ་ན་བཤད་པ། ",
            "ཁྱོད་ཀྱི་དེ་ནི་མི་རྟག་དང་། །",
            "གཟུགས་ཅན་སྐྱེས་ཉིད་སྐྱོན་དུ་འགྱུར།།",
            "ཞེས་བྱ་བ་ནི་དབང་ཕྱུག་ཅེས་བྱ་བའི་ཚིག་གི་ལྷག་མའོ།།",
            ""
        ],
        [
            "གལ་ཏེ་སེམས་ཅན་སྣོད་བགྲང་བའི། །",
            "འཇིག་རྟེན་སྣ་ཚོགས་རྒྱུ་ཡི་ལས། །",
            "དབང་ཕྱུག་ཡིན་ན་ཀུན་རྫོབ་ཏུའང་། །",
            "གྲུབ་པ་ཉིད་ལ་རབ་ཏུ་སྒྲུབ།།",
            "ཅེས་བྱ་བ་ནི་གལ་ཏེ་ཡང་སེམས་ཅན་དུ་བགྲང་བ་ལྷ་དང་མི་ལ་སོགས་པ་སྐྱེ་བ་དང་གནས་པ་དང་འཇིག་པ་དང་། ",
            "སྣོད་དུ་བགྲང་བ་དེ་དག་གི་གནས་སྣོད་ཀྱི་འཇིག་རྟེན་སྣ་ཚོགས་ཀྱི་རྒྱུའི་ལས་དགེ་བ་དང་མི་དགེ་བ་དང་། ",
            "མི་གཡོ་བ་དག་དབང་ཕྱུག་ཡིན་པར་སྒྲུབ་ན་",
            "ནི་ཀུན་རྫོབ་ཀྱི་བདེན་པའི་ཚུལ་དུ་ཡང་གྲུབ་པ་ཉིད་ལ་རབ་ཏུ་སྒྲུབ་པ་ཡིན་ཏེ",
            "ཇི་ལྟ་ཞེ་ན། ",
            "འདི་ལྟར་མ་རིག་པའི་རྐྱེན་གྱིས་འདུ་བྱེད་རྣམས་ཞེས་བྱ་བ་དེ་ལ་འདུ་བྱེད་དེ་དག་ནི་རྣམ་པ་གསུམ་།",
            "བསོད་ནམས་དང་བསོད་ནམས་མ་ཡིན་པ་དང་མི་གཡོ་བའོ།།",
            ""
        ],
        [
            "ཁམས་གསུམ་པ་འདི་དག་ནི་དེ་ལས་བྱུང་བས་དེའི་ཕྱིར་",
            "ཁོ་བོ་ཡང་མ་རིག་པ་ཉིད་འདུ་བྱེད་ཀྱི་ལས་བྱེད་པའི་དབང་ཕྱུག་དང་། ",
            "འདུ་བྱེད་ཉིད་འཇིག་རྟེན་འགྲུབ་པའི་དབང་ཕྱུག་ཡིན་པར་འདོད་པའི་ཕྱིར་རོ། །",
            "དེས་ན་ཁྱོད་འདོད་པའི་དབང་ཕྱུག་ཅེས་བྱ་བ་དེ་ནི་མེད་པའི་ཕྱིར་མི་རིགས་པའི་སྐྱོན་དུ་འགྱུར་རོ། །",
            "དེས་ནི་དུས་དང་སྐྱེས་བུ་དང་། །",
            "གཙོ་བོ་རྡུལ་ཕྲན་ཁྱབ་འཇུག་དག །",
            " འགྲོ་བ་འདི་ཡི་རྒྱུ་མིན་པར། །",
            "དགག་པ་ཁོང་དུ་ཆུད་པར་བྱ།།",
            "ཞེས་བྱ་བ་ནི་དེ་ལ་དུས་རྒྱུར་འདོད་པ་ཁ་ཅིག་ནི་ས་བོན་ལ་སོགས་པ་དང་། ",
            "དེ་དག་གི་རྐྱེན་ས་དང་ཆུ་དང་མེ་དང་རླུང་ལ་སོགས་པ་",
            "དག་ཡོད་དུ་ཟིན་ཀྱང་མྱུ་གུ་ལ་སོགས་པ་ལན་འགའ་འབྱུང་བར་སྣང་བའི་ཕྱིར་དུས་འདི་འཇིག་རྟེན་མ་ལུས་པ་སྐྱེ་བའི་རྒྱུ་ཡིན་ནོ་",
            "ཞེས་བྱ་བར་ཞུགས་སོ།།",
            "དེ་བཞིན་དུ་སྐྱེས་བུ་རྒྱུར་འདོད་པ་དག་ཀྱང་སྐྱེས་བུ་ཉིད་འཇིག་རྟེན་གསུམ་པོ་མ་ལུས་པ་དག་གི་ཁོངས་ན་རྒྱུ་བ་ཡིན་།",
            "བ་ནི་བ་སྦྲ་རྣམས་ཀྱི་ཡིན།།",
            "ཆུ་ཤེལ་ཆུ་རྣམས་ཀྱི་བཞིན་དང་། །",
            "བླག་ཤ་ཡལ་ག་རྣམས་ཀྱི་བཞིན། །",
            "དེ་ནི་ལུས་ཅན་ཀུན་གྱི་རྒྱུ། །",
            "ཞེས་བྱ་བར་མངོན་པར་ཞེན་ནོ།།",
            "གཙོ་བོ་རྒྱུར་སྨྲ་བ་དག་ཀྱང་ཚངས་པ་ལ་སོགས་པ་མྱུ་གུའི་མཐར་ཐུག་པ་བདེ་བ་དང་སྡུག་བསྔལ་དང་གཏི་མུག་གི་བདག་ཉིད་ཅན་གྱི་འགྲོ་བ་མཐའ་དག་སྐྱེ་བའི་རྒྱུ་ནི་",
            "གཙོ་བོ་ཞེས་བྱ་བ་རང་བཞིན་ཡིན་པར་སེམས་སོ།།",
            ""
        ],
        [
            "དེ་བཞིན་དུ་རྡུལ་ཕྲན་རྒྱུར་འདོད་པ་དག་ཀྱང་ས་ལ་སོགས་པ་རྡུལ་ཕྲ་རབ་ཀྱིས་བརྩམས་པ་དག་ནི་རྫས་སུ་ཡོད་པ་ཡིན་།",
            "རྡུལ་ཕྲ་རབ་གཉིས་པ་ལ་སོགས་པའི་རིམ་གྱིས་མངོན་པར་བསྒྲུབས་པའི་འབྱུང་བ་ཆེན་པོ་ལ་སོགས་པ་དག་གི་རྒྱུ་ནི་",
            "རྡུལ་ཕྲ་རབ་རྟག་པ་དག་ཡིན་པར་དམ་འཆའོ། །",
            "ཡང་ཁ་ཅིག་ནི་ཁྱབ་འཇུག་ཅེས་བྱ་བ་རི་དང་ཤིང་དང་། ",
            "ཆུ་དང་ས་དང་མེ་དང་རླུང་ལ་སོགས་པའི་དངོས་པོ་ཐམས་ཅད་ཀྱི་ཁོངས་སུ་གཏོགས་པ་སྐྱེ་བ་མེད་པ་དང་། ",
            "འཇིག་པ་མེད་པ་ནི་འགྲོ་བ་མ་ལུས་པའི་རྒྱུ་ཡིན་ནོ་ཞེས་ཟེར་རོ། །",
            "དེ་དག་ཐམས་ཅད་ཀྱང་དབང་ཕྱུག་བཞིན་དུ་དཔྱད་ཅིང་དགག་པར་ཡང་བྱ་སྟེ",
            "དུས་ནི་འཇིག་རྟེན་བྱེད་པོ་མིན།།",
            "ལ་ལ་དགའ་བའི་རྒྱུ་ཡིན་ཕྱིར། །",
            "དཔེར་ན་དུས་ལ་དགའ་བྱེད་པའི། །",
            "བྱེད་པོ་དུས་ནི་མ་ཡིན་བཞིན། །",
            "ཞེས་བྱ་བ་ལ་སོགས་པའི་ཚུལ་གྱིས་ཅི་རིགས་པར་ཁོང་དུ་ཆུད་པར་བྱའོ།།",
            "དེའི་ཕྱིར་དེ་ལྟར་དོན་དམ་པར་རྣམ་པ་ཐམས་ཅད་དུ་སྐྱེ་བ་མེད་པའི་ཕྱིར་ལུང་ལས་",
            "རྟེན་ཅིང་འབྲེལ་པར་འབྱུང་བ་ནི་སྐྱེ་བ་མེད་པའོ་ཞེས་གསུངས་པ་དང་། ",
            "དེ་བཞིན་དུ། ",
            "ཆོས་ཀྱི་འཁོར་ལོ་བསྐོར་བ་ནི། །",
            "གཟོད་ནས་ཞི་དང་མ་སྐྱེས་དང་། །",
            "རང་བཞིན་མྱ་ངན་འདས་པ་ཡི། །",
            "ཆོས་རྣམས་མགོན་པོ་ཁྱེད་ཀྱིས་བསྟན།།",
            "ཞེས་གསུངས་པ་དང་། ",
            "དེ་བཞིན་དུ། ",
            "ཇི་ལྟར་བྱིས་པས་རྣམ་བརྟགས་ལྟར། །",
            "རྒྱུ་དང་རྐྱེན་རྣམས་ཁོ་ན་ལས། །",
            "འཇིག་རྟེན་ཡོད་པ་མི་སྐྱེ་ཞིང་།།",
            ""
        ],
        [
            "མེད་དང་ཡོད་མེད་གང་ཡང་མེད།།",
            "ཅེས་གསུངས་པ་ལ་སོགས་པ་དེ་དག་གྲུབ་པ་ཡིན་ནོ།།",
            "མདོ་སྡེ་པ་དག་རྒྱུད་པའི་སྒོ་ནས་ཚད་མ་ཉེ་བར་སྦྱོར་བར་བྱེད་པ་དག་ལ་བཤད་པ། ",
            "གལ་ཏེ་ལྟ་བའི་མུན་སེལ་བ། །",
            "གང་ཕྱིར་སངས་རྒྱས་འབྱུང་དེ",
            "འི་ཕྱིར། །",
            "དེ་བཞིན་སྐྱེ་མཆེད་སྐྱེ་འདོད་།",
            "ལན་དུ་རུང་བ་མ་ཡིན་ནོ།།",
            "ཞེས་བྱ་བ་ལ་ལྟ་བ་དང་། ",
            "མངོན་པར་ཞེན་པ་དང་། ",
            "འཛིན་པ་ཞེས་བྱ་བ་དག་ནི་རྣམ་གྲངས་ཏེ་དྲུག་ཅུ་རྩ་གཉིས་པོ་དག་གི་བྱེ་བྲག་དག་གོ།།",
            ""
        ],
        [
            "ལྟ་བ་དག་ནི་མུན་པ་ཡིན་པས་ལྟ་བའི་མུན་པ་།",
            "དེ་ཉིད་མཐོང་བ་ལ་གེགས་བྱེད་པའི་ཕྱིར་རོ། །",
            "ལྟ་བའི་མུན་པ་དེ་སེལ་བ་ནི་འདོར་བའོ།།",
            "ལྟ་བའི་མུན་པ་སེལ་བ་འབྲས་བུར་གྱུར་པ་དེ་ནི། ",
            "གང་གི་ཕྱིར་སངས་རྒྱས་འབྱུང་བ་དེའི་ཕྱིར་ཡོད་པས། ",
            "སངས་རྒྱས་འབྱུང་བ་ནི་ལྟ་བའི་མུན་པ་སེལ་བ་དེའི་རྒྱུ་ཡིན་ནོ།།",
            "གང་གི་ཕྱིར་ད་ལྟ་ཡིན་པ་དེའི་ཕྱིར། ",
            "འབྲས་བུ་ལྟ་བའི་མུན་པ་སེལ་བ་ཡོད་པའི་སྒོ་།",
            "དེའི་རྒྱུ་སངས་རྒྱས་འབྱུང་བ་ཡང་ཡོད་པས་རྗེས་སུ་དཔག་པ་དེ་བཞིན་དུ་འབྲས་བུ་ཡུལ་ངེས་པར་འཛིན་པ་ཉེ་བར་དམིགས་པའི་སྒོ་།",
            "དེའི་རྒྱུ་སྐྱེ་མཆེད་རྣམས་སྐྱེ་བ་ཡང་ཡོད་པ་ཁོ་ན་ཡིན་།",
            ""
        ],
        [
            "དེའི་འབྲས་བུ་ཡུལ་ངེས་པར་འཛིན་པ་ཡོད་པའི་ཕྱིར་རོ། །",
            "འདི་ལྟར་ནམ་མཁའི་མེ་ཏོག་ལ་སོགས་པ་ཡོད་པ་མ་ཡིན་པ་དག་ལ་ནི་འབྲས་བུ་ཡང་མེད་ཀྱི། །",
            "སངས་རྒྱས་འབྱུང་བ་ཡོད་པ་ལ་ནི་འབྲས་བུ་ལྟ་བའི་མུན་པ་སེལ་བ་དེ་ཡང་ཡོད་པ་དེ་བཞིན་དུ། ",
            "སྐྱེ་མཆེད་རྣམས་ཡོད་པའི་འབྲས་བུ་ཡང་ཡུལ་ཉེ་བར་དམིགས་པ་ཡིན་པས་དེའི་ཕྱིར། ",
            "སྐྱེ་མཆེད་རྣམས་སྐྱེ་བ་ཡོད་པར་འདོད་དོ་ཞེས་སྒྲུབ་པར་བྱེད་ན་",
            "དེ་ལ་སློབ་དཔོན་གྱིས་བཤད་པ། ",
            "ཕ་རོལ་པོས་སྨྲས་པ་དེ་ནི་ལན་དུ་རུང་བ་མ་ཡིན་ནོ་",
            "ཞེས་བྱ་བ་ཡིན་ནོ།།",
            "ཇི་ལྟ་ཞེ་།",
            "དུས་མེད་སྐྱེ་བ་ཡོད་མིན་ན།།",
            "གང་ལ་ལྟ་བ་གང་ཞིག་འདོད།།",
            "ཅེས་བྱ་བ་ནི་ལྟ་བ་དྲུག་ཅུ་རྩ་གཉིས་པོ་རྣམས་ལས་བཅུ་དྲུག་ནི་",
            "སྔོན་གྱི་མཐའ་ལ་བརྟེན་པ་ཡིན་།",
            ""
        ],
        [
            "བཞི་བཅུ་རྩ་བཞི་ནི་ཕྱི་མའི་མཐའ་ལ་བརྟེན་པ་།",
            "ལྟ་བ་གཉིས་ནི་ད་ལྟར་བ་ལ་བརྟེན་པ་ཡིན་།",
            "དེ་ཡང་དུས་གསུམ་པོ་དག་གི་སྐྱེ་བ་བཀག་པས་དུས་མེད་ཅིང་",
            "དུས་ཀྱི་སྐྱེ་བ་ཡོད་པ་མ་ཡིན་།",
            "མུ་སྟེགས་ཅན་མ་སྐྱེས་པ་གང་ལ་འཇིག་རྟེན་རྟག་པ་ཞེས་པ་ལ་སོགས་པའི་ལྟ་བ་མ་སྐྱེས་པ་གང་ཞིག་བསལ་བས་སངས་རྒྱས་འབྱུང་བ་མེད་པ་པོ་ཉིད་ཡིན་པར་འགྱུར་བ་ཡོད་པར་།",
            "གལ་ཏེ་དེ་ལྟ་ན་ལྟ་བ་ཉིད་ཀྱང་མེད་པས་དེ་སེལ་བ་ཡང་མེད་།",
            "སངས་རྒྱས་འབྱུང་བ་ནི་བྱེད་པ་པོ་ཉིད་མ་ཡིན་པར་ཐལ་བར་འགྱུར་བས་བྱེད་པ་པོ་ཉིད་ནི་མེད་པ་ཉིད་མ་ཡིན་ནོ་ཞེ་།",
            ""
        ],
        [
            "བཤད་པ། ",
            "དེ་ཡོད་མ་ཡིན་རྟོགས་བྱའི་ཕྱིར། །",
            "སངས་རྒྱས་འབྱུང་བ་བྱེད་པོ་ཉིད། །",
            "ཅེས་བྱ་བ་ནི་བཅོམ་ལྡན་འདས་ཀྱིས་ལྟ་བར་གྱུར་པ་དེ་དག་བཏགས་པ་ཙམ་ཉིད་དུ་རང་གིས་ཐུགས་སུ་ཆུད་ནས་",
            "གཞན་དག་ལ་ཡང་གོ་བར་མཛད་པས་དེའི་ཕྱིར་ལྟ་བ་དེ་ཡོད་པ་མ་ཡིན་པ་ཉིད་དུ་རྟོགས་པར་བྱ་བའི་ཕྱིར། ",
            "སངས་རྒྱས་འབྱུང་བ་ནི་ཀུན་རྫོབ་ཏུ་བྱེད་པ་པོ་ཉིད་དུ་སྟོན་ཏེ",
            "སངས་རྒྱས་འབྱུང་བ་ཡང་བསོད་ནམས་དང་ཡེ་ཤེས་ཀྱི་ཚོགས་ལ་སོགས་པ་རྒྱུ་དང་རྐྱེན་དུ་མ་ཚོགས་པ་ལས་འབྱུང་བའི་ཕྱིར་ཀུན་རྫོབ་ཡིན་གྱི། ",
            "དོན་དམ་པ་པ་མ་ཡིན་པས་ཁྱོད་ཀྱི་དཔེ་ཡང་མེད་ལ",
            "དེའི་འབྲས་བུ་ཡོད་པའི་ཕྱིར་",
            "ཞེས་བྱ་བའི་གཏན་ཚིགས་ཀྱང་ཀུན་རྫོབ་ཡིན་པའི་ཕྱིར་དོན་འགལ་བ་ཉིད་དོ།།",
            "གཞན་ཡང་བཅོམ་ལྡན་འདས་ཀྱིས་ལྟ་བའི་མུན་པ་བསལ་བ་མཛད་དུ་ཟིན་ཀྱང་། ",
            "སྡེ་པ་གཞན་དག་དོན་དམ་པར་རྟག་པ་དང་ཆད་པའི་མཐའ་ཉིད་ལས་གྲོལ་བ་མེད་དོ།།",
            "གང་གི་ཕྱིར་ཞེ་།",
            ""
        ],
        [
            "གཅིག་དང་ཐ་དད་པ་དང་གཉི་ག་ཉིད་ཀྱིས་བརྟག་མི་བཟོད་པའི་ཕྱིར་རོ། །",
            "ཇི་ལྟ་ཞེ་།",
            "གལ་ཏེ་ལྷ་དང་ལྷ་མིན་གཅིག །",
            " དེས་ན་ཇི་ལྟར་རྟག་མི་འགྱུར།།",
            "གལ་ཏེ་ལྷ་དང་ལྷ་མིན་གཞན། །",
            "ཇི་ལྟར་ཆད་པར་མི་རིགས་འགྱུར།།",
            "ཞེས་བྱ་བ་ནི་ལྷ་ལས་ལྷ་མ་ཡིན་སྦྱིན་བྱེད་མའི་བུའམ་མི་ལ་སོགས་པ་གཞན་ཡིན་པ་དེ་གང་གི་ཚེ་ལྷ་མ་ཡིན་གྱི་ཕུང་པོ་དག་ཡོངས་སུ་བཏང་།",
            "ལྷའི་འགྲོ་བར་སྐྱེ་བའི་ཚེ་ན་ཅི་དེ་སྔོན་གྱི་ཕུང་པོ་རྣམས་དང་གཅིག་པ་ཉིད་ཡིན་ནམ། ",
            "འོན་ཏེ་ཐ་དད་པ་ཉིད་ཡིན་གྲང་།",
            "གལ་ཏེ་གཅིག་པ་ཉིད་ཡིན་ན་ནི་དེས་ན་ཇི་ལྟར་རྟག་པ་ཉིད་དུ་མི་འགྱུར་།",
            ""
        ],
        [
            "ཕུང་པོ་སྔ་མ་དང་ཕྱི་མ་གཅིག་པ་ཉིད་ཡིན་པས་ཁྱད་པར་ཡོད་པར་མི་འཐད་པའི་ཕྱིར་རོ། །",
            "གལ་ཏེ་ལྷ་དང་ལྷ་མ་ཡིན་ཐ་དད་པ་ཉིད་ཡིན་ན་",
            "ནི་ཇི་ལྟར་ཆད་པར་མི་འགྱུར་ཏེ",
            "ཕུང་པོ་སྔ་མ་མར་མེ་ལ་སོགས་པ་བཞིན་དུ་འགགས་པའི་ཕྱིར་རོ། །",
            "གལ་ཏེ་འདི་སྙམ་དུ་རེ་ཞིག་ལྷ་མ་ཡིན་དང་ལྷ་ཐ་དད་པ་ཉིད་ཀྱང་མ་ཡིན་།",
            "གང་གི་ཕྱིར་ཞེ་།",
            "ལྷ་མ་ཡིན་གྱི་ཕུང་པོའི་རྒྱུ་ལས་ལྷའི་ཕུང་པོ་མངོན་པར་གྲུབ་པའི་ཕྱིར་རོ། །",
            "གཅིག་པ་ཉིད་ཀྱང་མ་ཡིན་ཏེ།།",
            "གཟུགས་ལས་ཐ་དད་པའི་ཕྱིར་རོ། །",
            "འོན་ཀྱང་བུམ་པ་བཞིན་དུ་གཅིག་དང་ཐ་དད་པ་ཉིད་དུ་བརྗོད་པར་བྱ་བ་མ་ཡིན་།",
            ""
        ],
        [
            "དཔེར་ན་བུམ་པ་དང་འཇིམ་པའི་གཟུགས་ལ་སོགས་པ་གཅིག་པ་ཉིད་དང་ཐ་དད་པ་ཉིད་དུ་བརྗོད་པར་བྱ་བ་མ་ཡིན་པ་བཞིན་ནོ་",
            "ཞེས་བྱ་བར་སེམས་ན་བཤད་པ། ",
            "བརྗོད་མིན་བུམ་པ་བཞིན་ན་ཡང་། །",
            "ཆད་པ་ཇི་ལྟར་སྤོང་བར་འགྱུར།།",
            "ཞེས་བྱ་བ་ནི་གཅིག་པ་ཉིད་དང་ཐ་དད་པ་ཉིད་དུ་བརྗོད་པར་བྱ་བ་མ་ཡིན་།",
            "བུམ་པ་དང་འཇིམ་པ་དང་གཟུགས་ལ་སོགས་པ་བཞིན་ན་ཡང་གང་གི་ཚེ་བུམ་པ་རབ་ཏུ་ཞིག་པར་གྱུར་པ་དེའི་ཚེ་ན་ཆད་པ་ཇི་ལྟར་སྤོང་བར་འགྱུར་།",
            "ངོ་བོ་ཉིད་དེ་ཉིད་ཀྱིས་ཡང་སྐྱེ་བ་མེད་པའི་ཕྱིར་རོ། ",
            "ཅི་སྟེ་ཡང་འདི་སྙམ་དུ་ལྷ་མ་ཡིན་གྱི་ཕུང་པོ་སྔ་མའི་རྒྱུ་ལས་བྱུང་བའི་ཕྱིར་དང་། ",
            "ལྷས་ལྷའི་ཕུང་པོ་ཡོངས་སུ་འཛིན་པའི་ཕྱིར་གཉི་གའི་བདག་ཉིད་ཡིན་པར་སེམས་།",
            "བཤད་པ། ",
            "ཡིན་དང་མ་ཡིན་ཉིད་ཡིན་ཡང་། །",
            "མྱ་ངན་འདས་ཚེ་གཅིག་འདའ་མེད།།",
            "ཅེས་བྱ་བ་ནི་རྣམ་པ་གཉིས་སུ་སྨྲར་ཟིན་ཀྱང་མྱ་ངན་ལས་འདས་པའི་དུས་ན་ཕུང་པོའི་རྒྱུན་ཆད་པས་ཆད་པའི་མཐའ་གཅིག་ལས་འདའ་བ་མེད་དེ་",
            ""
        ],
        [
            "ཆད་པ་ཁོ་ནར་འགྱུར་རོ། །",
            "གཞན་ཡང་",
            "།གལ་ཏེ་འགགས་པ་སྐྱེ་འགྱུར་།",
            "དེས་ན་ཇི་ལྟར་རྟག་མ་ཡིན།།",
            "འགགས་པ་སྐྱེ་བ་མེད་གྱུར་ན།།",
            "ཇི་ལྟར་ཆད་སྨྲ་ཉིད་མ་ཡིན།།",
            "ཞེས་བྱ་བ་ནི། ",
            "ལྷ་མ་ཡིན་འགགས་པ་གང་ཡིན་པ་དེ་ལྷའི་ཕུང་པོ་དག་ཏུ་སྐྱེ་བ་ན་ཅི་སྟེ་སྐྱེའམ་འོན་ཏེ་མི་སྐྱེ། ",
            "གལ་ཏེ་སྐྱེ་བར་གྱུར་ན་",
            "ནི་དེས་ན་ཇི་ལྟར་རྟག་པ་མ་ཡིན་ཏེ",
            ""
        ],
        [
            "འགགས་པར་གྱུར་ཀྱང་ཡང་སྐྱེ་བའི་ཕྱིར་རོ། །",
            "ཅི་སྟེ་སྐྱེ་བ་མེད་པར་གྱུར་ན་ནི། ",
            "ཇི་ལྟར་ཆད་པར་སྨྲ་བ་ཉིད་མ་ཡིན་།",
            "ལྷ་མ་ཡིན་གྱི་ཕུང་པོ་འགགས་པ་གཏན་དུ་སྐྱེ་བ་མེད་པའི་ཕྱིར་རོ། །",
            "གལ་ཏེ་འདི་སྙམ་དུ་རྒྱུན་ངེས་པར་གནས་པ་ལ་གང་གི་ཕྱིར་ཕུང་པོ་སྔ་མ་འགགས་པའི་ཕྱིར། ",
            "རྟག་པ་ཉིད་མ་ཡིན་ལ་",
            "གང་གི་ཕྱིར་ཕུང་པོ་ཕྱི་མ་སྐྱེ་བའི་ཕྱིར་ནི་ཆད་པ་ཉིད་མ་ཡིན་པར་སེམས་།",
            "བཤད་པ། ",
            "རྒྱུན་ནི་རྫས་སུ་མེད་པའི་ཕྱིར། །",
            "རྟག་ཆད་དེ་དག་ག་ལ་ཡོད།།",
            "ཅེས་བྱ་བ་ནི། ",
            "སྐད་ཅིག་མ་སྔ་མ་དང་ཕྱི་མ་འགགས་པ་དང་། ",
            "སྐྱེ་བས་མཚོན་པའི་རྒྱུན་ནི་རྫས་སུ་ཡོད་པ་མ་ཡིན་པའི་ཕྱིར། ",
            "ཀུན་རྫོབ་ཏུ་ཡང་རྟག་པ་མེད་པ་དང་། ",
            "ཆད་པ་མེད་པར་ཐ་སྙད་གདགས་སུ་རུང་ངོ།།",
            "དོན་དམ་པར་ནི་འདུ་བྱེད་ཀྱི་ཚོགས་གང་འགགས་པ་དེ་ནི་སྐྱེ་བ་དང་མཚམས་སྦྱོར་བ་མེད་།",
            ""
        ],
        [
            "འདུ་བྱེད་ཀྱི་ཚོགས་གང་སྐྱེ་བ་དེ་ནི་འགགས་པ་དང་མཚམས་སྦྱོར་བ་མེད་པས། ",
            "དེ་ལ་དེ་གཉིས་མ་གཏོགས་པར་གང་ལ་རྟག་པ་དང་། ",
            "ཆད་པ་གཉིས་མེད་པས་རྟག་པ་མ་ཡིན་པ་དང་། ",
            "ཆད་པ་མ་ཡིན་པར་ཐ་སྙད་གདགས་སུ་རུང་བའི་དངོས་པོ་རྫས་སུ་གྱུར་པར་ཡོད་པ་དེ་ལྟ་བུ་ཡང་།",
            "དེ་མེད་ཕྱིར་ན་མ་སྐྱེས་ལ།།",
            "རྟག་མེད་ཆད་མེད་རིགས་པ་ཡིན།།",
            "ཞེས་བྱ་བ་ནི་དངོས་པོ་སྐྱེས་པ་ཡུན་རིང་དུ་ངེས་པར་གནས་པའི་ཚུལ་ཅན་ཉིད་ནི་རྟག་པ་ཉིད་ཡིན་།",
            "སྐྱེས་པ་ཉིད་རབ་ཏུ་ཞིག་པ་ནི་ཆད་པ་ཡིན་།",
            "གང་མ་སྐྱེས་པ་དེ་ནི་རྟག་པ་ཉིད་དུ་ཡང་མི་འགྱུར་།",
            ""
        ],
        [
            "ཆད་པ་ཉིད་དུ་ཡང་མི་འགྱུར་བས། ",
            "དེའི་ཕྱིར་ཁོ་བོ་ཅག་འདོད་པ་ལྟར་",
            "དོན་དམ་པར་སྐྱེ་བ་མེད་པ་ཉིད་དུ་གྲུབ་པ་ལ་ནི་རྟག་པ་མེད་པ་དང་ཆད་པ་མེད་པ་ཉིད་དུ་རིགས་ཀྱི་ཁྱེད་འདོད་པའི་རྒྱུན་ལ་ནི་མི་རིགས་སོ།།",
            "ཡང་རང་གི་སྡེ་པ་དག་རྣམ་པ་གཞན་གྱིས་ཕྱིར་ཟློག་པར་བྱེད་པ་ལ་བརྒལ་ཞིང་བརྟག་པར་བྱ་།",
            "གལ་ཏེ་སྡུག་བསྔལ་མི་བསྐྱེད་ཕྱིར། །",
            "སངས་རྒྱས་རྣམས་ནི་ཆོས་སྟོན་པས། །",
            "དེ་ཕྱིར་དེ་ཡི་འབྲས་ཡོད་ཕྱིར། །",
            "སྐྱེ་བ་ཡོད་པར་འདོད་ཅེ་།",
            "ཞེས་བྱ་བ་ནི་ཕ་རོལ་པོ་དག་གི་བསམ་པ་ལ་བརྟགས་ནས་ཕྱོགས་སྔ་མ་ཉེ་བར་གཞག་པ་ཡིན་།",
            "སྡུག་བསྔལ་ཞེས་བྱ་བའི་ཕུང་པོ་ལྔ་ནི་སྐྱེ་བ་ཡོད་པ་ཁོ་ན་ཡིན་།",
            "དེ་མི་བསྐྱེད་པའི་ཕྱིར། ",
            "བཅོམ་ལྡན་འདས་ཀྱིས་ཆོས་བསྟན་པ་ཡོད་པའི་ཕྱིར་རོ། །",
            "འདི་ནི་གང་ཡོད་པ་མ་ཡིན་པ་དེ་ལ་ནི་དེ་མི་བསྐྱེད་པའི་ཕྱིར། ",
            "བཅོམ་ལྡན་འདས་ཀྱིས་ཆོས་བསྟན་པ་མ་མཛད་དེ",
            ""
        ],
        [
            "དཔེར་ན་མོ་གཤམ་གྱི་བུ་བཞིན་ནོ།།",
            "གང་སྡུག་བསྔལ་དེ་ཡོད་པ་ལ་ནི་དེ་མི་བསྐྱེད་པའི་ཕྱིར། ",
            "བཅོམ་ལྡན་འདས་ཀྱིས་ལམ་ཞེས་བྱ་བའི་ཆོས་བསྟན་པར་ཡང་མཛད་།",
            "དེ་ཡང་ཐོས་པ་དང་། ",
            "བསམ་པ་དང་། ",
            "བསྒོམ་པ་དང་། ",
            "གོམས་པར་བྱས་པའི་དགྲ་བཅོམ་པ་ལ་སོགས་པ་དག་གི་ཕུང་པོ་སྐྱེ་བ་མེད་པའི་འབྲས་བུ་དང་ལྡན་པར་མཐོང་བས་དེའི་ཕྱིར་",
            "ཆོས་བསྟན་པ་དེའི་འབྲས་བུ་ཡོད་པའི་ཕྱིར། ",
            "སྡུག་བསྔལ་སྐྱེ་བ་ནི་ཡོད་པ་ཁོ་ན་ཡིན་ནོ་ཞེ་།",
            "དེའི་ལན་དུ་བཤད་པ། ",
            "གལ་ཏེ་ཁྱེད་དེ་ལྟར་སྡུག་བསྔལ་སྐྱེ་བ་ཡོད་པར་འདོད་།",
            "གལ་ཏེ་དེ་ནི་སྐྱེ་འདོད་ན།།",
            "དེ་ནི་སྔར་བཞིན་སྐྱེ་མེད་ཕྱིར། །",
            "སྐྱེ་བ་མེད་པ་དེའི་འབྲས་མིན།།",
            ""
        ],
        [
            "དེ་ཡོངས་ཤེས་པ་དེ་འབྲས་ཡིན།།",
            "ཞེས་བྱ་བ་ནི་",
            "བསྟན་བཅོས་ཉིད་དུ་ཁོ་བོས་སྔར་སྡུག་བསྔལ་དེ་བདག་དང་གཞན་དང་གཉི་ག་དང་རྒྱུ་མེད་པ་ལས་",
            "སྐྱེ་བ་མེད་པར་བསྟན་ཟིན་པས་སྐྱེ་བ་མེད་པ་ནི་ཆོས་བསྟན་པ་དེའི་འབྲས་བུ་མ་ཡིན་ནོ།།",
            "འོ་ན་ཅི་ཞེ་།",
            "སྡུག་བསྔལ་ཡོངས་སུ་ཤེས་པ་ཞེས་བྱ་བ་ནི་སྡུག་བསྔལ་དེ་སྐྱེ་བ་མེད་པར་ཡོངས་སུ་ཤེས་པ་གང་ཡིན་པ་།",
            "དེ་ཉིད་ཆོས་བསྟན་པའི་འབྲས་བུ་ཡིན་པས་སྐྱེ་བར་བཏགས་པས་ཅི་ཞིག་།",
            "སྡུག་བསྔལ་དེ་ཇི་ལྟར་སྐྱེ་བ་མེད་པར་ཡོངས་སུ་ཤེས་པར་བྱ་ཞེ་།",
            ""
        ],
        [
            "དེས་ནི་བདག་གིས་བྱས་མི་རིགས། །",
            "དེ་ཉིད་ཀྱིས་དེ་མ་བྱས་ཕྱིར། །",
            "གཞན་གྱིས་བྱས་པར་མི་འདོད་དེ།།",
            "གཞན་གྱིས་གཞན་བྱེད་འགལ་བའི་ཕྱིར། །",
            "ཞེས་བྱ་བ་ནི་རེ་ཞིག་སྡུག་བསྔལ་དེ་ནི་སྡུག་བསྔལ་དེ་ཉིད་ཀྱིས་མི་བྱེད་།",
            "རང་གི་བདག་ཉིད་ལ་བྱེད་པ་འགལ་བའི་ཕྱིར། ",
            "དཔེར་ན་",
            "ལམ་དེ་ཉིད་དུ་ལམ་དེ་ཉིད་མི་འགྲོ་བ་དང་། ",
            "སོར་མོའི་རྩེ་མོ་དེ་ཉིད་ལ་སོར་མོའི་རྩེ་མོ་དེ་ཉིད་ཀྱིས་རེག་པར་མི་བྱེད་པ་བཞིན་ནོ།།",
            "སྡུག་བསྔལ་དེ་ཡང་དག་པར་ན་སྡུག་བསྔལ་གྱི་རྒྱུ་གཞན་གྱིས་ཀྱང་མི་བྱེད་།",
            "གཞན་གྱིས་གཞན་བྱེད་པ་འགལ་བའི་ཕྱིར། ",
            "དཔེར་ན་",
            "འབྲས་སཱ་ལུའི་ས་བོན་གྱིས་ནས་ཀྱི་མྱུ་གུ་མི་བྱེད་པ་དང་། ",
            "ནས་ཀྱི་ས་བོན་གྱིས་ཀྱང་འབྲས་སཱ་ལུའི་མྱུ་གུ་མི་བྱེད་པ་བཞིན་ནོ།།",
            "གཞན་ཡང་། ",
            "སྡུག་བསྔལ་རང་རྒྱུད་སྐྱེ་མི་འདོད།།",
            ""
        ],
        [
            "སེམས་ཅན་ལ་སོགས་མེད་ཕྱིར་དང་། །",
            "རྫས་མེད་ཕྱིར་དང་དབྱེར་མེད་ཕྱིར། །",
            "སྡུག་བསྔལ་དེ་ལ་རྒྱུད་ཀྱང་མེད།།",
            "ཅེས་བྱ་བ་ནི། ",
            "ཅི་སྟེ་སྡུག་བསྔལ་དེ་སུས་ཀྱང་མ་བྱས་པ་ཉིད་ཡིན་དུ་ཟིན་ཀྱང་། ",
            "རང་གི་རྒྱུད་ལས་སྐྱེས་པས་སྡུག་བསྔལ་ནི་རང་གི་རྒྱུད་ལས་སྐྱེས་པར་སེམས་།",
            "རྒྱུད་དེ་ལ་སེམས་ཅན་ལ་སོགས་པས་སྟོང་པའི་ཕྱིར་སྡུག་བསྔལ་དེ་སུའི་ཡིན་པར་།",
            "སེམས་དང་སེམས་ལས་བྱུང་བ་དག་ཀྱང་རྒྱུ་དང་འབྲས་བུའི་དངོས་པོར་འབྲེལ་བའི་རྒྱུད་ལ་རྒྱུད་ཅེས་བྱ་ན་",
            "རྒྱུད་དེ་ལ་ཡང་སྐད་ཅིག་མ་སྔ་མ་འགག་པ་ན་སྐད་ཅིག་མ་ཕྱི་མ་ཕྱི་མ་སྐྱེ་བའི་ཕྱིར་མར་མེའི་འོད་སྐྱེ་བ་དང་འགག་པ་བཞིན་ནམ། ",
            "ཆུ་ལས་རླབས་འབྱུང་བ་དང་། ",
            "འཇིག་པ་བཞིན་པས་རྫས་སུ་ངེས་པར་གནས་པ་མེད་པའི་ཕྱིར་དང་། ",
            "དབྱེར་མེད་པའི་ཡང་ཕྱིར་།",
            "སྡུག་བསྔལ་དང་སྡུག་བསྔལ་ཅན་ལ་འདིའི་རྒྱུད་ལ་སྡུག་བསྔལ་འདི་ཡོད་དོ་ཞེས་ཐ་དད་པ་དབྱེར་མེད་པའི་ཕྱིར་",
            "དོན་དམ་པར་ན་རྒྱུད་ལ་ཡང་སྡུག་བསྔལ་དེ་ཡོད་པ་མ་ཡིན་ཏེ",
            "དེ་ལྟར་སྡུག་བསྔལ་སྐྱེ་བ་མེད་པར་ཡོངས་སུ་ཤེས་པ་ནི་ཆོས་བསྟན་པའི་འབྲས་བུ་ཡིན་གྱི་སྐྱེ་བ་མེད་པར་ནི་འབྲས་བུ་མ་ཡིན་ནོ།།",
            ""
        ],
        [
            "ཅི་སྟེ་ཡང་སྡེ་པ་གཞན་དག་ཕྱིར་ཟློག་པར་བྱེད་།",
            "མིག་ལ་སོགས་པ་འདུ་བྱེད་རྣམས་ནི་སྐྱེ་བ་དང་ལྡན་པ་ཉིད་ཡིན་།",
            "སེམས་ཅན་གྱི་མིང་དུ་བརྗོད་པའི་ཕྱིར། །",
            "སངས་རྒྱས་བཞིན་ནོ་ཞེ་།",
            "དེ་དག་ལ་འདི་སྐད་ཅེས་བརྗོད་པར་བྱ་།",
            "གལ་ཏེ་མིག་སོགས་འདུ་བྱེད་རྣམས། །",
            "དེ་ཉིད་དུ་ན་སྐྱེ་ཅན་དེ།།",
            "སེམས་ཅན་མིང་དུ་བརྗོད་པའི་ཕྱིར། །",
            "སངས་རྒྱས་བཞིན་དུ་སྒྲུབ་བྱེད་ན།།",
            ""
        ],
        [
            "ཞེས་བྱ་བ་ནི་ཕྱོགས་སྔ་མ་ཉེ་བར་གཞག་པ་ཉིད་ཡིན་ནོ།།",
            "དེའི་ལན་ནི་འདི་ཡིན་།",
            "ངེས་ལ་སངས་རྒྱས་སྐྱེ་ཆོས་མིན།།",
            "དེ་ཕྱིར་དེ་ཡོད་མ་ཡིན་ལ།།",
            "དེ་བཞིན་དེ་སྐྱེ་ཡོད་མིན་ཏེ།།",
            "བདག་བཞིན་སྒྱུ་མ་བཞིན་འབྱུང་ཡོད།།",
            ""
        ],
        [
            "ཅེས་བྱ་བ་ནི་ཆོས་ཐམས་ཅད་སྐྱེ་བ་མེད་པར་བསྟན་པའི་ཕྱིར་",
            "དེ་བཞིན་གཤེགས་པ་ཡང་མ་སྐྱེས་པས་ཁྱོད་ཀྱི་དཔེ་མེད་དོ།།",
            "དེའི་ཕྱིར་འདི་སྐད་ཅེས་སྨྲ་བར་ནུས་།",
            "དེ་བཞིན་གཤེགས་པ་ཡང་དོན་དམ་པར་ཡོད་པ་མ་ཡིན་།",
            "སྐུ་དང་གཅིག་གམ་ཐ་དད་པར་དམིགས་སུ་མེད་པའི་ཕྱིར་བདག་དང་སེམས་ཅན་དང་གང་ཟག་ལ་སོགས་པ་བཞིན་ནོ།།",
            "འོ་ན་གང་ཟག་གཅིག་སྐྱེ་བ་ན་སྐྱེའོ་ཞེས་མ་གསུངས་སམ་ཞེ་།",
            "རྒྱུ་དང་རྐྱེན་ཚོགས་པ་ལས་འབྱུང་བའི་ཕྱིར་ཡང་དག་པ་མ་ཡིན་པའི་བདག་ཉིད་དུ་སྣང་།",
            ""
        ],
        [
            "སངས་རྒྱས་ཀྱང་མཚན་གྱི་བདག་ཉིད་ཀྱིས་སྒྱུ་མ་བཞིན་དུ་འབྱུང་བ་ནི་ཡོད་པར་འདོད་།",
            "ཀུན་རྫོབ་པ་ཡིན་པས་འཇིག་རྟེན་གྱི་ཐ་སྙད་དུ་རྒྱུན་དུ་ཞུགས་པ་དང་། ",
            "ལན་ཅིག་ཕྱིར་འོང་བ་དང་། ",
            "ཕྱིར་མི་འོང་བ་དང་།",
            "དགྲ་བཅོམ་པ་དང་། ",
            "རང་སངས་རྒྱས་དང་། ",
            "བྱང་ཆུབ་སེམས་དཔའ་དང་། ",
            "སངས་རྒྱས་རྣམས་ཞེས་གདགས་པར་ཟད་ཀྱི། ",
            "དོན་དམ་པར་ནི་མ་ཡིན་ནོ།།",
            "དེ་ཉིད་ལུང་དང་རིགས་པས་བསྒྲུབ་པར་བྱ་།",
            "གཟུགས་ནི་ཡང་དག་ཉིད་དུ་ན།།",
            "སངས་རྒྱས་མ་ཡིན་རྟོགས་བྱའི་ཕྱིར། །",
            "འཁོར་ལོས་སྒྱུར་བཞིན་རྣམ་ཤེས་མིན།།",
            "རང་གཞན་སྣང་ཕྱིར་མིག་འཕྲུལ་བཞིན། །",
            "ཞེས་བྱ་བ་ནི་འདི་ལ་མཚན་དང་དཔེ་བྱད་བཟང་པོས་ལེགས་པར་བརྒྱན་པའི་གཟུགས་སངས་རྒྱས་ཡིན་ནམ། ",
            "འོན་ཏེ་",
            "རྣམ་པར་ཤེས་པ་རང་དང་ཡུལ་གྱི་ངོ་བོ་ཉིད་གཉིས་སུ་སྣང་བར་གྲགས་པ་སངས་རྒྱས་ཡིན་པར་འདོད་གྲང་ན",
            ""
        ],
        [
            "གཉི་ག་ཡང་ཡང་དག་པ་ཉིད་དུ་ན་ཡོད་པ་མ་ཡིན་།",
            "མཚན་དང་དཔེ་བྱད་བཟང་པོ་རྣམས་ནི་འཁོར་ལོས་སྒྱུར་བ་ལ་ཡང་ཡོད་པའི་ཕྱིར་དང་། ",
            "མིག་འཕྲུལ་གྱི་ཤེས་པ་ནི་རྣམ་པར་རྟོག་པ་མེད་པའི་ཆ་དག་ལ་ཡང་ཡོད་པའི་ཕྱིར་རོ། །",
            "དེ་བཞིན་དུ། ",
            "ཕུང་པོ་གཟུགས་ཅན་སངས་རྒྱས་མིན།།",
            "ཕུང་པོས་བསྡུས་པ་ཡིན་འདོད་ཕྱིར། །",
            "སྐྱེ་འཇིག་ཆོས་ཅན་ཡིན་ཕྱིར་དང་། །",
            "ཤེས་བྱ་ཡིན་ཕྱིར་གཟུགས་བཞིན་ནོ།།",
            "ཞེས་བྱ་བ་ནི་འདི་ལྟར། ",
            "བཅོམ་ལྡན་འདས་ལ་ཡང་འཁྲུངས་པའི་ཚེ་ན་སྐྱེ་བ་ཡོད་།",
            "མྱ་ངན་ལས་འདས་པའི་ཚེ་ན་འཇིག་པ་ཡང་ཡོད་ཅིང་། ",
            "སྐད་ཅིག་མའི་རྒྱུན་ལ་ཡང་འབྱུང་བ་དང་འཇིག་པའི་སྐད་ཅིག་མ་དག་ཡོད་པའི་ཕྱིར་དང་། ",
            "མིག་ལ་སོགས་པའི་ཡུལ་ཡིན་པས་ཤེས་བྱ་ཉིད་ཡིན་པའི་ཕྱིར་དང་། ",
            "རྣལ་འབྱོར་པ་དག་གིས་བསྒོམས་པས་མཐོང་བའི་ཡང་ཕྱིར་རོ། །",
            "སྐུ་ནི་སངས་རྒྱས་ཡིན་མི་རིགས། །",
            "དེ་ཞིག་འཇིག་པའི་སྐྱོན་ཕྱིར་དང་། །",
            "གཞན་གྱི་མཚན་ཉིད་མེད་པའི་ཕྱིར། །",
            "བདག་བཞིན་དེ་ནི་ག་ལ་ཡོད།།",
            "ཅེས་བྱ་བ་ནི་ཕུང་པོ་དག་ཉིད་ནི་སངས་རྒྱས་མ་ཡིན་།",
            ""
        ],
        [
            "ཕུང་པོ་ཞིག་པ་ན་སངས་རྒྱས་ཀྱང་འཇིག་པར་ཐལ་བར་འགྱུར་བའི་ཕྱིར། ",
            "མར་མེ་ཞིག་པ་ན་འོད་ཀྱང་འཇིག་པར་འགྱུར་བ་བཞིན་ནོ།།",
            "ཕུང་པོ་རྣམས་ལས་གཞན་ལ་ཡང་། །",
            "སངས་རྒྱས་ཡོད་པ་མ་ཡིན་ཏེ།།",
            "ཕུང་པོའི་མཚན་ཉིད་ལས་ལོགས་ཤིག་ན་དམིགས་སུ་མེད་པའི་ཕྱིར་",
            "བདག་ལ་སོགས་པ་བཞིན་ནོ།།",
            "བརྗོད་མིན་རྫས་མེད་མི་འདོད་དེ།།",
            "སྔ་མ་བཞིན་དུ་བསལ་བའི་ཕྱིར། །",
            "བུམ་པ་བཞིན་དུ་བརྗོད་མིན་ན།།",
            "དེ་ནི་ཇི་ལྟར་སངས་རྒྱས་འདོད།།",
            ""
        ],
        [
            "ཅེས་བྱ་བ་ནི་ཕུང་པོ་རྣམས་ཉིད་ཀྱང་སངས་རྒྱས་མ་ཡིན་།",
            "ཕུང་པོ་རྣམས་ཉིད་ལས་གཞན་པ་ཉིད་ཀྱང་སངས་རྒྱས་མ་ཡིན་།",
            "གཅིག་པ་ཉིད་དང་ཐ་དད་པ་ཉིད་དུ་བརྗོད་པར་བྱ་བ་མ་ཡིན་ནོ་",
            "ཞེ་ན་ཡང་། ",
            "དེ་ནི་དངོས་པོ་མ་ཡིན་པའི་ཕྱིར་",
            "རྫས་སུ་ཡོད་པ་མ་ཡིན་པ་ཉིད་དང་། ",
            "བརྗོད་པར་བྱ་བ་མ་ཡིན་པའི་ཕྱིར་",
            "བུམ་པ་བཞིན་དུ་སངས་རྒྱས་ཆད་པར་འགྱུར་ཏེ",
            "སྔ་མ་བཞིན་དུ་བསལ་བའི་ཕྱིར་",
            "བརྗོད་པར་བྱ་བ་མ་ཡིན་པ་ཉིད་ཀྱང་རིགས་པ་དང་ལྡན་པ་མ་ཡིན་།",
            "དེའི་ཕྱིར་སངས་རྒྱས་ཀྱང་སྐྱེ་བ་མེད་པ་ཉིད་དུ་བསྟན་ཏོ།།",
            "དེའི་ཕྱིར་ལུང་ལས། །",
            "དེ་བཞིན་གཤེགས་པ་རྟག་ཏུ་སྐྱེ་མེད་ཆོས། །",
            "ཆོས་རྣམས་ཐམས་ཅད་བདེ་བར་གཤེགས་དང་འདྲ།།",
            ""
        ],
        [
            "བྱིས་པའི་བློ་ཅན་མཚན་མར་འཛིན་པ་རྣམས། །",
            "འཇིག་རྟེན་དག་ན་ཆོས་རྣམས་མེད་ལ་སྤྱོད།།",
            "དེ་བཞིན་གཤེགས་པ་ཟག་མེད་དགེ་བ་ཡི། །",
            "ཆོས་ཀྱི་གཟུགས་བརྙན་ཡིན་ཏེ་འདི་ལ་ནི། །",
            "དེ་བཞིན་ཉིད་མེད་དེ་བཞིན་གཤེགས་མེད་ཀྱང་། །",
            "འཇིག་རྟེན་ཀུན་ན་གཟུགས་བརྙན་ཀུན་ཏུ་སྣང་།།",
            "ཞེས་གསུངས་པ་དང་དེ་བཞིན་དུ་འཇམ་དཔལ་སྐྱེ་བ་མེད་པ་དང་",
            "འགག་པ་མེད་པ་ཞེས་བྱ་བ་ནི་དེ་བཞིན་གཤེགས་པའི་ཚིག་བླ་དགས་སོ་ཞེས་གསུངས་པ་ལ་སོགས་པ་དེ་དག་ཀྱང་གྲུབ་པ་ཡིན་ནོ།།",
            "ཅི་སྟེ་ཡང་འདི་སྙམ་དུ་སྐྱེ་མཆེད་རྣམས་ནི་སྐྱེ་བ་ཡོད་པ་ཁོ་ན་ཡིན་།",
            "རྟེན་ཅིང་འབྲེལ་པར་འབྱུང་མཐོང་བས། །",
            "ཆོས་དང་སངས་རྒྱས་མཐོང་བའི་ཕྱིར། །",
            "རྨི་ལམ་གྱི་གླང་པོ་ཆེ་ཡོད་པ་མ་ཡིན་པ་མཐོང་བས་ནི། ",
            "ཆོས་དང་སངས་རྒྱས་མཐོང་བར་མ་གསུངས་སོ།།",
            ""
        ],
        null,
        [
            "ཡོད་མེད་རྟག་དང་མི་རྟག་མིན།།",
            "གཞན་དང་གཞན་མིན་སྐྱེ་མེད་པས། །",
            "རྟག་དང་ཆད་པ་རྣམ་པར་སྤངས།།",
            "སྐྱེ་བ་ཡོད་མིན་མེད་པ་མིན།།",
            "ཡོད་མེད་མ་ཡིན་དེ་གང་ན།།",
            "དེ་མཐོང་སྟོན་པ་མཐོང་འགྱུར་བ། །",
            "ཇི་ལྟ་བུར་ནི་ཤེས་པར་བྱ།།",
            "ཞེས་བྱ་བ་ནི་དོན་དམ་པར་སྐྱེ་བ་གྲུབ་ན་ནི་དེ་",
            "མཐོང་བས་ཆོས་དང་སངས་རྒྱས་མཐོང་བར་ཡང་འགྱུར་གྲང་།",
            ""
        ],
        [
            "ཇི་སྐད་བསྟན་པའི་ཚུལ་གྱིས་སྐྱེ་བ་དེ་ཉིད་",
            "བསྟན་པར་དཀའ་ན་དེ་ཉིད་དུ་དེ་མཐོང་བ་",
            "ག་ལ་ཡོད་དེ་མཐོང་བ་ཡོད་པ་མ་ཡིན་ན་",
            "ཆོས་དང་སངས་རྒྱས་མཐོང་བར་ཡོད་རེ་སྐན། ",
            "དེ་ཕྱིར་ངོ་བོ་ཉིད་སྨྲའི་ཚིག །",
            " འདོད་པ་རྣམ་པར་ཉམས་པ་ཡིན།།",
            "ཞེས་བྱ་བ་ནི་ངོ་བོ་ཉིད་ཡོད་པ་མ་ཡིན་པའི་ཕྱིར་",
            "དངོས་པོ་རྣམས་མཐོང་བ་ཡང་",
            "མ་གྲུབ་པའི་ཕྱིར་རོ་ཞེས་བྱ་བར་བསམས་སོ།།",
            "སྨྲས་པ། ",
            "ཅི་རྟེན་ཅིང་འབྲེལ་པར་འབྱུང་བ་མེད་པ་",
            "ཁོ་ན་ཡིན་ཞིང་དེ་མ་མཐོང་བས་ཆོས་དང་",
            "སངས་རྒྱས་མཐོང་བ་ཡང་མེད་པ་ཁོ་ན་ཡིན་ནམ་ཞེ་།",
            ""
        ],
        [
            "བཤད་པ། ",
            "གང་ལ་སྐྱེ་བ་སྒྱུ་མ་ཡི། །",
            "སྐྱེ་བ་ཡོད་པ་དེ་ལ་རུང་། །",
            "ཅི་ཞིག་རུང་ཞེ་།",
            "སྨྲས་པའི་ཉེས་པའི་དྲི་བསལ་བས། །",
            "དམ་ཆོས་སྒྲོན་མ་རབ་བསྟན་ཕྱིར། །",
            "མཛད་པས་ཕན་ཐོགས་ཚུལ་གྱིས་ནི། །",
            "ཀུན་རྫོབ་ཏུ་ནི་སངས་རྒྱས་མཐོང་།།",
            "ཞེས་བྱ་བ་ནི་ཡོད་པ་དང་མེད་པ་",
            "ལ་སོགས་པར་སྨྲ་བའི་སྐྱོན་རྣམས་ཉིད་དྲི་མ་།",
            "དེ་བསལ་ཞིང་བྲལ་བར་བྱས་པས་",
            "རྟེན་ཅིང་འབྲེལ་བར་འབྱུང་བ་ཞེས་བྱ་བའི་",
            "དམ་པའི་ཆོས་ཀྱི་སྒྲོན་མ་གཏི་མུག་གི་",
            "མུན་པ་འཇོམས་པ་ཇི་སྐད་བསྟན་པ་",
            "གང་ཡིན་པ་དེ་རབ་ཏུ་བསྟན་པའི་ཕྱིར་",
            "མཛད་པས་ཕན་འདོགས་པའི་ཚུལ་གྱིས་",
            "ཀུན་རྫོབ་ཏུ་སངས་རྒྱས་མཐོང་བར་རུང་ངོ།།",
            "གང་གི་ཕྱིར་ཞེ་།",
            ""
        ],
        [
            "རྟེན་ཅིང་འབྲེལ་པར་འབྱུང་བ་འདུས་པའི་",
            "བདག་ཉིད་ངོ་བོ་ཉིད་མེད་པ་ཀུན་རྫོབ་པའི་",
            "ཤེས་པས་མཐོང་ན་དེ་དང་ཐ་མི་དད་པའི་",
            "ཆོས་མཚན་དང་དཔེ་བྱད་བཟང་པོ་དང་།",
            "སྟོབས་དང་། ",
            "མི་འཇིགས་པ་དང་། ",
            "སངས་རྒྱས་ཀྱི་ཆོས་མ་འདྲེས་པ་ལ་སོགས་པ་",
            "འདུས་པའི་ངོ་བོ་ཉིད་མེད་པའི་",
            "སངས་རྒྱས་ཀྱང་མཐོང་བར་འགྱུར་བའི་ཕྱིར་རོ། །",
            "འོ་ན་དེ་ཉིད་དོན་དམ་པར་",
            "མཐོང་བ་མ་ཡིན་ནམ་ཞེ་ན་མ་ཡིན་ཏེ",
            "ཇི་ལྟ་ཞེ་ན། ",
            "བཤད་པ། ",
            "དེ་ནི་དེ་ཉིད་མཐོང་མིན་ཏེ།།",
            "སྒྱུ་འདྲ་ཡང་དག་མ་ཡིན་ཕྱིར། །",
            "ཞེས་བྱ་བ་ནི་རྟེན་ཅིང་འབྲེལ་པར་འབྱུང་བ་",
            "དེ་ཉིད་ཡང་དག་པར་རྣམ་པར་དཔྱད་ན་",
            "རྒྱུ་རྐྱེན་ཚོགས་པ་ཐ་དད་པ་དག་ལ་",
            "དངོས་པོར་དམིགས་སུ་མེད་པའི་ཕྱིར། ",
            "སྒྱུ་མ་བྱས་པ་དང་འདྲ་བས་མཐོང་བ་མེད་པ་ཉིད་",
            "མཐོང་བ་ཞེས་ཐ་སྙད་གདགས་པ་དེ་ཡང་ཀུན་རྫོབ་ཡིན་ནོ།།",
            "དེ་ཡང་།",
            "རབ་ཏུ་རྟག་མིན་རྣམ་ཤེས་མིན།།",
            ""
        ],
        [
            "བརྟག་བྱ་མ་ཡིན་དཔེ་མེད་པ། །",
            "མཚན་མ་མེད་ཅིང་སྣང་བ་མེད།།",
            "རྣམ་རྟོག་མེད་ཅིང་ཡི་གེ་མེད།།",
            "ལྟ་བའི་བློ་ཡིས་རྟོགས་བྱ་བ། །",
            "མཐོང་བ་མེད་པས་དེ་མཐོང་ཡིན།།",
            "ཞེས་བྱ་བ་ལ་རབ་ཏུ་བརྟག་མིན་ཞེས་བྱ་བ་",
            "ལ་སོགས་པའི་ཚིག་རྣམས་ཀྱི་དོན་ནི་",
            "སྔར་ཕྱག་འཚལ་བའི་ཚིག་ལེའུར་བྱས་པ་དག་གི་",
            "སྐབས་སུ་བཤད་པ་བཞིན་དུ་ཁོང་དུ་ཆུད་པར་བྱའོ།།",
            "ལྟ་བའི་བློ་ཡིས་རྟོགས་བྱ་བ། །",
            "ཞེས་བྱ་བ་ནི་རབ་ཏུ་སྤྱོད་པ་མེད་པའི་ཚུལ་གྱིས་",
            "རབ་ཏུ་སྤྱོད་པའི་མཚན་ཉིད་ཀྱི་བློས་རྟོགས་པར་",
            "བྱ་བ་ཆོས་ཀྱི་དེ་ཉིད་སོ་སོར་རང་གིས་རིག་པར་",
            "བྱ་བ་ཐུབ་པའི་ཡུལ་གྱི་དངོས་པོར་ཡང་མི་འགྱུར་བ་།",
            "ཆོས་ཐམས་ཅད་ཀྱི་ངོ་བོ་ཉིད་",
            "ཡོངས་སུ་མ་གྲུབ་པའི་ཕྱིར་རོ། །",
            "དེའི་ཕྱིར་མཐོང་བ་མེད་པ་དེ་མཐོང་བ་ཡིན་ནོ་ཞེས་",
            "མཐོང་བ་མེད་པ་ཉིད་མཐོང་བའོ་ཞེས་ཉེ་བར་གདགས་།",
            ""
        ],
        [
            "ཇི་སྐད་དུ་མཐོང་བ་མེད་པ་དེ་ཉིད་",
            "མཐོང་བའོ་ཞེས་གསུངས་པ་ལྟ་བུའོ།།",
            "སྐྱེ་བ་དགག་པ་ཇི་སྐད་བསྟན་པ་དག་གི་",
            "མཇུག་སྡུད་པར་བྱེད་པ་ནི་འདི་ཡིན་།",
            "དེ་ནི་དོན་དམ་ཉིད་དུ་ན།།",
            "བདག་ལས་མ་ཡིན་གཞན་ལས་མིན།།",
            "གཉིས་ལས་མ་ཡིན་རྒྱུ་མེད་མིན།།",
            "ཡོད་མེད་མ་ཡིན་གཞན་མ་ཡིན།།",
            ""
        ],
        [
            "སྲེད་མེད་དབང་ཕྱུག་སྐྱེས་བུ་དང་། །",
            "གཙོ་བོ་རྡུལ་ཕྲན་ལ་སོགས་པའི། །",
            "རྒྱུ་ལས་སྐྱེས་དང་གསལ་བྱ་ཡི། །",
            "དངོས་པོ་འགའ་ཡང་ཡོད་མ་ཡིན།།",
            "ཞེས་བྱ་བའི་ཚིག་ལེའུར་བྱས་པ་དེ་གཉིས་ནི་",
            "དངོས་པོ་ཐམས་ཅད་ལ་སྐྱེ་བའི་",
            "རྣམ་པ་གཞན་མེད་པ་དང་། ",
            "སྐྱེད་པ་དང་མངོན་པར་གསལ་བར་བྱེད་པའི་",
            "རྒྱུ་མེད་པས་ཁྱབ་པར་གྱུར་པ་ཉིད་དུ་བསྟན་ཏོ།།",
            "གཞན་ཡང་། ",
            "དེ་ལ་ངོ་བོ་ཉིད་དང་ལས། །",
            "མཚན་གཞི་མཚན་ཉིད་བརྟེན་པ་དང་། །",
            "གཅིག་ཉིད་གཞན་ཉིད་ཀུན་ཉོན་མོངས། །",
            "རྣམ་པར་བྱང་བར་བྱ་བརྟེན་པ། །",
            "དཔེར་ན་མཁའ་ལ་ལྕག་འདེབས་དང་། །",
            "ཚོན་གྱི་རི་མོའི་ལས་དང་ནི། །",
            "ས་བོན་དག་ནི་སྐྱེ་མེད་ལྟར། །",
            "རྟོག་པ་ཐམས་ཅད་སྐྱེ་བ་མེད།།",
            "ཅེས་བྱ་བ་ནི་སྐྱེ་བ་མེད་པ་ཉིད་",
            "དེ་ལ་སྲ་བ་ཉིད་དང་། ",
            "གཤེར་བ་ཉིད་དང་། ",
            "ཚ་བ་ཉིད་དང་། ",
            "ཡང་ཞིང་གཡོ་བ་ཉིད་ཅེས་བྱ་བའི་",
            "ངོ་བོ་ཉིད་ལ་རྟེན་དང་། ",
            "བརྟེན་པ་དང་། ",
            "སྡུད་པ་དང་། ",
            "སྨིན་པ་དང་། ",
            "འགྱུར་བར་བྱེད་པ་ཞེས་བྱ་བའི་",
            "ལས་ལ་བརྟེན་པ་དང་། ",
            "བ་ལང་ལ་སོགས་པའི་ལྐོག་ཤལ་དང་། ",
            "མཇུག་མ་ལ་སོགས་པའི་མཚན་ཉིད་འདུས་པ་ཞེས་",
            "བྱ་བའི་མཚན་གཞི་དང་མཚན་ཉིད་ལ་བརྟེན་པ་དང་། ",
            "བུམ་པ་ལ་སོགས་པ་གཟུགས་ལ་སོགས་པ་དག་དང་",
            "གཅིག་པ་ཉིད་དང་གཞན་ཉིད་ལ་བརྟེན་པ་དང་། ",
            "བཅིངས་པ་དང་ཐར་པའི་",
            "ཀུན་ནས་ཉོན་མོངས་པ་དང་། ",
            "རྣམ་པར་བྱང་བར་བྱ་བ་ལ་བརྟེན་པའི་",
            "རྟོག་པ་ཐམས་ཅད་དཔེར་ན་",
            "ནམ་མཁའ་ལ་ལྕག་འདེབས་པ་དང་། ",
            "ཚོན་གྱི་རི་མོའི་ལས་སྣ་ཚོགས་དང་",
            "ས་བོན་དག་སྐྱེ་བ་མེད་པ་ལྟར་རྟོག་པ་",
            "དེ་དག་ཐམས་ཅད་སྐྱེ་བ་མེད་དོ།།",
            "སྐྱེ་བ་མེད་པ་དེ་ལ་རྟོག་པ་དེ་དག་ཐམས་ཅད་",
            "མི་སྲིད་དེ་དེ་ལྟར་དེས་ནི་དེ་ཉིད་ཤེས་པའི་",
            "རྣམ་པར་མི་རྟོག་པ་ཉིད་སྟོན་པར་བྱེད་དོ།།",
            "ད་ནི་མཐོང་བ་མེད་པ་ནི་དེ་ཉིད་མཐོང་བའོ་",
            "ཞེས་བྱ་བ་དེ་རིགས་པས་སྒྲུབ་པར་བྱེད་།",
            ""
        ],
        [
            "རབ་རིབ་བྲལ་བར་གྱུར་པའི་མིག ། ",
            "རྣམ་དག་དྲི་མ་མེད་པ་ལ།།",
            "སྐྲ་དང་སྦྲང་བུ་ཟླ་གཉིས་དང་། །",
            "རྨ་བྱའི་མདོངས་དག་མི་སྣང་ལྟར། །",
            "མཁས་པ་ཉོན་མོངས་ཤེས་བྱ་ཡི། །",
            "སྒྲིབ་མུན་རབ་རིབ་བྲལ་གྱུར་ཅིང་། །",
            "ཡང་དག་མཁྱེན་སྤྱན་དྲི་མེད་ལའང་། །",
            "དེ་བཞིན་ཅི་ཡང་སྣང་བ་མེད།།",
            "ཅེས་བྱ་བ་ནི་དཔེར་ན་རླུང་དང་",
            "བད་ཀན་དང་མཁྲིས་པ་དང་། ",
            "འདུས་པ་ལ་སོགས་པའི་སྐྱོན་མི་མཉམ་པ་ཤས་ཆེན་པོས་",
            "རབ་རིབ་སྟུག་པོར་གྱུར་པ་ལ་སྐྲ་ཤད་དང་། ",
            "སྦྲང་མ་དང་། ",
            "སྦྲང་བུ་ལ་སོགས་པ་ཡང་དག་པ་",
            "མ་ཡིན་པ་དག་རྒྱུན་དུ་སྣང་ངོ། །",
            "དེ་སྨན་པ་མཁས་པ་རབ་རིབ་སེལ་བའི་",
            "མིག་སྨན་རེང་བུ་ལེགས་པར་སྦྱར་བ་ཡང་དག་པར་",
            "བསྟེན་པས་སྐྱོན་གྱི་མཐུ་ཉམས་ཤིང་རབ་རིབ་དང་",
            "བྲལ་ཏེམིག་རྣམ་པར་དག་ཅིང་དྲི་མ་མེད་པ་ལ་",
            "སྔར་མཐོང་བའི་སྐྲ་ཤད་ལ་སོགས་པ་དག་",
            "མི་སྣང་བ་དེ་བཞིན་དུ་རྣལ་འབྱོར་པ་",
            "མཁས་པ་ལ་ཡང་སྔོན་ཐོག་མ་མེད་པའི་དུས་ནས་",
            "བསགས་པའི་སྐྱོན་ཉོན་མོངས་པ་དང་། ",
            "ཤེས་བྱའི་སྒྲིབ་པས་བློ་གྲོས་ཀྱི་མིག་བསྒྲིབས་པའི་",
            "ཚེ་ན་རང་གི་རྣམ་པར་རྟོག་པས་སྒྲོ་བཏགས་པ་",
            "གཟུགས་ལ་སོགས་པའི་དངོས་པོའི་ངོ་བོ་ཉིད་དང་། ",
            "མཚན་ཉིད་དང་། ",
            "མཚན་ཉིད་ཀྱི་གཞི་དང་། ",
            "རྒྱུ་དང་།",
            "འབྲས་བུ་དང་། ",
            "གཅིག་པ་ཉིད་དང་། ",
            "ཐ་དད་པ་ཉིད་དང་། ",
            "གཉི་ག་ཉིད་དང་། ",
            "ཡོད་པ་དང་མེད་པ་དང་། ",
            "རྟག་པ་དང་ཆད་པ་དང་། ",
            "ཀུན་ནས་ཉོན་མོངས་པ་དང་། ",
            "རྣམ་པར་བྱང་བ་ལ་སོགས་པ་རྟོག་པའི་རྣམ་པ་",
            "དཔག་ཏུ་མེད་པའི་བྱེ་བྲག་ཐ་དད་པས་ཐ་དད་པར་",
            "གྱུར་པའི་དངོས་པོ་རྣམས་རྣམ་པ་དུ་མར་སྣང་ངོ། །",
            "དེས་ཆོས་ཐམས་ཅད་ཀྱི་ངོ་བོ་ཉིད་དམིགས་སུ་",
            "མེད་པའི་བདག་ཉིད་སྟོང་པ་ཉིད་",
            "མཐོང་བའི་མིག་སྨན་ཡོངས་སུ་བསྟེན་",
            "པས་",
            "འདོད་ཆགས་ལ་སོགས་པའི་སྐྱོན་ཤས་ཆེན་པོའི་",
            "རབ་རིབ་ཀྱི་ལིང་ཏོག་ཞི་བར་གྱུར་ཅིང་། ",
            "རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་རྣམ་པར་",
            "མི་རྟོག་པ་སྐད་ཅིག་གཅིག་གིས་ཆོས་ཐམས་ཅད་མཁྱེན་པ་",
            "སྐྱེས་པའི་དུས་ན་ཅི་ཡང་མི་གཟིགས་ཏེ",
            "སངས་རྒྱས་ཀྱི་སྤྱན་སྒྲིབ་པ་མེད་ཅིང་ཐོགས་པ་",
            "མེད་པས་ཤེས་བྱ་ཐམས་ཅད་ལག་མཐིལ་དུ་",
            "སྐྱུ་རུ་རའི་འབྲས་བུ་བཞག་པ་",
            "བཞིན་མངོན་སུམ་དུ་གཟིགས་པ། ",
            "རྣམ་པར་རྟོག་པ་དང་ཕྱིན་ཅི་ལོག་",
            "མི་མངའ་བ་བརྙེས་པའི་ཕྱིར་རོ། །",
            "གཞན་ཡང་། ",
            "དཔེར་ན་གཉིད་ལོག་གཉིད་དབང་གིས། །",
            "བུ་དང་བུད་མེད་གཞལ་མེད་ཁང་། །",
            "གནས་ལ་སོགས་པ་མཐོང་གྱུར་པ། །",
            "སད་ན་"
        ],
        [
            "དེ་ལ་མི་མཐོང་ལྟར། །",
            "དེ་བཞིན་ཀུན་རྫོབ་ཤེས་པ་དག །",
            " བློ་གྲོས་མིག་ནི་བྱེ་གྱུར་ཅིང་། །",
            "མི་ཤེས་གཉིད་དང་བྲལ་གྱུར་།",
            "སད་པའི་ཚེ་ན་མི་མཐོང་ངོ།།",
            "ཞེས་བྱ་བ་ནི་དཔེར་ན་གཉིད་ལོག་པའི་",
            "རྨི་ལམ་ན་མེད་བཞིན་དུ་ཡང་གཉིད་ཀྱི་",
            "དབང་གིས་བུ་མཆོག་ཏུ་ཡིད་དུ་འོང་བ་",
            "ཟུར་ཕུད་མཛེས་པས་མགོ་བརྒྱན་པ། ",
            "གཞོན་ནུ་སྐད་སྙན་དེས་སྨྲ་བ་དག་དང་། ",
            "བུད་མེད་སྐྲ་མདོག་སྔོ་ཞིང་སྣུམ་བག་ཅན་གྱིས་",
            "མགོ་བརྒྱན་།",
            "མིག་ཨུཏྤ་ལའི་འདབ་མ་ལྟ་བུ་",
            "ཡིད་འཕྲོག་པ་དང་ལྡན་པ། ",
            "སོའི་འོད་ཟེར་གསལ་བས་བཞིན་མདངས་དྲི་མ་",
            "མེད་པ་བཟང་པོས་གསལ་བར་སྣང་བ། ",
            "ནུ་མ་ཟླུམ་བག་མཐོན་པོ་ཟུང་གིས་བྲང་གི་",
            "ནུ་འཇིང་ལེགས་པར་བརྒྱན་པ། ",
            "ལུས་དང་ཡན་ལག་འཇམ་ཞིང་མཛེས་ལ་",
            "གཞོན་ཤ་ཆགས་པ་དག་དང་།",
            "གཞལ་མེད་ཁང་པུ་ཤུ་ཉམས་དགའ་བ། ",
            "ཡང་ཐོག་མཛེས་པ། ",
            "ཁང་བཞག་ཁྱེར་སྡུག་པ། ",
            "གདུང་ཕྱམ་སྣོལ་མར་བཏང་བ། ",
            "ཀ་བའི་ཕྲེང་བས་ཁྱམས་ལ་",
            "སོགས་པ་མཛེས་པར་བྱས་པ་དང་། ",
            "གནས་ཁང་བཟངས་རྒྱུད་མོ་དང་ཕྱིར་སྟུག་པོར་འབྲེལ་པ། ",
            "ཡང་ཐོག་དང་གྲོང་ཁྱེར་དུ་ལྡང་བ་དག་དང་། ",
            "དེ་ལྟ་བུ་ལ་སོགས་པ་སྐྱེད་མོས་ཚལ་འབྲས་བུ་དང་",
            "མེ་ཏོག་གི་ཤིང་ལྗོན་པའི་ཚོགས་སྦྲེངས་པ་དག་དང་། ",
            "རི་བོ་རི་དགས་ཀྱི་རིགས་སྣ་ཚོགས་རྣམ་པར་རྒྱུ་བ། ",
            "བྱའི་ཚོགས་མཐའ་ཡས་པ་སྒྲ་སྐད་སྙན་པ་འབྱིན་པ། ",
            "ནགས་ཚལ་གྱི་ཕྲེང་བ་མཛེས་པ་སྟུག་པོ་སྦྲེངས་།",
            "སྤོ་མཐོན་པོ་དང་ལྡན་པ་དང་། ",
            "རྒྱལ་པོ་ལ་སོགས་པ་དཔུང་གི་ཚོགས་ཤིང་རྟ་མང་པོ་དང་། ",
            "གླང་པོ་ཆེ་དྲེགས་པ་དང་། ",
            "རྟ་བཟང་པོ་དང་། ",
            "དམག་མི་རུང་བ་བཀྲབས་པ། ",
            "རྒྱལ་མཚན་ཅན་མང་པོ་",
            "དཀྲིགས་པ་དང་ལྡན་པ་དག་དང་། ",
            "དེ་ལྟ་བུ་ལ་སོགས་པའི་དངོས་པོ་དག་",
            "མཐོང་བར་གྱུར་པ་ན་ཐམས་ཅད་ལ་ཡང་",
            "དག་པའི་འདུ་ཤེས་འབྱུང་བར་འགྱུར་རོ། །",
            "དེ་གཉིད་སད་ན་"
        ],
        [
            "ཡང་དེ་ལ་ཅི་ཡང་མི་མཐོང་སྟེ",
            "རྨི་ལམ་ན་མཐོང་བའི་དངོས་པོ་",
            "རྣམས་ནི་ཡང་དག་པ་མ་ཡིན་པའི་ཕྱིར་རོ། །",
            "དེ་བཞིན་དུ་རྣལ་འབྱོར་པ་ཡང་",
            "སྔོན་མི་ཤེས་པའི་གཉིད་ཀྱིས་བློ་གྲོས་རྣམ་པར་",
            "རྨོངས་པའི་ཚེ་ན་ཀུན་རྫོབ་ཀྱི་དངོས་པོ་ཁ་དོག་དང་། ",
            "དབྱིབས་དང་ཁ་གདོང་དང་། ",
            "རྐང་པ་དང་། ",
            "ལག་པ་དང་། ",
            "སྤྱོད་ཚུལ་དང་། ",
            "ཆ་ལུགས་དཔག་ཏུ་མེད་པ་དང་། ",
            "ཁམས་དང་། ",
            "འགྲོ་བ་དང་། ",
            "སྐྱེ་གནས་རྣམ་པ་སྣ་ཚོགས་ཐ་དད་པས་",
            "ཐ་དད་པར་གྱུར་པའི་སེམས་ཅན་དང་། ",
            "ཡུལ་དང་། ",
            "ལྷ་དང་མི་ལ་སོགས་པ་དག་མཐོང་བ་དང་།ཐོས་པ་དང་། ",
            "བསྣམས་པ་དང་། ",
            "མྱངས་པ་དང་། ",
            "རེག་པ་དང་། ",
            "བསམས་པ་རྒྱུན་མི་འཆད་པ་ཉེ་བར་",
            "བསྟེན་ཅིང་ཤེས་པར་བྱས་པ་དག་གང་གི་ཚེ་",
            "བློ་གྲོས་ཀྱི་མིག་བྱེ་བར་གྱུར་ཅིང་མི་ཤེས་པའི་",
            "བག་ཆགས་ཀྱི་གཉིད་དང་བྲལ་བར་གྱུར་ནས་",
            "སད་པ་དང་འདྲ་བར་བདེ་བར་གཤེགས་པའི་",
            "ཡེ་ཤེས་དྲི་མ་མེད་པ་ཤར་བར་གྱུར་པ་",
            "དེའི་ཚེ་ན་ཅི་ཡང་མི་མཐོང་སྟེ",
            "དངོས་པོའི་ངོ་བོ་ཉིད་མི་དམིགས་པའི་ཕྱིར་རོ། །",
            "ཡང་དཔེར་ན་འགའ་ཞིག་མཚན་མོའི་",
            "སྤྲིན་སྟུག་པོས་སྐར་མའི་ཚོགས་ཀྱི་སྣང་བའི་ཆ་",
            "ཡང་བསྒྲིབས་པའི་མུན་ཁྲོད་ན་འཇིགས་པས་",
            "ཀུན་ནས་བསླང་ཞིང་མི་བདེན་པའི་རྣམ་པར་",
            "རྟོག་པའི་བློས་བསྒྲུབས་པའི་འབྱུང་པོ་ཡང་དག་པ་",
            "མ་ཡིན་པ་རལ་པ་ཅན་མིག་དམར་སེར་བགྲད་པ་ལྟ་བུ་དང་ལྡན་པ། ",
            "ལག་སོར་གྱི་སེན་མོ་རིང་ཞིང་རྩུབ་པའི་ལག་པ་",
            "བརྐྱང་ཞིང་རྡེག་པར་གཟོ་པ་འཇིགས་སུ་རུང་བ་",
            "དག་མཐོང་བ་ལས་དེས་ཉི་མའི་དཀྱིལ་འཁོར་",
            "ཤར་བ་ན་མུན་པ་མ་ལུས་པར་བསལ་ཏེ",
            "ཕྱོགས་དང་ཕྱོགས་མཚམས་གསལ་བར་སྣང་བའི་",
            "ཚེ་ན་འཇིགས་ཤིང་སྐྲག་པ་དང་བྲལ་།",
            "ཡང་དག་པ་མ་ཡིན་པའི་འབྱུང་པོ་ཅི་ཡང་",
            "མི་མཐོང་བ་དེ་བཞིན་དུ་འདིར་ཡང་",
            "སེམས་ཅན་སྲིད་པའི་མཚན་མོ་མ་རིག་པའི་",
            "མུན་པས་ཤེས་པའི་སྣང་བ་བསྒྲིབས་པའི་",
            "མུན་ཁྲོད་ན་ཡང་དག་པ་མ་ཡིན་པའི་རྣམ་",
            "པར་རྟོག་པས་བློ་གྲོས་དཀྲུགས་པ་དག་གིས་",
            "ནང་དང་ཕྱི་རོལ་གྱི་དངོས་པོ་དོན་དམ་པ་",
            "མ་ཡིན་པ་ཡུལ་དང་ཡུལ་ཅན་གྱི་ངོ་བོ་ཉིད་དུ་",
            "ངེས་པར་གནས་པ་འཇིགས་སུ་རུང་བ་དག་མཐོང་ངོ།།",
            ""
        ],
        [
            "དེ་ཉིད་ཀྱིས་སྟོང་པ་ཉིད་དང་",
            "མཚན་མ་མེད་པ་དང་། ",
            "སྨོན་པ་མེད་པའི་ཤེས་པའི་",
            "ཡང་དག་པའི་ཡེ་ཤེས་ཀྱི་ཉི་མ་ཤར་ནས་",
            "མི་ཤེས་པའི་བག་ཆགས་དང་། ",
            "མཚམས་སྦྱོར་བའི་ཉོན་མོངས་པ་",
            "མཐའ་དག་བསལ་བའི་ཚེ་།",
            "སེམས་དང་སེམས་ལས་བྱུང་བའི་སྤྱོད་ཡུལ་དང་",
            "བཅས་པ་རྣམས་དངོས་པོ་དང་",
            "ངོ་བོ་ཉིད་དུ་མི་མཐོང་ཞིང་མི་དམིགས་།",
            "བླ་ན་མེད་པའི་ཡེ་ཤེས་ཤར་བ་ན་",
            "དབུགས་ཕྱིན་པ་ཆེན་པོ་ཐོབ་པའི་ཕྱིར་རོ། །",
            "དོན་དེ་ཉིད་ཚིག་ལེའུར་བྱས་པ་",
            "གཉིས་ཀྱིས་སྟོན་པར་བྱེད་།",
            "དཔེར་ན་མཚན་མོ་མུན་ཁྲོད་ན།།",
            "འབྱུང་པོ་ཡང་དག་མིན་མཐོང་བ། །",
            "ཉི་མ་ཤར་ཞིང་མིག་བྱེའི་ཚེ། །",
            "སྣང་བར་འགྱུར་བ་མ་ཡིན་ལྟར། །",
            "དེ་བཞིན་མཁས་པ་ཡང་དག་གི །",
            " ཤེས་པའི་ཉི་མས་མི་ཤེས་པའི། །",
            "བག་ཆགས་མ་ལུས་བཅོམ་པའི་ཚེ། །",
            "སེམས་དང་སེམས་བྱུང་ཡུལ་མི་མཐོང་།།",
            ""
        ],
        [
            "ཞེས་བྱ་བ་གཉིས་ཀྱིས་བསྟན་ཏོ།།།།",
            "དབུ་མའི་སྙིང་པོའི་འགྲེལ་པ་རྟོག་གེ་འབར་བ། ",
            "བམ་པོ་བཅུ་པ། ",
            "གལ་ཏེ་འདི་སྙམ་དུ། ",
            "རབ་རིབ་ཅན་མིག་དག་པ་དང་། ",
            "གཉིད་ལོག་པ་སད་པ་དང་། ",
            "མུན་ཁྲོད་ན་འདུག་པ་སྣང་བ་དང་ཕྲད་ནས་",
            "འཁྲུལ་པ་དང་བྲལ་བར་གྱུར་པ་དག་གིས་ནི་",
            "གཟུགས་ལ་སོགས་པའི་དངོས་པོའི་",
            "ངོ་བོ་ཉིད་མཐོང་བར་འགྱུར་གྱི། ",
            "རྣལ་འབྱོར་པ་དེ་ཉིད་ཤེས་པའི་ཤེས་པ་",
            "སྐྱེས་པའི་ཚེ་ན་ནི་ཅི་ཡང་མི་མཐོང་བས་",
            "དཔེ་དང་དོན་མི་མཐུན་པའི་ཕྱིར་",
            "དཔེས་དོན་མི་འགྲུབ་པར་སེམས་།",
            "དེ་ལ་བཤད་པ། ",
            "འདི་ལ་རྣམ་པ་ཐམས་ཅད་དུ་མཐོང་བ་",
            "མི་འགྲུབ་པའི་ཕྱིར་མཐོང་བ་མེད་པ་ཉིད་མཐོང་བའོ་",
            "ཞེས་ཉེ་བར་གདགས་སོ་ཞེས་བསྟན་ཟིན་མོད་ཀྱི། ",
            "ཡང་བཤད་པར་བྱ་སྟེདངོས་རྣམས་ངོ་བོ་ཉིད་ཡོད་པར། །",
            "མི་མཐོང་དངོས་ཉིད་མ་གྲུབ་ཕྱིར། །",
            "ཡང་ན་དངོས་ཉིད་སྐྱེ་མེད་ཕྱིར། །",
            "སྒྱུ་མའི་གླང་ཆེན་ཇི་བཞིན་ནོ།།",
            "ཞེས་བྱ་བ་ནི་མཁས་པ་རྣམས་ནི་",
            "ཀུན་རྫོབ་ཏུ་གཟུགས་ལ་སོགས་པ་ཇི་ལྟར་",
            "ཡིད་ཀྱིས་རྣམ་པར་བརྟགས་པའི་",
            "ངོ་བོ་ཉིད་ལ་སྒྲོ་འདོགས་པར་ཡང་མི་།",
            ""
        ],
        [
            "སྐུར་པ་འདེབས་པར་ཡང་མི་བྱེད་པར་",
            "འཇིག་རྟེན་དང་མཐུན་པའི་ཤེས་པས་ལྟ་བར་",
            "བྱེད་པས་དངོས་པོ་ཅི་ཡང་མི་མཐོང་བ་ཡང་མ་ཡིན་།",
            "ངོ་བོ་ཉིད་མེད་པར་ཡང་མཐོང་ངོ།།",
            "དོན་དམ་པར་ནི་དངོས་པོ་རྣམས་",
            "ངོ་བོ་ཉིད་ཡོད་པར་མི་མཐོང་།",
            "དངོས་པོའི་ངོ་བོ་ཉིད་མ་གྲུབ་པའི་ཕྱིར་",
            "སྒྱུ་མའི་གླང་པོ་ཆེ་བཞིན་ནོ་ཞེས་སྟོན་ཏོ།།",
            "དེ་ལ་རེ་ཞིག་སེམས་དང་སེམས་ལས་",
            "བྱུང་བ་དག་ནི་སྐད་ཅིག་ཙམ་ལས་མི་སྡོད་།",
            "སྐད་ཅིག་དེ་ཡང་དང་པོ་དང་བར་དང་",
            "ཐ་མའི་དབྱེ་བས་ཆེས་ཕྲ་བ་ཉིད་དུ་ཞུགས་པས་",
            "རང་གི་ངོ་བོ་སྤང་བའི་ཕྱིར་ངེས་པར་",
            "མི་འགྲུབ་པས་རེ་ཞིག་དེ་ལྟར་སེམས་དང་",
            "སེམས་ལས་བྱུང་བ་དག་ངོ་བོ་ཉིད་དུ་མ་གྲུབ་སྟེ",
            ""
        ],
        [
            "ལག་བཟངས་ཀྱིས་ཞུས་པའི་མདོ་ལས་ཇི་སྐད་དུ། ",
            "འཇིག་རྟེན་འདི་ནི་སྐད་ཅིག་ལས་ལྷག་པར་མི་གནས་།",
            "སྐད་ཅིག་གང་ཡིན་པ་དེ་ལ་ཡང་སྐྱེ་བའི་དུས་ཀྱང་",
            "གཞན་གནས་པའི་དུས་ཀྱང་གཞན་འགག་པའི་",
            "དུས་ཀྱང་གཞན་ནོ་ཞེས་བྱ་བ་ལ་སོགས་པ་གསུངས་པ་ལྟ་བུའོ།།",
            "གཟུགས་ཅན་ཡང་ནང་དང་ཕྱི་རོལ་གྱི་དངོས་པོ་",
            "ལུས་དང་མྱུ་གུ་ལ་སོགས་པ་ཐམས་ཅད་ཀྱང་། ",
            "ས་དང་ཆུ་དང་མེ་དང་རླུང་དང་། ",
            "གཟུགས་དང་དྲི་དང་རོ་དང་རེག་པ་",
            "ཞེས་བྱ་བའི་རྫས་བརྒྱད་འདུས་པ་ཤ་སྟག་།",
            "དེ་ལ་ལུས་དང་མྱུ་གུ་དག་ནི་",
            "ས་མ་ཡིན་ལ་ས་ལས་གཞན་པ་ཡང་མ་།",
            "དེ་གཉིས་ལ་ཡང་ས་།",
            "ས་ལ་ཡང་དེ་གཉིས་མེད་དོ།།",
            ""
        ],
        [
            "དེ་བཞིན་དུ་བདུན་པོ་གཞན་དག་ལ་ཡང་སྦྱར་རོ། །",
            "ས་དང་ཆུ་ལ་སོགས་པ་དག་ཉིད་ཀྱང་",
            "རྫས་བརྒྱད་འདུས་པའི་བདག་ཉིད་།",
            "དེ་ལ་གཟུགས་ནི་ས་ཉིད་མ་ཡིན་ལ་",
            "གཟུགས་ལས་ས་གཞན་པ་ཡང་མ་།",
            "གཟུགས་ལ་ཡང་ས་།",
            "ས་ལ་ཡང་གཟུགས་མེད་།",
            "གཞི་དང་གཞག་པའི་ངོ་བོ་ཉིད་དུ་",
            "གནས་པ་ཡང་མེད་པའི་ཕྱིར་རོ། །",
            "དེ་བཞིན་དུ་ལྷག་མ་རེ་རེ་ལ་ཡང་",
            "རེ་རེའི་ངོ་བོ་ཉིད་མེད་དོ།།",
            "དེ་བཞིན་དུ་འབྱུང་བ་གསུམ་ཡང་ས་མ་ཡིན་།",
            ""
        ],
        [
            "ངོ་བོ་ཉིད་དང་། ",
            "ལས་ཐ་དད་པའི་ཕྱིར་རོ། །",
            "འབྱུང་བ་གསུམ་ལས་ས་གཞན་པ་ཡང་མ་ཡིན་།",
            "དེ་དག་མ་གཏོགས་པར་ས་དམིགས་སུ་མེད་པའི་ཕྱིར་རོ། །",
            "གལ་ཏེ་འབྱུང་བ་གསུམ་མ་གཏོགས་པར་",
            "ས་འགྲུབ་པར་གྱུར་ན་དེའི་ཕྱིར་འབྱུང་བ་",
            "གསུམ་ལ་ས་གནས་པའམ་ས་ལ་",
            "འབྱུང་བ་གནས་པར་འགྱུར་བ་ཞིག་།",
            "འབྱུང་བ་གསུམ་མ་གཏོགས་པར་སའི་ངོ་བོ་ཉིད་མེད་།",
            "མེ་ལས་ལོགས་ཤིག་ན་བུད་ཤིང་མེད་པ་བཞིན་ནོ།།",
            "མེ་ཡང་འབྱུང་བ་གསུམ་འདུས་པ་སྤྱིར་གནས་པ་",
            "ཉིད་ལ་དམིགས་པར་ཟད་ཀྱི་མེ་འབའ་ཞིག་གི་",
            "ངོ་བོ་ཉིད་ནི་རྡུལ་ཕྲན་ཙམ་ཡང་མེད་དོ།།",
            ""
        ],
        [
            "གལ་ཏེ་འབྱུང་བ་གསུམ་མ་གཏོགས་པར་",
            "མེ་འབའ་ཞིག་ཡོད་པར་གྱུར་།",
            "བུད་ཤིང་མེད་པར་ཡང་",
            "མེ་དམིགས་པར་འགྱུར་བའི་རིགས་སོ།།",
            "དེ་བཞིན་དུ་ཆུ་དང་རླུང་གཉིས་ཀྱང་",
            "ངོ་བོ་ཉིད་འབའ་ཞིག་པ་མེད་དོ།།",
            "གཟུགས་ཀྱི་ངོ་བོ་ཉིད་ཀྱང་དྲི་དང་རོ་དང་",
            "རེག་པ་མ་གཏོགས་པར་མེད་ལ་དེ་དག་གི་",
            "ངོ་བོ་ཉིད་ཀྱང་ཕན་ཚུན་གཅིག་ལ་",
            "གཅིག་མ་གཏོགས་པར་མེད་དོ།།",
            "དེ་དག་གཅིག་པ་ཉིད་དང་",
            "གཞན་ཉིད་ཀྱང་མ་ཡིན་།",
            "གཟུགས་ཉིད་ཀྱང་དྲི་དང་",
            "རོ་དང་རེག་པ་ཉིད་མ་ཡིན་།",
            ""
        ],
        [
            "མཚན་ཉིད་ཐ་དད་པའི་ཕྱིར་རོ། །",
            "གཟུགས་དེ་དག་ལས་གཞན་པ་ཉིད་ཀྱང་མ་ཡིན་།",
            "གཟུགས་ལ་ཡང་དེ་དག་མེད་།",
            "དེ་དག་ལ་ཡང་གཟུགས་མེད་།",
            "ཐ་དད་པ་མ་ཡིན་པའི་ཕྱིར་རོ། །",
            "ཐ་དད་པའི་དངོས་པོ་ལས་ཀྱང་",
            "ས་ལ་སོགས་པ་དག་ལས་གཟུགས་ལ་སོགས་པ་",
            "ཐ་དད་དུ་བཀར་ཏེ་དེ་ཉིད་དང་གཞན་ཉིད་དང་། ",
            "དེ་ལ་དེ་དག་ཡོད་པ་དང་དེ་དག་ལ་",
            "དེ་ཡོད་པ་མ་ཡིན་པར་དགག་པར་བྱའོ།།",
            "གཟུགས་ལ་སོགས་པ་དག་ཀྱང་",
            "ཕན་ཚུན་བློས་རྣམ་པར་ཕྱེ་།",
            "དེ་ཉིད་དང་གཞན་ཉིད་དང་",
            "དེ་ལ་དེ་དག་ཡོད་པ་དང་། ",
            "དེ་དག་ལ་དེ་ཡོད་པ་",
            "མ་ཡིན་པར་དགག་པར་བྱའོ།།",
            ""
        ],
        [
            "འབའ་ཞིག་པའི་དངོས་པོས་ཀྱང་",
            "གཟུགས་ལས་རྡུལ་ཕྲ་རབ་བཀར་།",
            "དེ་ཉིད་དང་གཞན་ཉིད་དང་། ",
            "དེ་ལ་དེ་དག་ཡོད་པ་དང་། ",
            "དེ་དག་ལ་དེ་ཡོད་པ་",
            "མ་ཡིན་པར་དགག་པར་བྱའོ།།",
            "རྡུལ་ཕྲ་རབ་དག་ཀྱང་ཕྱོགས་ཀྱི་",
            "བྱེ་བྲག་གིས་ཆ་དྲུག་ཏུ་དབྱེ་བས་ཐ་དད་།",
            "ཆ་ཡང་ཕྱོགས་ཀྱི་བྱེ་བྲག་གིས་དྲུག་ཏུ་",
            "དབྱེ་བས་ཐ་དད་པ་དག་ཀྱང་",
            "དེ་ཉིད་དང་གཞན་ཉིད་དང་། ",
            "དེ་ལ་དེ་དག་ཡོད་པ་དང་དེ་དག་ལ་",
            "དེ་ཡོད་པ་མ་ཡིན་པར་དགག་པར་བྱ་སྟེ",
            "དེ་ལྟར་དངོས་པོ་རྣམས་ངོ་བོ་ཉིད་ཡོངས་སུ་",
            "མ་གྲུབ་པར་ཁོང་དུ་ཆུད་པར་བྱའོ།།",
            "ཡང་ན་དངོས་ཉིད་སྐྱེ་མེད་ཕྱིར། །",
            "ཞེས་བྱ་བའི་གཏན་ཚིགས་ཀྱིས་ནི་རྒྱུ་ནི་",
            "འབྲས་བུ་ལོགས་ཤིག་པར་སྐྱེད་པར་མི་བྱེད་།",
            ""
        ],
        [
            "རྒྱུ་འབའ་ཞིག་ཡོད་དུ་ཟིན་ཀྱང་",
            "འབྲས་བུ་སྐྱེ་བ་མེད་པའི་ཕྱིར་རོ། །",
            "རྐྱེན་རྣམས་ཀྱང་སྐྱེད་པར་བྱེད་པ་དག་མ་ཡིན་།",
            "རྒྱུ་མེད་ན་འབྲས་བུ་བསྐྱེད་པར་",
            "མི་ནུས་པའི་ཕྱིར་རོ། །",
            "རྒྱུ་དང་རྐྱེན་ཚོགས་པ་དག་ཀྱང་",
            "སྐྱེད་པར་བྱེད་པ་མ་ཡིན་།",
            "དེ་དག་ལ་འབྲས་བུ་མྱུ་གུའམ་",
            "མི་ཞེས་བྱ་བ་དག་མེད་པའི་ཕྱིར་རོ། །",
            "དེའི་ཕྱིར་ཀུན་རྫོབ་ཏུ་རྒྱུ་དང་རྐྱེན་དུ་",
            "སྣང་བའི་བདག་ཉིད་ལས་སྐྱེ་བར་",
            "མཐོང་ཞིང་ངོ་བོ་ཉིད་ནི་མེད་དེ་",
            "སྒྱུ་མའི་གླང་པོ་ཆེ་བཞིན་ནོ།།",
            "དཔེར་ན་སྒྱུ་མའི་གླང་པོ་ཆེ་ནི་",
            "སྒྱུ་མ་མཁན་གྱི་བསམ་པ་དང་། ",
            "རྩྭ་དང་། ",
            "མེ་ཏོག་དང་། ",
            "སྨན་དང་། ",
            "རྨ་བྱའི་མཇུག་སྒྲོ་དག་གིས་",
            "མངོན་པར་བསྒྲུབས་པ་རྒྱུ་རྐྱེན་དང་། ",
            "གླང་པོ་ཆེ་ལྟ་བུར་སྣང་བ་ནི་ཡོད་ལ་",
            ""
        ],
        [
            "དེ་ལ་གླང་པོ་ཆེ་ཡང་དག་པའི་",
            "ངོ་བོ་ཉིད་ནི་མེད་དོ།།",
            "གླང་པོ་ཆེ་ཡང་དག་པའི་ངོ་བོ་ཉིད་ཀྱིས་",
            "སྟོང་ཡང་གླང་པོ་ཆེའི་གཟུགས་ནི་སྣང་།",
            "དེ་ལ་སྒྱུ་མ་ཤེས་པ་དག་གིས་ངོ་བོ་ཉིད་",
            "མི་དམིགས་པ་དེ་བཞིན་དུ་ཕྱི་དང་ནང་གི་",
            "དངོས་པོ་ཐམས་ཅད་ཀྱང་རྒྱུ་དང་རྐྱེན་ཚོགས་པས་",
            "བསྐྱེད་པ་བཅོས་མའི་ངོ་བོ་ཉིད་དུ་ནི་",
            "དམིགས་སུ་ཡོད་ལདེ་དག་ལ་རྒྱུ་དང་",
            "རྐྱེན་དུ་སྣང་བ་མ་གཏོགས་པའི་དངོས་པོ་ནི་",
            "རྡུལ་ཕྲ་རབ་ཙམ་གྱི་ཆ་ཤས་ཀྱང་ཡོད་པ་མ་ཡིན་།",
            "འདི་སྐད་དུ། ",
            "རབ་འབྱོར་གང་ལ་གནས་ནས་སེམས་ཅན་རྣམས་ལས་",
            "སྣ་ཚོགས་མངོན་པར་འདུ་བྱ་བ་བྱེད་པའི་",
            "དངོས་པོ་ནི་སྐྲའི་རྩེ་མོའི་ཆ་ཤས་ཙམ་ཡང་",
            "ཡོད་པ་མ་ཡིན་ནོ་ཞེས་བྱ་བ་ལ་སོགས་པ་གསུངས་པ་དང་། ",
            "དེ་བཞིན་དུ། ",
            "དངོས་པོ་འགའ་ཡང་མེད་མི་སྐྱེ། །",
            "ཡོད་པ་མི་སྐྱེ་ཡོད་མེད་མིན།།",
            "རྐྱེན་རྣམས་ཉི་ཚེ་འབའ་ཞིག་དག ། ",
            "སྐྱེ་བ་དང་ནི་འགག་པར་སྣང་།།",
            ""
        ],
        [
            "ཞེས་གསུངས་པ་ལྟ་བུའོ།།",
            "དོན་དེ་ཉིད་བསྟན་པའི་ཕྱིར་ཚིག་ལེའུར་བྱས་པ་",
            "གཞན་གྱིས་ཚད་མ་གཉིས་ཉེ་བར་སྦྱོར་བར་བྱེད་།",
            "དངོས་རྣམས་ངོ་བོ་ཉིད་ཡོད་པར། །",
            "མི་མཐོང་ཀུན་རྫོབ་སྐྱེ་ཡོད་ཕྱིར། །",
            "ཡང་ན་རྒྱུ་དང་ལྡན་པའི་ཕྱིར། །",
            "སྒྱུ་མའི་གླང་ཆེན་ཇི་བཞིན་ནོ།།",
            "ཞེས་བྱ་བ་ནི་དངོས་པོ་རྣམས་ནི་",
            "ངོ་བོ་ཉིད་མེད་པ་ཡིན་།",
            "ཀུན་རྫོབ་ཏུ་རྒྱུ་དང་རྐྱེན་འདྲ་བའི་",
            "བདག་ཉིད་ལས་སྐྱེ་བ་ཡོད་པའི་ཕྱིར། ",
            "སྒྱུ་མའི་གླང་པོ་ཆེ་བཞིན་ནོ།།",
            "ཡང་ན་སོ་སོར་ངེས་པའི་འབྲས་བུ་",
            "བསྐྱེད་ནུས་པའི་རྒྱུ་དང་ལྡན་པའི་ཕྱིར་",
            "སྒྱུ་མའི་གླང་པོ་ཆེ་བཞིན་ནོ།།",
            ""
        ],
        [
            "འདིར་སྨྲས་པ། ",
            "ཁྱོད་སྐྱེ་བ་མེད་པ་བསྒྲུབ་པའི་སྒོ་ནས་",
            "ཡོད་པ་ཉིད་འགོག་པར་བྱེད་པས་",
            "མེད་པ་ཉིད་ཁས་བླངས་ཤིང་ཆད་པར་",
            "སྨྲ་བ་ཡང་བསྒྲུབ་པར་གྱུར་ཏོ་ཞེ་།",
            "བཤད་པ། ",
            "གལ་ཏེ་ཁོ་བོས་བསྒྲུབས་པའི་ཚུལ་གྱིས་",
            "དངོས་པོ་རྣམས་ཀྱི་ཡོད་པ་ཉིད་བཀག་པས་",
            "མེད་པའི་ངོ་བོ་ཉིད་བསྒྲུབས་པར་གྱུར་ན་",
            "ནི་དེ་ལྟར་ཡང་འགྱུར་བ་ཞིག་ན་གང་གི་",
            "ཕྱིར་ཁོ་བོ་མཐའ་གཉིས་སྤང་བའི་ཚུལ་གྱིས་",
            "དབུ་མའི་ལམ་སྟོན་པའི་ཤེས་པ་རྟོགས་པར་",
            "འདོད་པ་དེའི་ཕྱིར་མེད་པ་ཉིད་ཀྱང་",
            "འགོག་པར་བྱེད་དེདངོས་རྣམས་མེད་ཅེས་བྱ་བའི་བློ། །",
            "དོན་བཞིན་ཡིན་པར་མི་འདོད་དེ།།",
            "རྟོག་པའི་སྒོ་ནས་གྲུབ་པའི་ཕྱིར། །",
            "མཐོ་ཡོར་ལ་ནི་མི་བློ་བཞིན། །",
            "ཞེས་བྱ་བ་ནི་དངོས་པོ་རྣམས་མེད་དོ་",
            "ཞེས་བྱ་བའི་བློ་གང་ཡིན་པ་དེ་ཡང་",
            "དོན་དམ་པར་ནི་ལོག་པ་ཡིན་ཏེ",
            "ཅིའི་ཕྱིར་ཞེ་ན། ",
            "དེ་ཡང་རྟོག་པའི་སྒོ་ནས་གྲུབ་པའི་ཕྱིར་",
            "དཔེར་ན་མུན་ཁྲོད་དམ་ཐག་རིང་པོ་ན་",
            "འདུག་པའི་ཤིང་རྡོ་ལ་སོགས་པ་ལ་",
            "མིར་ཤེས་པའི་བློ་བཞིན་ནོ།།",
            ""
        ],
        [
            "ཡང་ན་ཡང་དག་མ་ཡིན་བློས། །",
            "དམིགས་བྱའི་དངོས་བདག་ལོག་པར་འདོད།།",
            "རྟོག་པའི་ཤེས་པའི་ཡུལ་ཡིན་ཕྱིར། །",
            "སྨིག་རྒྱུ་ལ་ནི་ཆུ་བློ་བཞིན། །",
            "ཞེས་བྱ་བ་ནི་ཡང་དག་པ་མ་ཡིན་པའི་བློས་",
            "དམིགས་པར་བྱ་བའི་དོན་གྱི་ངོ་བོ་ཉིད་གང་",
            "ཡིན་པ་དེ་ནི་ལོག་པ་ཡིན་གྱི་ཡང་དག་པ་མ་ཡིན་ཏེ",
            "དོན་ཇི་ལྟ་བ་བཞིན་མ་ཡིན་པའི་",
            "རྟོག་པ་ཤེས་པའི་ཡུལ་ཡིན་པའི་ཕྱིར། ",
            "དཔེར་ན་སྨིག་རྒྱུ་ལ་ཆུར་འདུ་ཤེས་པ་ཡོད་དུ་",
            "ཟིན་ཀྱང་ཆུ་ཉིད་མ་ཡིན་པ་བཞིན་ནོ།།",
            "གང་དག་འདི་སྐད་ཅེས་དངོས་པོ་རྣམས་ནི་",
            "གཅིག་ཏུ་ཡོད་པ་ཉིད་ཀྱང་མ་ཡིན་།",
            "རྒྱུའི་སྐད་ཅིག་མ་འགག་པའི་ཕྱིར་རོ། །",
            "གཅིག་ཏུ་མེད་པ་ཉིད་ཀྱང་མ་ཡིན་།",
            "འབྲས་བུའི་སྐད་ཅིག་མ་སྐྱེ་བའི་ཕྱིར་རོ། །",
            "དེའི་བློ་ཡང་ཡོད་མེད་ཀྱི་ངོ་བོ་ཉིད་ཁོ་ནའོ་",
            "ཞེས་ཟེར་བ་དེ་དག་གི་ཕྱིར་བཤད་པ། ",
            "ཡོད་མེད་བློས་ནི་རྟོགས་བྱ་བ། །",
            "བཀག་ཕྱིར་དེ་བཞིན་མཁས་རྣམས་ཀྱི། །",
            "རྣམ་པར་མི་རྟོག་བློ་གྲོས་ནི། །",
            "སྐྱེ་བ་མེད་པའི་ཚུལ་གྱིས་སྐྱེ། །",
            "ཞེས་བྱ་བ་ནི་དངོས་པོ་རྣམས་ཡོད་མེད་གཅིག་ཡིན་ནོ་",
            "སྙམ་པའི་བློ་གང་ཡིན་པ་དེ་ཡང་",
            "དེ་ཉིད་དུ་ན་ལོག་པ་ཡིན་ཏེ",
            ""
        ],
        [
            "དེ་ཡང་རྟོག་པའི་སྒོ་ཉིད་ནས་གྲུབ་པའི་ཕྱིར། ",
            "དཔེར་ན་མཐོ་ཡོར་ལ་འདི་མི་འམ་",
            "མཐོ་ཡོར་སྙམ་དུ་ཐེ་ཚོམ་ཟར་ཟིན་ཀྱང་",
            "མི་ཉིད་ཡིན་ནོ་སྙམ་པའི་བློ་ལོག་པ་བཞིན་ནོ།།",
            "དེ་བཞིན་དུ་ཡོད་མེད་ཀྱི་བློས་དམིགས་པར་",
            "བྱ་བའི་དངོས་པོའི་བདག་ཉིད་གང་ཡིན་པ་",
            "དེ་ཡང་དེ་ཉིད་དུ་ན་ལོག་པ་ཡིན་།",
            "དེ་ཡང་རྟོག་པའི་ཤེས་པའི་ཡུལ་ཡིན་པའི་ཕྱིར་",
            "སྨིག་རྒྱུ་ལ་ཆུ་ཉིད་བཞིན་།",
            "དེ་ལ་ཡང་དང་པོ་ཆུའི་བློ་སྐྱེ་ཞིང་ཆུར་",
            "མི་དམིགས་པ་ན་དེའི་བློ་ཡང་མེད་པའི་ཕྱིར་རོ། །",
            "དེའི་ཕྱིར་དེ་ལྟར་ཡོད་པ་དང་མེད་པ་གཉི་གའི་",
            "བདག་ཉིད་ཀྱི་ཤེས་བྱ་མེད་པའི་ཕྱིར་",
            "དམིགས་པ་མེད་པའི་བློ་ཡང་སྐྱེ་བ་མེད་ལ་",
            "བློ་དེའི་སྐྱེ་བ་མེད་པ་གང་ཡིན་པ་",
            "དེ་ཉིད་སྐྱེ་བ་ཞེས་ཉེ་བར་གདགས་།",
            "དམིགས་སུ་མེད་པ་རྟོགས་པའི་ཕྱིར་རོ། །",
            "སྐྱེ་བ་མེད་པ་ཉིད་ནི་དེའི་རྣམ་པར་",
            "མི་རྟོག་པ་ཉིད་ཡིན་པར་ཤེས་པར་བྱའོ།།",
            ""
        ],
        [
            "གལ་ཏེ་ཕ་རོལ་པོ་དག་འདི་སྙམ་དུ་སྟོང་པ་ཉིད་ནི་",
            "དངོས་པོ་རྣམས་ཀྱི་ངོ་བོ་ཉིད་མེད་པར་བྱེད་པས་",
            "དཔེར་ན་ཐོ་བས་བུམ་པ་ལ་སོགས་པ་འཇིག་པར་བྱེད་པ་དང་། ",
            "མི་ངས་ཀྱིས་སྐྱེ་བོ་ཟད་པར་བྱེད་པ་ལྟ་བུ་ཡིན་ལ་",
            "སྟོང་པ་ཉིད་དེ་རང་གི་སྟོང་པ་ཉིད་མ་ཡིན་པས་",
            "སྟོང་པ་ཉིད་དུ་རྣམ་པར་རྟོག་པ་དང་མ་བྲལ་བའི་ཕྱིར། ",
            "ཇི་ལྟར་རྣམ་པར་མི་རྟོག་པའི་བློ་གྲོས་སྲིད་པར་",
            "འགྱུར་སྙམ་དུ་སེམས་པ་བསལ་བའི་ཕྱིར་བཤད་པ། ",
            "ཆོས་རྣམས་ཐམས་ཅད་སྟོང་པའི་ཕྱིར། །",
            "དེ་མི་སྟོང་པའི་སྒོ་ནས་ཀྱང་། །",
            "མི་རྟོག་བློ་གྲོས་མི་འདོད་མིན།།",
            "དེ་ནི་སྔར་བཞིན་བཀག་ཕྱིར་རོ། །",
            "ཞེས་བྱ་བ་ནི་ཆོས་རྣམས་སྟོང་ངོ་སྙམ་པའི་",
            "བློ་གང་ཡིན་པ་དེ་ཡང་དོན་དམ་པར་ན་ལོག་པ་ཡིན་།",
            "རྟོག་པའི་སྒོ་ནས་གྲུབ་པའི་ཕྱིར་",
            "དཔེར་ན་མཐོ་ཡོར་ལ་མིའི་བློ་བཞིན་ནོ།།",
            "དེ་བཞིན་དུ་སྟོང་པ་ཉིད་ཀྱི་བློས་དམིགས་པར་བྱ་བའི་",
            "དངོས་པོའི་བདག་ཉིད་གང་ཡིན་པ་དེ་ནི་ལོག་པ་ཡིན་།",
            "རྟོག་པའི་ཤེས་པའི་ཡུལ་ཡིན་པའི་ཕྱིར་",
            "དཔེར་ན་སྨིག་རྒྱུ་ལ་ཆུར་ཤེས་པ་བཞིན་ནོ་",
            "ཞེས་སྔ་མ་བཞིན་དུ་དེ་ཡང་བཀག་པའི་ཕྱིར་",
            "རྣམ་པར་མི་རྟོག་པའི་བློ་གྲོས་མི་སྲིད་པ་མ་ཡིན་ཏེ",
            "འོ་ན་ཇི་ལྟ་ཞེ་།",
            ""
        ],
        [
            "སྲིད་པ་ཁོ་ན་ཡིན་ནོ།།",
            "མདོ་སྡེ་ལས་སྟོང་པ་ཉིད་སྟོང་པ་ཉིད་ཅེས་",
            "གསུངས་པའི་རྗེས་སུ་འཇུག་པའི་ཕྱིར་བཤད་པ། ",
            "གང་ཕྱིར་སྟོང་ཉིད་སྟོང་སོགས་ཀྱི། །",
            "ངོ་བོ་ཉིད་ཀྱིས་སྟོང་དེའི་ཕྱིར། །",
            "མཁས་པ་སྟོང་པ་ཉིད་ལ་ཡང་། །",
            "སྟོང་པ་ཉིད་དུ་ལྟ་མི་འགྱུར།།",
            "ཞེས་བྱ་བ་ནི་དངོས་པོའི་ངོ་བོ་ཉིད་",
            "མི་དམིགས་པའི་ཕྱིར་སྟོང་པ་ཉིད་ཡིན་ལ་",
            "དེ་ཡང་ངོ་བོ་ཉིད་ཀྱིས་དམིགས་སུ་མེད་པ་དང་",
            "དངོས་པོ་མེད་པ་ཡིན་པས་མཁས་པ་",
            "རྣམས་དེ་ལ་སྟོང་པ་ཉིད་ཡིན་ནོ་ཞེས་",
            "སྟོང་པ་ཉིད་ཀྱི་དངོས་པོར་གྱུར་པར་",
            "མི་ལྟ་བས་སྟོང་པ་ཉིད་དུ་ཡང་",
            "རྣམ་པར་རྟོག་པར་མི་བྱེད་དོ།།",
            "གང་ཡང་ཡོད་པ་མ་ཡིན་པ་དེ་ལ་དངོས་པོར་",
            "འཛིན་པར་བྱེད་པ་དེ་དག་ནི་སྨད་པར་འགྱུར་།",
            "ཇི་སྐད་དུ། ",
            "གང་སྟོང་པ་ཉིད་དུ་ལྟ་བ་དེ་ནི་གསོར་",
            "མི་རུང་བར་ང་སྨྲའོ་ཞེས་གསུངས་པ་ལྟ་བུའོ།།",
            ""
        ],
        [
            "ཅི་སྟེ་འདི་སྙམ་དུ་སྟོང་པ་ཉིད་གང་",
            "ཡིན་པ་དེ་ནི་དེ་བཞིན་ཉིད་ཡིན་།",
            "དེ་ནི་སྣང་བ་མེད་པ་དང་",
            "དངོས་པོ་མེད་པའི་ངོ་བོ་ཉིད་ཡིན་།",
            "དེ་ལ་དམིགས་པ་བདེ་བར་གཤེགས་པའི་",
            "ཡེ་ཤེས་དེ་ཡང་དོན་ཇི་ལྟ་བ་བཞིན་ཉིད་",
            "མ་ཡིན་པར་འགྱུར་རམ་ཅི་ཞེས་བྱ་བར་",
            "སེམས་པ་དག་གི་ཕྱིར་བཤད་པ། ",
            "དངོས་པོའི་བདག་ཉིད་སྣང་མེད་།",
            "མི་རྟོག་བློ་ཡི་སྤྱོད་ཡུལ་ཡང་། །",
            "དོན་བཞིན་མ་ཡིན་དམིགས་བྱའི་ཕྱིར། །",
            "ཆུ་ཟླ་ལ་ནི་ཟླ་བློ་བཞིན། །",
            "ཞེས་བྱ་བ་ནི་ཆུ་ཟླ་ལ་ཡང་མངོན་སུམ་གྱི་",
            "བློ་རྣམ་པར་རྟོག་པ་སྐྱེ་བ་མེད་པའི་ཕྱིར་",
            "དམིགས་པར་བྱ་བ་ཉིད་དུ་མཐུན་པས་",
            "ལོག་པ་ཡིན་པ་དེ་བཞིན་དུ་སྣང་བ་མེད་པའི་",
            "ཡེ་ཤེས་ཀྱི་སྤྱོད་ཡུལ་ཡང་ལོག་པ་ཉིད་ཡིན་ཏེ",
            "འདིར་ཁུངས་ནི་མདོ་སྡེ་ལས། ",
            "བྱང་ཆུབ་ཀྱང་རྨི་ལམ་ལྟ་བུ་དང་",
            "སྒྱུ་མ་ལྟ་བུའོ་ཞེས་གསུངས་པ་ལྟ་བུ་ཡིན་ནོ།།",
            "གཞན་ཡང་། ",
            "རྣམ་པར་མི་རྟོག་དོན་ཡུལ་གྱི། །",
            "བློ་རྣམས་རྟོག་པ་མེད་པའང་བརྫུན། །",
            "བདག་མེད་ལ་སོགས་ངོ་བོའི་ཕྱིར། །",
            "དཔེར་ན་རྣམ་རྟོག་བཅས་བློ་བཞིན། །",
            "ཞེས་བྱ་བ་ནི་རྣམ་པར་མི་རྟོག་པའི་བློའི་",
            "དོན་གྱི་ཡུལ་སྣང་བ་མེད་པ་ཞེས་བྱ་བ་",
            "གང་ལ་ཡོད་པའི་བློ་རྣམ་པར་",
            "རྟོག་པ་མེད་པ་དེ་ཡང་ལོག་པ་ཡིན་ཏེ",
            ""
        ],
        [
            "བདག་དང་བདེ་བ་ལ་སོགས་པར་རྣམ་པར་རྟོག་པ་སྤངས་སུ་ཟིན་ཀྱང་། ",
            "བདག་མེད་པ་དང་སྡུག་བསྔལ་བ་ལ་སོགས་པར་",
            "རྣམ་པར་རྟོག་པའི་ངོ་བོ་ཉིད་ཡིན་པའི་ཕྱིར། ",
            "དཔེར་ན་རྣམ་པར་རྟོག་པ་དང་བཅས་པའི་བློ་གཞན་བཞིན་ནོ།།",
            "གལ་ཏེ་འདི་སྐད་ཅེས་གཞན་གྱི་ཕྱོགས་སུན་འབྱིན་པའི་ཕྱིར་དང་། ",
            "རང་གི་ཕྱོགས་མི་འཛིན་པའི་ཕྱིར་ཅོ་འདྲི་བ་ཉིད་དུ་མ་གྱུར་ཏམ་ཞེ་།",
            "དེའི་ཕྱིར་རང་གི་གྲུབ་པའི་མཐའ་ལས་གྲགས་པའི་དེ་ཉིད་དང་། ",
            "དེ་ཐུགས་སུ་ཆུད་པའི་སྟོན་པ་ཕྱོགས་ཉིད་དུ་གཞག་པར་བྱ་།",
            "ཤེས་བྱ་རྣམ་ཀུན་མ་གྲུབ་ཕྱིར། །",
            "གང་ལ་རྣམ་པར་མི་རྟོག་པའི། །",
            "བློ་ཡང་སྐྱེ་བར་མི་འགྱུར་བ། །",
            "དེ་ཉིད་མཉམ་མེད་དེ་མཁྱེན་གསུངས།།",
            "ཞེས་བྱ་བ་ནི་འདས་པ་དང་མ་འོངས་པ་དང་",
            "ད་ལྟར་བྱུང་བ་དང་བརྗོད་པར་བྱ་བ་མ་ཡིན་པ་དང་། ",
            "འདུས་མ་བྱས་པ་ཞེས་བྱ་བ་རྣམ་པ་ལྔ་པོ་",
            "བསྟན་པ་དེ་དག་རྣམ་པ་ཐམས་ཅད་དུ་ངོ་བོ་ཉིད་",
            "ཡོངས་སུ་མ་གྲུབ་པའི་ཕྱིར་ཡུལ་གང་ལ་",
            "རྣམ་པར་མི་རྟོག་པའི་བློ་དམིགས་པ་མེད་པ་ཡང་",
            "སྐྱེ་བར་མི་འགྱུར་བའི་དོན་དམ་པ་",
            "དེ་ཉིད་གཞན་གྱི་དྲིང་མི་འཇོག་པ་རྣམ་པར་མི་རྟོག་པ། ",
            "ཞི་བ་མཚན་ཉིད་མེད་པ་ཐ་དད་པ་ཉིད་མ་ཡིན་པ་",
            "སྐྱེ་བ་མེད་པ་འགག་པ་མེད་པ་དངོས་པོ་མེད་པ་",
            "མངོན་པར་འདུ་བྱ་བ་མེད་པ་བརྗོད་དུ་མེད་།",
            "མཉམ་པ་མེད་པ་ཉིད་ཡིན་པར་དེ་",
            "མཁྱེན་པའི་ཐམས་ཅད་མཁྱེན་པ་གསུང་ངོ།།",
            ""
        ],
        [
            "དེ་རྟོགས་ཕྱིར་ན་གང་ཞིག་ལ།།",
            "བློ་སྐྱེ་མེད་པ་སངས་རྒྱས་དངོས། །",
            "རྣམ་རྟོག་གཉིད་ནི་སངས་ཕྱིར་དང་། །",
            "རྟོག་པ་མེད་པས་རྒྱས་ཕྱིར་རོ། །",
            "ཞེས་བྱ་བ་ནི་དེ་ཉིད་རྣམ་པ་དེ་ལྟ་བུ་དེ་",
            "རྟོགས་པའི་ཕྱིར་གང་ལ་བློ་སྐྱེ་བ་མེད་པ་",
            "དེ་ནི་སངས་རྒྱས་དངོས་ཞེས་བྱ་སྟེ",
            "རྣམ་པར་རྟོག་པའི་གཉིད་སངས་པའི་ཕྱིར་དང་། ",
            "ཤེས་བྱ་དམིགས་སུ་མེད་པས་རྟོག་པ་",
            "མེད་པ་ཉིད་ཀྱིས་བློ་རྒྱས་པའི་ཕྱིར་།",
            "རྟོག་པ་མེད་པ་ཉིད་རྟོགས་པའོ་ཞེས་",
            "ཉེ་བར་གདགས་པ་བྱས་པའི་ཕྱིར་རོ། །",
            "འོ་ན་རྟོག་པ་དེ་ཉེ་བར་བཏགས་པར་འགྱུར་།",
            "ཆུ་ལ་མེ་ཉིད་དུ་ཉེ་བར་",
            "བཏགས་པ་ལྟ་བུར་མི་འགྱུར་རམ་ཞེ་།",
            "ཉེ་བར་བཏགས་པ་མ་ཡིན་།",
            ""
        ],
        [
            "དེ་ལས་གཞན་པའི་དངོས་པོ་མེད་པའི་ཕྱིར་",
            "རྣམ་པར་ཤེས་པ་ལ་བདག་ཉིད་དུ་བརྗོད་པ་བཞིན་ནོ།།",
            "འོ་ན་ཇི་ལྟར་དེ་ཉིད་རྟོགས་པས་མཛད་པ་ཉིད་ཡིན་ཞེ་།",
            "གཉིད་ལོག་པ་ལྟ་བུའི་རྣམ་པར་རྟོག་པ་",
            "ཡང་དག་པ་མ་ཡིན་པ་དང་བྲལ་ན་",
            "གཉིད་སངས་པ་ལྟ་བུ་དང་། ",
            "དམིགས་སུ་མེད་པ་ཡང་དག་པའི་དོན་",
            "ཇི་ལྟ་བ་བཞིན་རྟོགས་པས་བློ་རྒྱས་པའི་ཕྱིར་རོ། །",
            "ཡོངས་ཤེས་བྱ་སོགས་མཐར་ཐུག་དང་། །",
            "མཉམ་ཉིད་རྟོགས་པར་གྱུར་པ་དང་། །",
            "སྤྲུལ་པ་དག་གིས་སྐལ་ལྡན་གྱི། །",
            "བློ་ཡི་པདྨ་ཁ་འབྱེད་ཕྱིར། །",
            "སངས་རྒྱས་ཞེས་བྱའོ་ཞེས་བྱ་བར་སྦྱར་རོ། །",
            "དེ་ལ་གཙུག་ལག་གསུམ་གྱི་ཚུལ་གྱིས་",
            "ཀུན་རྫོབ་ཏུ་ཡོངས་སུ་ཤེས་པར་བྱ་བ་ལ་སོགས་པ་",
            "མཐར་ཐུག་པའི་ཕྱིར་སངས་རྒྱས་ཞེས་བྱ་སྟེ",
            "ཡོངས་སུ་ཤེས་པར་བྱ་བ་དང་སྤང་བར་བྱ་བ་དང་། ",
            "མངོན་སུམ་དུ་བྱ་བ་དང་། ",
            "བསྒོམ་པར་བྱ་བའི་རྣམ་པས་སྡུག་བསྔལ་བ་དང་",
            "ཀུན་འབྱུང་བ་དང་འགོག་པ་དང་། ",
            "ལམ་མཐར་ཐུག་པ་བརྙེས་པའི་བློ་གང་གིས་",
            "འཕགས་པའི་བདེན་པ་བཞི་པོ་དག་ཡོངས་སུ་ཤེས་པ་དང་",
            "སྤངས་པ་དང་མངོན་སུམ་དུ་མཛད་པ་དང་། ",
            "བསྒོམ་པ་ཐུགས་སུ་ཆུད་པ་དེས་འཕགས་པའི་",
            "བདེན་པ་བཞི་རྟོགས་པའི་ཕྱིར་སངས་རྒྱས་ཞེས་བྱ་སྟེ",
            "ཇི་སྐད་དུ། ",
            "ཡོངས་སུ་ཤེས་བྱ་ཡོངས་ཤེས་ཤིང་། །",
            "སྤང་བྱ་སྤངས་ཤིང་མངོན་སུམ་བྱས།།",
            ""
        ],
        [
            "བསྒོམ་བྱ་དག་ནི་བསྒོམས་པས་ན།།",
            "དེ་ཕྱིར་བཟོད་ལྡན་ང་སངས་རྒྱས། །",
            "ཞེས་གསུངས་པ་ལྟ་བུའོ།།",
            "ཐེག་པ་ཆེན་པོའི་ཚུལ་གྱིས་ནི་མཉམ་པ་ཉིད་",
            "རྟོགས་པར་འགྱུར་བའི་ཕྱིར་སངས་རྒྱས་ཞེས་བྱ་།",
            "ཇི་སྐད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ཆེན་མོ་ལས། ",
            "སྡུག་བསྔལ་ཤེས་པས་ཡོངས་སུ་མྱ་ངན་ལས་",
            "མི་འདའ་ཞིང་སྡུག་བསྔལ་གྱིས་ཀྱང་མི་འདའོ།།",
            "ཀུན་འབྱུང་བ་ཤེས་པས་ཡོངས་སུ་མྱ་ངན་ལས་",
            "མི་འདའ་ཞིང་ཀུན་འབྱུང་བས་ཀྱང་མི་འདའོ།།",
            "འགོག་པ་ཤེས་པས་ཡོངས་སུ་མྱ་ངན་ལས་",
            "མི་འདའ་ཞིང་འགོག་པས་ཀྱང་མི་འདའོ།།",
            ""
        ],
        [
            "ལམ་ཤེས་པས་ཡོངས་སུ་མྱ་ངན་ལས་",
            "མི་འདའ་ཞིང་ལམ་གྱིས་ཀྱང་མི་འདའ་།",
            "འདི་ལྟར་འཕགས་པའི་བདེན་པ་བཞི་པོ་",
            "འདི་དག་གི་མཉམ་པ་ཉིད་གང་ཡིན་པ་དེ་ནི་",
            "ངས་རྣམ་པར་བྱང་བ་ཡིན་པར་བསྟན་།",
            "མཉམ་པ་ཉིད་ནི་དེ་བཞིན་ཉིད། །",
            "ཅེས་བྱ་བ་ལ་སོགས་པ་གསུངས་པ་དག་གིས་ངེས་པར་གཟུང་ངོ།།",
            "ཡང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་",
            "ཁམས་ཀྱི་སྟེང་ན་འོག་མིན་ཞེས་བྱ་བའི་",
            "གཞལ་མེད་ཁང་འཇིག་རྟེན་ལས་འདས་པའི་",
            "དགེ་བའི་རྩ་བ་མཆོག་ཁྱད་པར་དུ་འཕགས་པ་",
            "བླ་ན་མེད་པ་ལས་ངེས་པར་བྱུང་བའི་དཀྱིལ་འཁོར་ན་",
            "བྱང་ཆུབ་སེམས་དཔའ་འདོད་པ་ཙམ་གྱིས་",
            "མངོན་པར་རྫོགས་པར་འཚང་རྒྱ་བའི་",
            "མཐུ་ཡོད་པ་དཀྲིགས་པ་དག་གིས་མཆོད་ཅིང་། ",
            "བདེ་བར་གཤེགས་པ་ཕྱོགས་བཅུ་ན་བཞུགས་པ་",
            "མཐའ་ཡས་པ་དག་གི་ཕྱག་གིས་བླ་ན་མེད་པའི་",
            "དམ་པའི་ཆོས་ཀྱི་རྒྱལ་སྲིད་ལ་",
            "མངའ་གསོལ་བའི་ཅོད་པན་དབུ་ལ་གསོལ་བ། ",
            "ལེགས་པར་སྤྱོད་པ་བསྐལ་པ་གྲངས་མེད་པ་གསུམ་",
            "དུ་ཡང་དག་པར་བསགས་པ་དཔག་ཏུ་མེད་པ་",
            "དག་གིས་ཉོན་མོངས་པ་ཅན་གྱི་མུན་ནག་",
            "རབ་འབྱམ་མཐའ་ཡས་པ་རབ་ཏུ་བཅོམ་སྟེ",
            "ཡིད་བཞིན་གྱི་ནོར་བུ་དང་དཔག་བསམ་གྱི་ཤིང་",
            "མཐུ་སྣ་ཚོགས་དང་ལྡན་པ་ལྟར། ",
            "རང་བྱུང་གི་ཡེ་ཤེས་སྐད་ཅིག་གཅིག་གིས་",
            "ཆོས་ཐམས་ཅད་མཉམ་པ་ཉིད་དུ་མཁྱེན་པ་",
            "རྣམ་པར་མི་རྟོག་པ་སྒྲིབ་པ་མེད་པ་ཕྱིན་ཅི་",
            "མ་ལོག་པས་རང་གིས་དེ་ཉིད་གཉིས་སུ་",
            "མེད་པ་གཞན་གྱི་དྲིང་མི་འཇོག་པ་རྣམ་པར་",
            "མི་རྟོག་པ་ཞི་བ་ཐ་དད་པ་ཉིད་མ་ཡིན་པ། ",
            "དམིགས་སུ་མེད་པའི་བདག་ཉིད་ཐུགས་སུ་",
            "ཆུད་པ་ནི་སངས་རྒྱས་ཞེས་བྱའོ།།",
            "དེ་ཉིད་ན་བཞུགས་བཞིན་དུ་འཛམ་བུའི་",
            "གླིང་བྱེ་བ་ཕྲག་བརྒྱ་དག་ཏུ་དགའ་ལྡན་གྱི་",
            "ཕོ་བྲང་ན་བཞུགས་པ་ཐོག་མར་མཛད་།",
            ""
        ],
        [
            "འཕོ་བ་དང་། ",
            "ལྷུམས་སུ་འཇུག་པ་དང་། ",
            "ལྷུམས་ན་བཞུགས་པ་དང་། ",
            "བལྟམས་པ་དང་། ",
            "གཞོན་ནུ་རོལ་པ་དང་། ",
            "བཙུན་མོའི་འཁོར་གྱི་ནང་ན་བཞུགས་པ་དང་། ",
            "མངོན་པར་འབྱུང་བ་དང་། ",
            "དཀའ་བ་སྤྱོད་པ་དང་། ",
            "བྱང་ཆུབ་ཀྱི་སྙིང་པོར་གཤེགས་པ་དང་། ",
            "བདུད་འདུལ་བ་དང་། ",
            "མངོན་པར་རྫོགས་པར་བྱང་ཆུབ་པ་དང་། ",
            "ཆོས་ཀྱི་འཁོར་ལོ་བསྐོར་བར་བསྐུལ་བ་དང་། ",
            "ཡོངས་སུ་མྱ་ངན་ལས་འདས་པ་ཆེན་པོ་སྟོན་པ་ལ་སོགས་པའི་",
            "སྤྲུལ་པ་དག་གིས་སེམས་ཅན་ཚེ་རབས་གཞན་དག་ཏུ་",
            "དད་པ་ལ་སོགས་པའི་དགེ་བའི་རྩ་བ་",
            "རྒྱ་ཆེན་པོ་ཉེ་བར་བསགས་པས་ཉེ་བར་བརྟེན་པ། ",
            "རྒྱུ་ཡོངས་སུ་སྨིན་པ་སྐལ་བ་དང་ལྡན་པ་རྣམས",
            "་བློའི་པདྨ་ཁ་འབྱེད་པར་མཛད་པའི་ཕྱིར་",
            "ཡང་སངས་རྒྱས་ཞེས་བྱ་སྟེ",
            "ཇི་སྐད་དུ། ",
            "རྫོགས་སངས་རྒྱས་རྣམས་འོག་མིན་གྱི། །",
            "ཕོ་བྲང་དགྱེས་པ་སྡིག་པ་ཀུན། །",
            "རྣམ་སྤངས་དེར་ནི་འཚང་རྒྱ་ཞིང་།།",
            "སྤྲུལ་པ་དག་གིས་འདིར་འཚང་རྒྱ། །",
            "ཞེས་གསུངས་པ་དང་། ",
            "དེ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་",
            "འབུམ་པ་ལས་བྱང་ཆུབ་སེམས་དཔའི་",
            "ཤེས་རབ་ཀྱི་སྟོབས་ནི་དབང་ཕྱུག་ཆེན་པོའི་",
            "ལྷའི་འཇིག་རྟེན་དུ་སྐྱེས་ཤིང་གནས་པ་",
            "མངོན་པར་རྫོགས་པར་འཚང་རྒྱའོ།།",
            "ཤེས་རབ་ཀྱི་ཁྱད་པར་ནི་",
            "བྱང་ཆུབ་ཀྱི་སྙིང་པོར་འགྲོ་བ་ཉིད་དོ་",
            "ཞེས་གསུངས་པ་དག་གཟུང་བར་བྱའོ།།",
            "སངས་རྒྱས་དེ་ཉིད་དོན་གྱི་ཁྱད་པར་གང་གིས་",
            "རྫོགས་པའི་སངས་རྒྱས་ཞེས་བྱ་བ་ལ་སོགས་པའི་",
            "སྒྲར་བརྗོད་པར་བྱ་བ་དེ་དག་ཀྱང་བསྟན་པར་བྱ་།",
            "ཆོས་རྣམས་མཚན་ཉིད་ཐ་དད་པས། །",
            "བསྐྱེད་དང་དགག་པ་མ་མཛད་པར། །",
            "མཉམ་པ་ཉིད་ཀྱིས་མཉམ་ཉིད་དང་། །",
            "བདག་གཞན་བདག་ཉིད་མཉམ་པ་ཉིད། །",
            "དམིགས་མེད་ཉིད་དུ་རྫོགས་རྒྱས་ཤིང་། །",
            "རྫོགས་སངས་རྒྱས་མེད་སངས་རྒྱས་པས། །",
            "ལྷ་མིར་བཅས་པའི་འཇིག་རྟེན་ན།།",
            ""
        ],
        [
            "དེ་ནི་རྫོགས་སངས་རྒྱས་ཞེས་བརྗོད།།",
            "ཅེས་བྱ་བ་ནི་ཆོས་རྣམས་ཀྱི་",
            "མཚན་ཉིད་སྲ་བ་ཉིད་དང་། ",
            "གཤེར་བ་ཉིད་དང་། ",
            "ཚ་བ་ཉིད་དང་། ",
            "ཡང་ཞིང་གཡོ་བ་ཉིད་ལ་སོགས་པའི་",
            "དབྱེ་བས་ཐ་དད་པ་དུ་མ་དག་",
            "མཚན་ཉིད་མེད་པར་མཚན་ཉིད་",
            "གཅིག་པ་མཉམ་པ་ཉིད་དུ་",
            "ཐུགས་སུ་ཆུད་ཅིང་བསྐྱེད་པ་དང་། ",
            "དགག་པ་མ་མཛད་པར་བདག་དང་། ",
            "གཞན་དང་། ",
            "གཉི་ག་དང་། ",
            "རྒྱུ་མེད་པ་དང་། ",
            "ཡོད་པ་དང་། ",
            "མེད་པ་ལས་སྐྱེ་བ་མེད་པའི་ཕྱིར་",
            "སྐྱེ་བ་མེད་པ་དང་། ",
            "འགག་པ་མེད་པར་མཉམ་པ་ཉིད་ཀྱིས་",
            "མཉམ་པ་ཉིད་དང་། ",
            "བདག་དང་གཞན་གྱི་བདག་ཉིད་",
            "མཉམ་པ་ཉིད་ཀྱང་གཟུང་བ་དང་",
            "འཛིན་པར་རྣམ་པར་རྟོག་པ་མེད་པས་ཤེས་བྱ་དང་། ",
            "ཤེས་པ་དབྱེར་མེད་པའི་ཚུལ་གྱིས། ",
            "དམིགས་པ་མེད་པ་ཉིད་དུ་རྫོགས་པར་སངས་རྒྱས་ཤིང་",
            "རྫོགས་པར་སངས་རྒྱས་པ་མེད་པའི་ཚུལ་དུ་",
            "རྫོགས་པར་སངས་རྒྱས་པས། ",
            "དེའི་ཕྱིར་ལྷ་དང་མིར་བཅས་པའི་འཇིག་རྟེན་ན་",
            "དེ་ནི་རྫོགས་པའི་སངས་རྒྱས་ཞེས་བརྗོད་དོ།།",
            "ཆོས་རྣམས་བསལ་དང་གཞག་མེད་ཕྱིར། །",
            "ཆོས་ཉིད་ཇི་ལྟ་དེ་བཞིན་དུ། །",
            "གང་ཕྱིར་དེ་ནི་གཤེགས་གྱུར་པ། །",
            "དེ་ཕྱིར་དེ་ནི་དེ་བཞིན་གཤེགས།།",
            "ཞེས་བྱ་བ་ནི་ཆོས་རྣམས་ཀྱི་",
            "རང་བཞིན་གང་ཡིན་པ་དེ་ནི་",
            "འཇིག་པའི་བདག་ཉིད་མ་ཡིན་པས་",
            "བསལ་བ་མེད་པའི་ཕྱིར་དང་། ",
            "ཐེར་ཟུག་ཏུ་གནས་པའི་བདག་ཉིད་མ་ཡིན་པས་",
            "གཞག་པ་མེད་པའི་ཕྱིར་དེ་བཞིན་གཤེགས་པ་རྣམས་",
            "བྱུང་ཡང་རུང་མ་བྱུང་ཡང་རུང་། ",
            "ཆོས་རྣམས་ཀྱི་ཆོས་ཉིད་དེ་ནི་",
            "གནས་པ་ཉིད་ཡིན་པས་དེ་ལ་ཅུང་ཟད་ཀྱང་",
            "སེལ་བ་དང་གཞོག་པར་མི་མཛད་པར་",
            "ཆོས་ཉིད་ཇི་ལྟ་བ་དེ་བཞིན་དུ་མཁྱེན་པའི་ཕྱིར་",
            "དེ་བཞིན་མཁྱེན་པ་ཞེས་བྱའོ།།",
            "ཡང་ན་དེ་བཞིན་བཞུད་པའི་ཕྱིར་",
            "དེ་བཞིན་གཤེགས་པ་།",
            "གང་གི་ཕྱིར་དེ་ནི་ཆོས་ཉིད་",
            "དེ་ལས་མ་གོལ་བར་ངོ་བོ་ཉིད་མེད་པར་",
            "མཉམ་པ་ཉིད་དུ་རྟོགས་པར་གཤེགས་པར་",
            "གྱུར་པ་དེའི་ཕྱིར་དེ་ནི་",
            "དེ་བཞིན་གཤེགས་པ་ཞེས་བརྗོད་དོ།།",
            ""
        ],
        [
            "དེ་ཉིད་ཀྱི་རྣམ་གྲངས་གཞན་བརྗོད་པར་",
            "བྱ་བ་ཉིད་བསྟན་པའི་ཕྱིར། ",
            "རྟོགས་བྱ་གཏན་དང་མ་ལུས་དང་། །",
            "མཐར་ལྷུང་རྣམ་པར་སྤངས་པ་དག །",
            " རྟོག་མེད་ཚུལ་གྱིས་རྟོགས་པ་ཡིས། །",
            "བདེ་གཤེགས་ཕྱིར་ནི་བདེ་བར་གཤེགས།།",
            "ཞེས་བྱ་བ་སྨྲས་།",
            "འདིར་གཏན་དུ་ཞེས་བྱ་བའི་སྒྲ་འདིས་ནི་",
            "ཡང་བཟླས་མི་དགོས་པའི་དོན་བསྟན་།",
            "རིམས་ནད་ལེགས་པར་བྱང་བ་བཞིན་ནོ།།",
            "མ་ལུས་པར་ཞེས་བྱ་བའི་",
            "སྒྲ་འདིས་ནི་མཐའ་དག་གི་དོན་བསྟན་།",
            "བུམ་པ་གང་བ་བཞིན་ནོ།།",
            ""
        ],
        [
            "མཐར་ལྷུང་བ་རྣམ་པར་སྤངས་པ་ཞེས་བྱ་བའི་",
            "སྒྲ་འདིས་ནི་ལེགས་པའི་དོན་བསྟན་ཏེ་",
            "གཟུགས་བཟང་བ་བཞིན་ནོ།།",
            "གཤེགས་ཞེས་བྱ་བའི་སྒྲ་ནི་རྟོགས་པ་དང་",
            "སོང་བའི་དོན་རྣམ་པ་གཉིས་སུ་འདྲེན་།",
            "དེ་ལ་རྟོགས་པ་ནི་ཕུང་པོ་དང་། ",
            "ཁམས་དང་སྐྱེ་མཆེད་ཀྱི་མཚན་ཉིད་ཀྱི་ཤེས་བྱ་གཏན་དུ་དང་། ",
            "མ་ལུས་པར་དང་། ",
            "མཐར་ལྷུང་བ་རྣམ་པར་སྤངས་པ་དག་",
            "རྟོག་པ་མེད་པའི་ཚུལ་གྱིས་རྟོགས་པར་གཤེགས་ཤིང་",
            "རྟོགས་པའི་ཕྱིར་ན་བདེ་བར་གཤེགས་པ་ཞེས་བྱའོ།།",
            "སོང་བ་ནི་ལམ་གཏན་དུ་ལེགས་པར་བསྒོམས་པའི་ཕྱིར་",
            "ལས་དང་ཉོན་མོངས་པ་ཆུང་ངུའི་ཆུང་ངུ་",
            "ཉིད་ལ་སོགས་པའི་རྣམ་པ་དག་མ་ལུས་པར་",
            "ཡོངས་སུ་ཟད་པས་སྲིད་པར་འགྲོ་བ་དག་ཏུ་",
            "མཐར་ལྷུང་བ་མེད་པར་ཡང་དག་པར་དྲུངས་ཕྱུང་བའི་ཕྱིར་",
            "གཤེགས་པ་མེད་པའི་ཚུལ་གྱིས་བླ་ན་མེད་པའི་",
            "ཆོས་ཀྱི་སྐུའི་གནས་སུ་གཤེགས་པའི་ཕྱིར་",
            "བདེ་བར་གཤེགས་པ་ཞེས་བྱའོ།།",
            "གཞལ་མེད་གཞལ་ཡས་རྟོགས་པའི་ཕྱིར། །",
            "གྲངས་མེད་གཟུང་དུ་མེད་པའི་ཕྱིར། །",
            "བསམ་ཡས་སེམས་ཡུལ་མ་ཡིན་ཕྱིར། །",
            "བསྟན་མིན་བསྟན་དུ་མེད་པའི་ཕྱིར། །",
            "ཞེས་བྱ་བ་ལ་འདིར་སྐད་ཅིག་གཅིག་གིས་",
            "ཆོས་ཐམས་ཅད་མཉམ་པ་ཉིད་དུ་མཁྱེན་པའི་ཡེ་ཤེས་",
            "ཞེས་བྱ་བའི་སངས་རྒྱས་སྔར་བསྟན་པ་དེ་ནི་ཆོས་ཅན་ནོ།།",
            "དེ་ནི་གཞལ་དུ་མེད་པ་ཡིན་ནོ་ཞེས་བྱ་བ་ནི་དེའི་ཆོས་སོ།།",
            ""
        ],
        [
            "གཞལ་ཡས་རྟོགས་པའི་ཕྱིར་ཞེས་བྱ་བ་ནི་གཏན་ཚིགས་།",
            "དེ་ལ་རྟོགས་པར་བྱ་བའི་ཆོས་ཀྱི་དབྱིངས་མུ་མེད་པའི་",
            "མཚན་ཉིད་གཞལ་ཡས་པ་མངའ་བའི་ཕྱིར་རོ། །",
            "ནམ་མཁའ་བཞིན་ནོ་ཞེས་འོག་ནས་",
            "འབྱུང་བ་ནི་དཔེ་ཡིན་ནོ།།",
            "དེ་ཉིད་གྲངས་མེད་པ་ཡིན་།",
            "གཟུང་དུ་མེད་པའི་ཕྱིར་རོ། །",
            "འདི་ལྟར་དེ་ནི་དམིགས་སུ་",
            "མེད་པའི་ཕྱིར་གཟུང་དུ་མེད་དོ།།",
            "དམིགས་སུ་ཡོད་པའི་རྫས་ལ་ནི་གཅིག་ལ་སོགས་པའི་",
            "གྲངས་སུ་བརྗོད་པས་གཟུང་དུ་ཡོད་པར་འགྱུར་གྱི། ",
            "དེ་ནི་ཆོས་ཐམས་ཅད་རབ་ཏུ་རྣམ་པར་",
            "འབྱེད་པའི་མཚན་ཉིད་ཀྱི་ཤེས་རབ་ཀྱི་",
            "སྤྱོད་ཡུལ་ཡང་མ་ཡིན་ཏེདེ་བཞིན་ཉིད་ཀྱི་",
            "ངོ་བོ་ཉིད་ཡིན་པའི་ཕྱིར་རོ། །",
            "དེ་ཉིད་བསམ་ཡས་པ་ཡིན་།",
            ""
        ],
        [
            "རྣམ་པར་ཤེས་པའི་ཚོགས་དྲུག་པོ་དག་གི་",
            "སེམས་ཀྱི་ཡུལ་མ་ཡིན་པའི་ཕྱིར་རོ། །",
            "དེ་ནི་ཆོས་ཀྱི་སྐྱེ་མཆེད་ཀྱང་",
            "མ་ཡིན་ཞིང་དེ་ཆོས་ཀྱང་མ་།",
            "ཆོས་མ་ཡིན་པས་མ་ཡིན་།",
            "གཉི་གར་ཡང་ཐ་སྙད་གདགས་སུ་མེད་པའི་ཕྱིར་རོ། །",
            "དེ་ཉིད་བསྟན་པར་བྱ་བ་ཡང་མ་ཡིན་།",
            "བསྟན་དུ་མེད་པའི་ཕྱིར་རོ། །",
            "དེ་ལ་རིགས་མཐུན་པའི་དོན་གཞན་མེད་པས་དཔེར་།",
            "འདི་ལྟ་བུ་ཞེས་དཔེ་བསྟན་པར་",
            "མི་ནུས་པའི་ཕྱིར་རོ་ཞེས་བྱ་བའི་ཐ་ཚིག་གོ།།",
            ""
        ],
        [
            "བརྟག་མེད་དེ་ནི་འདིའོ་ཞེས། །",
            "རྣམ་ཀུན་བརྟག་ཏུ་མེད་པའི་ཕྱིར། །",
            "ཞེས་བྱ་བ་ཡང་དེ་ནི་བརྟག་པར་བྱ་བ་མ་ཡིན་ཏེ",
            "དེ་ནི་འདིའོ་ཞེས་རྣམ་པ་ཀུན་དུ་བརྟག་ཏུ་མེད་པའི་ཕྱིར་རོ། །",
            "འདི་ལྟར་ཁ་དོག་དང་དབྱིབས་དག་ལ་ནི་",
            "དེ་ནི་འདིའོ་ཞེས་བརྟག་ཏུ་རུང་གི །",
            " དེ་ནི་ཁ་དོག་དང་དབྱིབས་ཀྱི་བདག་ཉིད་",
            "མ་ཡིན་པའི་ཕྱིར་སྔོན་པོ་དང་སེར་པོ་དང་། ",
            "དམར་པོ་དང་དཀར་པོ་དང་རིང་པོ་དང་ཐུང་ངུ་དང་། ",
            "མཐོན་པོ་དང་། ",
            "དམའ་བ་ལ་སོགས་པའི་རྣམ་པ་ཐམས་ཅད་ཀྱིས་",
            "བརྟག་པར་མི་ནུས་པའི་ཕྱིར་རོ། །",
            "གསལ་མིན་གསལ་བྱེད་མེད་པའི་ཕྱིར། །",
            "ཞི་བ་གནོད་པ་མེད་པའི་ཕྱིར། །",
            "ཞེས་བྱ་བ་ཡང་དེ་ནི་གསལ་བར་བྱ་བ་མ་ཡིན་ཏེ",
            "གསལ་བྱེད་མེད་པའི་ཕྱིར་རོ། །",
            "གསལ་བྱེད་ཅེས་བྱ་བ་ནི་སྐྱེ་བ་དང་གནས་པ་དང་། ",
            "འཇིག་པ་དག་དང་། ",
            "སྐྱེས་པ་དང་།",
            "བུད་མེད་དང་། ",
            "མ་ནིང་ཞེས་བྱ་བ་དངོས་པོ་གཞན་གསལ་བར་བྱེད་པ་དག་།",
            "དེ་ལ་དེ་དག་མེད་པས་དེའི་ཕྱིར་གསལ་བར་བྱ་བ་མ་ཡིན་ནོ།།",
            "དེ་ནི་ཞི་བ་ཡིན་།",
            ""
        ],
        [
            "གནོད་པ་མེད་པའི་ཕྱིར་རོ། །",
            "འདི་ལྟར་དེ་ནི་སྐྱེ་བ་དང་། ",
            "རྒས་པ་དང་། ",
            "འཆི་བ་ལ་སོགས་པའི་གནོད་པ་མ་",
            "ལུས་པ་དང་བྲལ་བའི་ཕྱིར་རོ། །",
            "བརྟག་པར་བརྗོད་དེ་སྣང་མེད་པའི། །",
            "བདག་ཉིད་ཉིད་ཀྱིས་རྣམ་ཀུན་དུ། །",
            "རྣམ་རྟོག་མེད་པས་རྟག་ཕྱིར་དང་། །",
            "རྟག་ཏུ་དོན་ནི་རབ་བསྒྲུབ་ཕྱིར། །",
            "ཞེས་བྱ་བ་ཡང་དེ་ནི་རྟག་པར་བརྗོད་པ་ཡིན་",
            "ཏེསྣང་བ་མེད་པའི་བདག་ཉིད་ཉིད་ཀྱིས་",
            "རྣམ་པ་ཀུན་ཏུ་རྣམ་པར་རྟོག་པ་མེད་པས་རྟག་པའི་ཕྱིར་རོ། །",
            "འདི་ལྟར་གཟུགས་ཀྱི་མཐའ་ནི་རྡུལ་ཕྲ་རབ་ཀྱི་",
            "ཆ་ཤས་སུ་སྣང་བ་མེད་པར་འགྱུར་ལ",
            "རྡུལ་ཕྲ་རབ་ཀྱི་མཐའ་ཕྱོགས་ཆ་ཐ་དད་པའི་ཕྱིར་",
            "ནི་མཐར་སྣང་བ་མེད་པར་འགྱུར་རོ། །",
            "སེམས་དང་སེམས་ལས་བྱུང་བ་དག་གི་",
            "གནས་པའི་མཐའ་ནི་སྐད་ཅིག་མར་",
            "འཇུག་པ་ཡིན་ལདེ་ཡང་སྔོན་དང་བར་དང་",
            "ཐ་མའི་དུས་ཀྱི་བྱེ་བྲག་གིས་ཤིན་ཏུ་",
            "ཆ་ཕྲ་བའི་ཕྱིར་སྣང་བ་མེད་པ་ཉིད་དུ་འགྱུར་།",
            "ཆོས་ཀྱི་དབྱིངས་དེ་ལ་དེའི་དངོས་པོ་མེད་པའི་ཕྱིར་",
            "ཅི་ཞིག་རྟོག་ན་རྣམ་པར་རྟོག་པའི་ཤེས་པ་སྐྱེ་བར་།",
            ""
        ],
        [
            "རྣམ་པར་རྟོག་པ་སྐྱེ་བ་མེད་ན་ངོ་བོ་ཉིད་ཀྱིས་",
            "འཇིག་པ་མེད་པའི་ཕྱིར་དེ་ནི་རྟག་པ་ཡིན་པར་བརྗོད་དོ།།",
            "ཡང་ན་དེ་ནི་གང་གི་ཕྱིར་རྟག་ཏུ་སེམས་ཅན་གྱི་",
            "དོན་རབ་ཏུ་སྒྲུབ་པའི་ཕྱིར་ཡང་རྟག་པར་བརྗོད་།",
            "འདི་ལྟར་མདོ་སྡེ་དག་ལས། ",
            "ནམ་མཁའི་མཐའ་ཅི་ཙམ་པ་སེམས་ཅན་གྱི་མཐའ་དང་། ",
            "ལས་དང་ཉོན་མོངས་པའི་མཐའ་ཡང་དེ་ཙམ་པར་",
            "འཁོར་བའི་མཐའ་ཇི་སྲིད་ཀྱི་བར་དུ་རྒྱུན་མི་འཆད་པར་",
            "སྨོན་ལམ་ཆེན་པོ་མངོན་པར་སྒྲུབ་པ་དག་གིས་",
            "སེམས་ཅན་གྱི་དོན་མཛད་པའི་ཕྱིར་",
            "རྟག་པར་གསུངས་པ་ལྟ་བུའོ།།",
            "ཞི་བ་ངོ་བོ་ཉིད་སྟོང་ཕྱིར། །",
            "མཚན་མ་མེད་པ་དངོས་མེད་ཕྱིར། །",
            "མཚན་མ་ཉིད་དུ་མི་འགྲོ་དང་། །",
            "མཚན་མ་མེད་ཕྱིར་དེ་ཡང་ཡིན།།",
            "ཞེས་བྱ་བ་ནི་མཚན་ཉིད་ཇི་སྐད་བསྟན་པའི་",
            "སངས་རྒྱས་ཞེས་བྱ་བའི་ཚིག་གི་ལྷག་མའོ།།",
            "དེ་ནི་ཞི་བ་ཡང་ཡིན་།",
            ""
        ],
        [
            "ངོ་བོ་ཉིད་སྟོང་པའི་ཕྱིར་རོ། །",
            "འདི་ལྟར་ངོ་བོ་ཉིད་དུ་རྟོག་པ་ཡོད་ན་",
            "འབྱུང་བ་དང་འཇིག་པ་དང་། ",
            "འགྲོ་བ་དང་འོང་བ་དང་། ",
            "ཚིག་འཇུག་པ་ལ་སོགས་པའི་",
            "བྱ་བ་རྒྱུན་མི་འཆད་པའི་ཕྱིར་",
            "དངོས་པོ་རྣམས་བྱ་བ་དང་བཅས་པ་",
            "ལྟ་བུར་ངེས་པར་གཟུང་དུ་རུང་གི །",
            " ངོ་བོ་ཉིད་སྟོང་པ་ཉིད་ལ་ནི་",
            "བྱ་བ་ཐམས་ཅད་དང་བྲལ་བའི་ཕྱིར་",
            "བྱ་བ་ཅུང་ཟད་ཀྱང་མེད་པས་",
            "དེའི་ཕྱིར་དེ་ནི་ངོ་བོ་ཉིད་",
            "སྟོང་པའི་ཕྱིར་ཞི་བ་ཡིན་ནོ།།",
            "དེ་ནི་མཚན་མ་མེད་པ་ཡང་ཡིན་།",
            "དངོས་པོའི་ངོ་བོ་ཉིད་མེད་པའི་ཕྱིར་རོ། །",
            "འདི་ལྟར་ངོ་བོ་ཉིད་མེད་པ་",
            "ཁོ་ནའི་ཕྱིར་ཡོད་པ་དང་། ",
            "མེད་པ་ལ་སོགས་པའི་མཚན་མར་",
            "རྟོག་པར་མི་འཇུག་པའི་ཕྱིར་རོ། །",
            "ཡང་ན་དེ་ནི་མཚན་མ་མེད་པ་ཡང་ཡིན་ཏེ",
            "མཚན་མ་མེད་པ་ཉིད་དུ་མི་འགྲོ་བའི་ཕྱིར་དང་། ",
            "མཚན་མ་མེད་པའི་ཕྱིར་།",
            "དེ་ནི་གཞན་གང་ལ་ཡང་མཚན་མའི་",
            "ངོ་བོ་ཉིད་དུ་མི་འགྲོ་བའི་ཕྱིར་དང་། ",
            "རང་ཡང་མཚན་མར་རྟོག་པར་",
            "མི་བྱེད་པའི་ཕྱིར་རོ། །",
            "མཚན་མ་མེད་ཕྱིར་སྣང་བ་མེད།།",
            ""
        ],
        [
            "སྣང་མེད་ཕྱིར་ཡང་མཚན་མ་མེད།།",
            "མཚན་མ་མེད་ཅིང་སྣང་མེད་པ། །",
            "ལྟ་འདོད་བདག་ཉིད་གྲོལ་བས་མཐོང་།།",
            "ཞེས་བྱ་བ་ནི་གང་ཁོ་ནའི་ཕྱིར་དེ་མཚན་མ་",
            "མེད་པ་དེ་ཁོ་ནའི་ཕྱིར་སྣང་བ་མེད་པ་ཡིན་།",
            "རྟག་པ་དང་མི་རྟག་པ་དང་ཡོད་པ་དང་མེད་པ་",
            "ལ་སོགས་པའི་མཚན་མའི་ངོ་བོ་ཉིད་དུ་",
            "སྣང་བ་མེད་པའི་ཕྱིར་རོ། །",
            "གང་གི་ཕྱིར་སྣང་བ་མེད་པ་དེའི་ཕྱིར་",
            "ཡང་མཚན་མ་མེད་པ་ཉིད་ཡིན་ནོ།།",
            "གང་དག་དེ་མཐོང་བར་འདོད་པའི་",
            "རྣལ་འབྱོར་པ་གྲོལ་བའི་བདག་ཉིད་ཅན་",
            "དེ་དག་གིས་ཀྱང་སངས་རྒྱས་དེ་མཚན་མ་",
            "མེད་པ་དང་སྣང་བ་མེད་པ་ཉིད་དུ་མཐོང་།",
            "ཇི་སྐད་དུ། ",
            "བྱང་ཆུབ་སེམས་དཔའ་སྐྱེ་བ་གཅིག་གིས་",
            "ཐོགས་པས་ནི་དེ་བཞིན་གཤེགས་པ་གཟུགས་ལས་མི་མཐོང་།",
            ""
        ],
        [
            "མཚན་མ་ལས་མི་མཐོང་།",
            "ཡོན་ཏན་ལས་མི་མཐོང་།",
            "ཆོས་ལས་མི་མཐོང་།",
            "ཆོས་མ་ཡིན་པ་ལས་མི་མཐོང་ངོ་ཞེས་",
            "བྱ་བ་ལ་སོགས་པ་གསུངས་པ་ལྟ་བུའོ།།",
            "མི་གནས་མཚན་མ་མེད་པའི་ཕྱིར། །",
            "རྣམ་པར་མི་རྟོག་མི་གནས་ཕྱིར། །",
            "སྤྲོས་མེད་རྣམ་པར་མི་རྟོག་ཕྱིར། །",
            "དམིགས་མེད་དེར་འཛིན་མེད་པའི་ཕྱིར། །",
            "ཞེས་བྱ་བ་ཡང་སངས་རྒྱས་དེ་ནི་མི་གནས་པ་ཡིན་ཏེ",
            ""
        ],
        [
            "མཚན་མ་མེད་པའི་ཕྱིར་རོ། །",
            "འདི་ལྟར་སངས་རྒྱས་ལ་ནི་གཟུགས་སུ་རུང་བ་དང་",
            "མྱོང་བ་དང་མཚན་མར་འཛིན་པ་དང་། ",
            "མངོན་པར་འདུ་བྱེད་པ་དང་། ",
            "རྣམ་པར་ཤེས་པར་བྱེད་པ་ལ་སོགས་པའི་",
            "མཚན་མ་འགའ་ཡང་དམིགས་སུ་མེད་པའི་ཕྱིར་རོ། །",
            "དེ་ནི་རྣམ་པར་མི་རྟོག་པ་",
            "ཡིན་ཏེམི་གནས་པའི་ཕྱིར་རོ། །",
            "མི་གནས་ན་ཅི་ཞིག་ལ་རྣམ་པར་རྟོག་པར་འགྱུར་།",
            "དེའི་ཕྱིར་དེ་ཉིད་རྣམ་པར་མི་རྟོག་པ་ཡིན་ནོ།།",
            "དེ་ནི་སྤྲོས་པ་མེད་པ་ཡིན་།",
            "རྣམ་པར་མི་རྟོག་པའི་ཕྱིར་རོ། །",
            "འདི་ལྟར་རྣམ་པར་རྟོག་ན་ཇི་ལྟར་རྣམ་པར་རྟོག་པའི་",
            "དངོས་པོ་ལ་ཚིག་འཇུག་པ་ནི་སྤྲོས་པ་ཡིན་ན་",
            ""
        ],
        [
            "རྣམ་པར་རྟོག་པ་མེད་པ་ལ་ནི་སྤྲོས་པ་མེད་པའི་ཕྱིར་རོ། །",
            "དེ་ནི་དམིགས་པ་མེད་པ་ཡིན་ཏེ",
            "དམིགས་པ་དེར་འཛིན་པ་མེད་པའི་ཕྱིར་རོ། །",
            "རྣམ་པར་རྟོག་པ་མེད་པ་ཁོ་ནའི་ཕྱིར་",
            "དམིགས་པར་འཛིན་པར་མི་བྱེད་དོ།།",
            "ཇི་སྐད་བསྟན་པའི་སྐབས་ཀྱིས་སངས་རྒྱས་",
            "དེ་ཉིད་ཀྱང་ཇི་སྐད་བསྟན་པའི་ཚུལ་གྱིས་།",
            "སྐྱེ་བ་མེད་པ་རྣམ་པ་མེད།།",
            "འགྱུར་བ་མེད་པ་འོད་གསལ་བ། །",
            "མཉམ་པ་མི་མཉམ་མུ་མེད་པ། །",
            "རྣམ་པར་མི་རྟོག་མཚན་ཉིད་མེད།།",
            "ཅེས་བྱ་བ་དག་ཡིན་།",
            ""
        ],
        [
            "སྐྱེ་བ་མེད་པ་ཞེས་བྱ་བ་ནི་ཤེས་བྱའི་ངོ་བོ་ཉིད་",
            "ཡོངས་སུ་མ་གྲུབ་པས་བློ་སྐྱེ་བ་མེད་པའི་ཕྱིར་རོ། །",
            "རྣམ་པ་མེད་པ་ཞེས་བྱ་བ་ནི་ཁ་དོག་དང་",
            "དབྱིབས་ཀྱི་བདག་ཉིད་མ་ཡིན་པའི་ཕྱིར་རོ། །",
            "འགྱུར་བ་མེད་པ་ཞེས་བྱ་བ་ནི་",
            "བྱ་བ་ཐམས་ཅད་ཉེ་བར་ཞི་བའི་ཕྱིར་རོ། །",
            "འོད་གསལ་བ་ཞེས་བྱ་བ་ནི་ཉོན་མོངས་པ་དང་",
            "ཤེས་བྱའི་མུན་པ་དང་བྲལ་བའི་ཕྱིར་རོ། །",
            "མཉམ་པ་ཞེས་བྱ་བ་ནི་སྟོང་པ་ཉིད་ཀྱི་ངོ་བོ་ཉིད་",
            "ཡིན་པས་ཆོས་ཐམས་ཅད་དང་མཉམ་པ་ཉིད་ཀྱི་ཕྱིར་རོ། །",
            "མི་མཉམ་པ་ཞེས་བྱ་བ་ནི་ཉན་ཐོས་དང་",
            "རང་སངས་རྒྱས་ལ་སོགས་པ་གཞན་དག་དང་མི་མཉམ་པའི་ཕྱིར་རོ། །",
            "མུ་མེད་པ་ཞེས་བྱ་བ་ནི་ཆོས་ཀྱི་དབྱིངས་ལ་དམིགས་པའི་ཕྱིར་རོ། །",
            "རྣམ་པར་མི་རྟོག་པ་ཞེས་བྱ་བ་ནི་མངོན་སུམ་གྱི་",
            "མཚན་ཉིད་ཡིན་པས་རྟོག་པ་དང་རྗེས་སུ་དྲན་པའི་",
            "རྣམ་པར་རྟོག་པ་དག་མི་འཇུག་པའི་ཕྱིར་རོ། །",
            "མཚན་ཉིད་མེད་པ་ཞེས་བྱ་བ་ནི་འབྱུང་བ་དང་འབྱུང་བ་ལས་",
            "གྱུར་པའི་མཚན་ཉིད་དག་གིས་མཚོན་པར་བྱ་བ་མ་ཡིན་པའི་ཕྱིར་རོ། །",
            "དེ་དག་ཕྱོགས་སུ་བྱས་ནས་",
            "སྔར་བསྟན་པའི་གཏན་ཚིགས་རྣམས་དང་སྦྱར་ནས",
            "མཁའ་བཞིན་དེ་ལ་ལྟ་མེད་པར། །",
            "བདག་ཉིད་ཆེན་པོ་དེ་དག་བལྟ།།",
            "ཞེས་བྱ་བས་ཕྱོགས་དང་ཕྱོགས་ཀྱི་ཆོས་",
            "སྔར་བསྟན་པ་ཐམས་ཅད་ཀྱི་ཆོས་མཐུན་པའི་",
            "དཔེ་ནམ་མཁའ་བཞིན་ཞེས་བྱ་བ་འདི་དང་སྦྱར་།",
            "སངས་རྒྱས་དེ་ལྟ་བུ་དེ་ལ་བྱང་ཆུབ་སེམས་དཔའ་",
            "ས་བཅུ་པའི་དབང་ཕྱུག་བསོད་ནམས་དང་",
            "ཡེ་ཤེས་ཀྱི་ཚོགས་དཔག་ཏུ་མེད་པ་ཡང་དག་པར་",
            "ཉེ་བར་བསགས་པ་བདག་ཉིད་ཆེན་པོ་དེ་དག་ལྟ་བ་",
            "མེད་པའི་ཚུལ་གྱིས་ལྟ་བར་བྱེད་དོ་ཞེས་སྟོན་ཏོ།།",
            "བྱང་ཆུབ་སེམས་དཔའ་དེ་དག་ཉིད་ཀྱི་བསྔགས་པ་བརྗོད་པར་བྱ་།",
            ""
        ],
        [
            "གང་དག་རྣམ་པར་མི་རྟོག་པའི། །",
            "གནས་པས་ལྷུན་གྲུབ་དྲི་མ་མེད།།",
            "འདུད་པར་བྱེད་དང་ཡིད་བྱེད་དང་། །",
            "བརྗོད་ལ་སོགས་པ་བསལ་བ་དག །",
            " མགོན་པོ་ལ་ནི་ཕྱག་འཚལ་བ། །",
            "དེ་དག་ལ་ཡང་གུས་ཕྱག་འཚལ།།",
            "ཞེས་བྱ་བ་ནི་གང་དག་ལ་ལྷའི་",
            "གནས་པ་བསམ་གཏན་བཞི་དང་། ",
            "ཚངས་པའི་གནས་པ་ཚད་མེད་པ་",
            "བཞི་སྔར་གོམས་པར་བྱས་ནས་",
            "འཕགས་པའི་གནས་པ་སྟོང་པ་ཉིད་དང་། ",
            "མཚན་མ་མེད་པ་དང་། ",
            "སྨོན་པ་མེད་པའི་བདག་ཉིད་རྣམ་པར་",
            "མི་རྟོག་པའི་གནས་པས་རྩོལ་བ་མེད་པར་",
            "ལྷུན་གྱིས་གྲུབ་པ་ལས་སྐྱེས་པའི་དྲི་མ་མེད་པའི་",
            "མིག་ཡོད་པ་དེ་དག་ནི་ཇི་སྐད་བསྟན་པ་དག་ཡིན་ནོ།།",
            "འདུད་པར་བྱེད་པ་ཞེས་བྱ་བ་ནི་",
            "ལུས་ཀྱི་ཐལ་མོ་སྦྱོར་བ་ལ་སོགས་པའོ།།",
            "ཡིད་ལ་བྱེད་པ་ཞེས་བྱ་བ་ནི་",
            "དེ་དང་འབྲེལ་པའི་ཡིད་ཉིད་དོ།།",
            ""
        ],
        [
            "བརྗོད་ཅེས་བྱ་བ་ནི་བསྟོད་ར་",
            "ལ་སོགས་པའི་ཚིག་བརྗོད་པའོ།།",
            "ཐབས་ལ་མཁས་པས་ཀུན་རྫོབ་ཏུ་",
            "ལས་རྣམ་པ་གསུམ་པོ་དེ་དག་ལ་སོགས་པ་",
            "བྱེད་དུ་ཟིན་ཀྱང་དོན་དམ་པར་བྱེད་པ་པོ་མེད་པའི་ཕྱིར། ",
            "སུས་ཀྱང་ལས་དེ་བྱས་པ་མེད་པའི་ཕྱིར་",
            "ལས་སུ་རྟོག་པ་བསལ་བ་དག །",
            " ཇི་སྐད་བསྟན་པའི་སྟོན་པ་མགོན་པོ་ལ་",
            "རྣམ་པ་དེ་ལྟ་བུས་ཕྱག་འཚལ་བ་དེ་དག་ལ་ཡང་",
            "ཁོ་བོས་གུས་པར་ཕྱག་འཚལ་ལོ་ཞེས་བྱ་བར་སྦྱར་རོ། །",
            "ཡང་ཞེས་བྱ་བའི་སྒྲས་ནི་བྱང་ཆུབ་སེམས་དཔའ་",
            "རྣམ་པར་མི་རྟོག་པའི་ཡེ་ཤེས་ཤིན་ཏུ་གོམས་པར་",
            "བྱས་པ་འདོད་པ་ཙམ་གྱིས་རྟོགས་པར་བྱ་བ་ཡང་",
            "དག་པར་རྫོགས་པར་བྱང་ཆུབ་པར་འགྱུར་བ་",
            "དེ་དག་ལ་ཡང་གུས་པར་ཕྱག་འཚལ་བ་ན་",
            "རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་",
            "ཤེས་མངོན་པར་རྫོགས་པར་སངས་རྒྱས་པ་",
            "འཇིག་རྟེན་གྱི་མགོན་པོ་གཅིག་པུ་དེ་ལ་",
            "གུས་པར་ཕྱག་འཚལ་བ་ལྟ་སྨོས་ཀྱང་",
            "ཅི་དགོས་ཞེས་བྱ་བའི་དོན་སྟོན་ཏོ།།།།",
            "དབུ་མའི་སྙིང་པོའི་འགྲེལ་པ་རྟོག་གེ་འབར་བ། ",
            "བམ་པོ་བཅུ་གཅིག་པ། ",
            "གལ་ཏེ་རྣམ་པ་དེ་ལྟ་བུ་ཡིན་ན་",
            "ཇི་ལྟར་དེ་སངས་རྒྱས་དང་བདེ་བར་གཤེགས་པ་ལ་",
            "སོགས་པའི་ཚིག་ཏུ་བརྗོད་པ་ཉིད་དུ་རུང་ཞེ་།",
            "བཤད་པ། ",
            "སངས་རྒྱས་ལ་སོགས་སྒྲོ་བཏགས་པས། །",
            "སྒྲུབ་དང་རྗེས་སུ་མཐུན་པར་བསྟན།།",
            "དེ་ཉིད་དུ་ན་རྣམ་ཀུན་ཏུ། །",
            "རྣམ་བརྟག་མིན་ཕྱིར་བརྗོད་མི་འདོད།།",
            ""
        ],
        [
            "ཅེས་བྱ་བ་ནི་རྟོག་པ་མེད་པའི་",
            "ཚུལ་གྱིས་རྟོགས་པ་ཉིད་ཅེས་བྱ་བ་ལ་སོགས་པ་",
            "ཇི་སྐད་བསྟན་པ་དག་གིས་",
            "སངས་རྒྱས་ལ་སོགས་པའི་ཚིག་ཏུ་",
            "བརྗོད་པར་བྱ་བ་མ་ཡིན་དུ་ཟིན་ཀྱང་",
            "ཀུན་རྫོབ་ཏུ་ཆོས་ཐམས་ཅད་རྟོགས་པའི་ཕྱིར་",
            "སངས་རྒྱས་དང་བགྲོད་པར་བྱ་བར་",
            "ལེགས་པར་གཤེགས་པའི་ཕྱིར། ",
            "བདེ་བར་གཤེགས་པ་དང་། ",
            "དེ་བཞིན་དུ་གཤེགས་པའི་ཕྱིར་",
            "དེ་བཞིན་གཤེགས་པ་དང་། ",
            "བསོད་ནམས་ཀྱི་ཕུང་པོ་དཔག་ཏུ་མེད་པ་",
            "ཡང་དག་པར་ཉེ་བར་བསགས་པ་",
            "སྐལ་བ་དང་ལྡན་པའི་ཕྱིར་",
            "བཅོམ་ལྡན་འདས་དང་། ",
            "མཆོད་པར་འོས་པའི་ཕྱིར་དགྲ་བཅོམ་པ་དང་། ",
            "གཞན་གྱི་དྲིང་མི་འཇོག་པར་མཁྱེན་པའི་ཕྱིར་རང་བྱུང་དང་། ",
            "བདུད་བཞི་ལས་རྣམ་པར་རྒྱལ་བའི་ཕྱིར་རྒྱལ་བ་དང་། ",
            "སྐུ་དང་གསུང་དང་ཐུགས་ཐུབ་པའི་ཕྱིར་",
            "ཐུབ་པ་ཞེས་བྱ་བ་ལ་སོགས་པ་དག་ཏུ་",
            "སྒྲོ་བཏགས་པས་ཚུལ་ཁྲིམས་དང་། ",
            "ཏིང་ངེ་འཛིན་དང་། ",
            "ཤེས་རབ་དང་། ",
            "ཡེ་ཤེས་ཞེས་བྱ་བ་དག་གི་སྒྲུབ་པ་དང་",
            "རྗེས་སུ་མཐུན་པར་བསྟན་པར་ཟད་ཀྱི། ",
            "དོན་དམ་པར་དེ་ཉིད་དུ་རྣམ་པ་ཀུན་ཏུ་",
            "རྣམ་པར་བརྟག་པར་བྱ་བ་མ་ཡིན་པའི་ཕྱིར། །",
            "བརྗོད་པར་བྱ་བ་མ་ཡིན་པ་ཉིད་དུ་འདོད་དོ།།",
            "ཇི་ལྟར་རྣམ་པར་བརྟགས་པའི་དངོས་པོ་ལ་ནི་",
            "རྣམ་པའི་ཁྱད་པར་དག་སྒྲོ་བཏགས་ནས་",
            "བརྗོད་པར་བྱ་བ་དག་ཏུ་སྦྱར་དུ་རུང་གི །",
            " འདི་ནི་ཡུལ་ཉིད་དུ་རྣམ་པར་བརྟག་པར་",
            "བྱ་བ་མ་ཡིན་པ་ཁོ་ནའི་ཕྱིར། ",
            "འདི་ལ་ཚིག་དག་ལྡོག་འགྱུར་ཞིང་།",
            "འདི་ནི་སེམས་ཀྱི་སྤྱོད་ཡུལ་མིན།།",
            "ཞེས་བྱ་བ་ནི་དངོས་པོ་སོ་སོར་",
            "རྣམ་པར་རིག་པའི་མཚན་ཉིད་ཀྱི་",
            "རྣམ་པར་ཤེས་པའི་ཚོགས་དྲུག་པོ་དག་གི་",
            "ཡུལ་མ་ཡིན་པའི་ཕྱིར་རོ། །",
            "འདི་ནི་ཞེས་བྱ་བའི་སྒྲ་ནི་",
            "དེ་ཉིད་དང་ཡེ་ཤེས་གཉི་ག་ལ་སྙེགས་ཏེ",
            "དམིགས་པ་དང་དམིགས་པར་བྱེད་པ་",
            "མཉམ་པ་ཉིད་ཀྱིས་དེ་ཉིད་དང་",
            "ཡེ་ཤེས་གཉིས་ཐ་མི་དད་པའི་ཕྱིར་རོ། །",
            "འདི་ལ་ཀུན་རྟོག་ལྡོག་འགྱུར་ཞིང་།།",
            ""
        ],
        [
            "ཤེས་པ་འཇུག་པར་མི་འགྱུར་རོ། །",
            "ཞེས་བྱ་བ་ནི་ཡིད་ཀྱི་རྣམ་པར་ཤེས་པས་",
            "བརྟག་པར་བྱ་བ་མ་ཡིན་པའི་ཕྱིར་དང་། ",
            "རྟོག་གེའི་ཡུལ་མ་ཡིན་པའི་",
            "ཕྱིར་རོ་ཞེས་བྱ་བར་བསམས་སོ།།",
            "གྲངས་མེད་བསོད་ནམས་ཚོགས་ལྡན་ཞིང་།།",
            "ཤེས་བྱ་མཐའ་ཡས་མཁྱེན་གྱུར་པའི། །",
            "སངས་རྒྱས་རྣམས་ཀྱི་ཆོས་སྐུ་འདི། །",
            "སྤྲོས་པ་ཉེར་ཞི་ཞི་བ་ཡིན།།",
            "ཞེས་བྱ་བ་ནི་བསྐལ་པ་གྲངས་མེད་པ་",
            "གསུམ་དུ་བསོད་ནམས་ཀྱི་ཚོགས་ཡང་དག་པར་",
            "བསགས་པ་དང་ལྡན་ཞིང་ཤེས་བྱ་དུས་གསུམ་དང་",
            "བརྗོད་པར་བྱ་བ་མ་ཡིན་པ་དང་། ",
            "འདུས་མ་བྱས་པ་མཐའ་ཡས་པ་དག་ལེགས་པར་",
            "མཁྱེན་པར་གྱུར་པའི་སངས་རྒྱས་ཆོས་ཐམས་ཅད་ཀྱི་",
            "ངོ་བོ་ཉིད་ཡོངས་སུ་མ་གྲུབ་པའི་ཕྱིར། ",
            "ཡེ་ཤེས་ཀྱི་སྐད་ཅིག་མ་སྐྱེ་བ་མེད་པའི་",
            "ངོ་བོ་ཉིད་གང་ཡིན་པ་སངས་རྒྱས་སུ་",
            "བསྟན་པ་དེ་ཉིད་སྟོབས་དང་། ",
            "མི་འཇིགས་པ་དང་། ",
            "མ་འདྲེས་པ་ལ་སོགས་པ་སངས་རྒྱས་ཀྱི་",
            "ཆོས་རྣམས་ཀྱི་གཞིར་གྱུར་པའི་ཕྱིར་",
            "སངས་རྒྱས་རྣམས་ཀྱི་ཆོས་ཀྱི་སྐུ་ཡིན་ཏེ",
            "འདི་ནི་ཚིག་ཏུ་བརྗོད་པ་ཐམས་ཅད་ཉེ་བར་",
            "ཞི་བའི་ཕྱིར་སྤྲོས་པ་ཉེ་བར་ཞི་བ་ཡིན་།",
            ""
        ],
        [
            "རང་ཉིད་བསྙེངས་པ་དང་བྲལ་བའི་ཕྱིར་དང་། ",
            "གཞན་དག་གི་འཇིགས་པ་སེལ་བའི་ཕྱིར་ཞི་བ་ཡིན་།",
            "དེ་བཞིན་གཤེགས་པའི་ཡེ་ཤེས་ཀྱི་ཕྱག་རྒྱའི་མདོ་ལས། ",
            "ཡང་དག་པ་གང་ཡིན་པ་",
            "དེ་ནི་དེ་བཞིན་གཤེགས་པའི་སྐུ་།",
            "དེ་ནི་མིག་གི་ལམ་ཐམས་ཅད་ལས་",
            "ཡང་དག་པར་འདས་པའོ།།",
            "དེ་ནི་སྐུ་མེད་པ་དང་། ",
            "མ་བྱས་པ་དང་། ",
            "མ་བྱུང་བ་དང་། ",
            "མ་འགགས་པ་དང་། ",
            "འདུས་པ་ལས་མ་བྱུང་བ་དང་། ",
            "མ་སྐྱེས་པ་དང་། ",
            "མ་བཞུགས་པ་དང་། ",
            "མངོན་པར་མ་གྲུབ་པ་དང་། ",
            "མཐའ་ཡས་པ་དང་། ",
            "མུ་མེད་པ་དང་། ",
            "ཞི་བ་དང་། ",
            "རབ་ཏུ་ཞི་བའོ་ཞེས་བྱ་བ་ལ་སོགས་པ་",
            "ཇི་སྐད་གསུངས་པ་ལྟ་བུའོ།།",
            "དེ་ཉིད་རིགས་པས་བསྒྲུབ་པར་བྱ་།",
            "ཤ་ཡི་མིག་གིས་དེ་བལྟ་མིན།།",
            ""
        ],
        [
            "ལྷ་ཡི་མིག་གིས་བལྟ་མ་ཡིན།།",
            "རྟོག་བཅས་རྣམ་རྟོག་མེད་པ་ཡི། །",
            "ཤེས་པས་ཀྱང་ནི་མཐོང་བར་དཀའ།།",
            "ཞེས་བྱ་བ་ནི་གང་དག་དེ་བཞིན་གཤེགས་པ་ནི་ཐག་རིང་བ་དང་བསྒྲིབས་པའི་ཕྱིར་",
            "མི་མཐོང་ངོ་སྙམ་དུ་རྟོག་པ་དང་། ",
            "གཞན་དག་དེ་བཞིན་གཤེགས་པ་དེ་ཐག་",
            "ཉེ་ན་མཐོང་ངོ་སྙམ་དུ་རྟོག་པ་དེ་དག་གི་",
            "ཕྱིར་ཤའི་མིག་གིས་དེ་བལྟ་བ་མ་ཡིན་པ་",
            "ཉིད་ཀྱིས་ཡུལ་ན་མི་གནས་པ་ཉིད་དུ་སྟོན་ཏེ",
            "ཤའི་མིག་དྲི་མ་མེད་པ་ནི་བསྒྲིབས་པ་དང་",
            "སྐལ་བ་དག་ལ་ཡང་འཇུག་པའི་ཕྱིར་རོ། །",
            "ལྷའི་མིག་གིས་བལྟ་བ་མ་ཡིན་པ་ཉིད་ནི་",
            "དེ་ལ་གཟུགས་ཆ་ཕྲ་བ་ཡང་མེད་པའི་ཕྱིར་།",
            "ལྷའི་མིག་གིས་ནི་སྲིད་པ་བར་མའི་ཕུང་པོ་",
            "ཤིན་ཏུ་ཆ་ཕྲ་བ་ཡང་མཐོང་བའི་ཕྱིར་རོ། །",
            "རྟོག་པ་དང་བཅས་པ་ནི་རྗེས་སུ་དཔག་པའི་ཤེས་པ་།",
            ""
        ],
        [
            "རྟོག་པ་དང་རྗེས་སུ་དྲན་པའི་",
            "རྣམ་པར་རྟོག་པ་ཡོད་པའི་ཕྱིར་རོ། །",
            "རྣམ་པར་རྟོག་པ་མེད་པ་ནི་མངོན་སུམ་གྱི་ཤེས་པ་།",
            "དངོས་པོ་ཙམ་ལ་དམིགས་པའི་ཕྱིར་རོ། །",
            "ཤེས་པ་དེ་ཉིད་ཀྱིས་ཀྱང་མཐོང་བར་དཀའ་བའི་",
            "ཕྱིར་རྣམ་པ་ཐམས་ཅད་དུ་ཤེས་པ་",
            "ཐམས་ཅད་ཀྱི་ཡུལ་མ་ཡིན་པ་ཉིད་དུ་བསྟན་ཏོ།།",
            "དེ་ཉིད་ཀྱི་ཕྱིར། ",
            "མཐོ་རིས་སྡིག་ཅན་ཡུལ་མིན་དང་། །",
            "ཉོན་མོངས་མེད་པ་དེ་བཅས་མིན།།",
            "ཉི་མ་དམུས་ལོང་ཡུལ་མིན་ལྟར། །",
            "དེ་ཡང་རྟོག་གེའི་སྤྱོད་ཡུལ་མིན།།",
            "ཞེས་བྱ་བ་ལ་མཐོ་རིས་ཞེས་བྱ་བའི་",
            "ཚིག་གི་ཕྲད་ནི་བདག་གིར་འཛིན་པའི་ཚིག་ཡིན་།",
            "དེ་དང་བྲལ་བའི་ཕྱིར་མཐོ་རིས་ཏེ་ལྷའི་གནས་སོ།།",
            ""
        ],
        [
            "དེ་ནི་དགེ་བའི་ལས་ཀྱི་འབྲས་བུ་ཡིན་པའི་ཕྱིར་",
            "སྡིག་ཅན་རྣམས་ཀྱིས་བསྒྲུབ་པར་བྱ་བ་ཉིད་ཀྱང་",
            "མ་ཡིན་ན་དེ་དག་གི་སྤྱོད་ཡུལ་དུ་",
            "མི་འགྱུར་བ་ལྟ་སྨོས་ཀྱང་ཅི་།",
            "ཉོན་མོངས་པ་ཞེས་བྱ་བ་ནི་འཁོར་བའི་",
            "ཉེས་རྩོམ་ཐམས་ཅད་ཀྱི་རྒྱུ་ཡིན་།",
            "ཉོན་མོངས་པ་རྣམས་སོ།།",
            "ཉོན་མོངས་པ་མེད་པ་ནི་དེ་དག་",
            "སྐྱེ་བར་བྱ་བའི་བསམ་གཏན་ནོ།།",
            "དེ་ནི་ཉོན་མོངས་པ་དེ་དང་",
            "བཅས་པ་རྣམས་ཀྱིས་སྐྱེད་པར་མི་ནུས་སོ།།",
            ""
        ],
        [
            "ཉི་མ་ནི་དམུས་ལོང་རྣམས་ཀྱིས་",
            "མ་མཐོང་མི་མཐོང་མཐོང་བར་མི་འགྱུར་།",
            "དེ་དག་གི་ཡུལ་མ་ཡིན་པ་དེ་བཞིན་དུ་",
            "ཆོས་ཀྱི་སྐུ་དེ་ཡང་རང་དང་གཞན་གྱི་སྡེ་པའི་",
            "རྟོག་གེ་པ་འབད་པའི་བློ་གྲོས་ཅན་རྣམས་ཀྱིས་",
            "རྗེས་སུ་དཔག་པས་ཀྱང་མཐོང་བར་མི་ནུས་ཏེ",
            "དེ་དག་གི་སྤྱོད་ཡུལ་མ་ཡིན་ནོ།།",
            "ཅིའི་ཕྱིར་དེ་དག་གིས་མི་མཐོང་ཞེ་།",
            "གང་གི་ཕྱིར་དེ་ནི། ",
            "ཡོད་མིན་མེད་མིན་ཡོད་མེད་མིན།།",
            "དེ་ལས་གཞན་མིན་གཞན་མ་ཡིན།།",
            ""
        ],
        [
            "ཞེས་བྱ་བ་ལ་དེ་ནི་གཟུགས་ལ་སོགས་པ་",
            "བཞིན་དུ་ཡོད་པ་མ་ཡིན་།",
            "ཡོད་པའི་བློའི་སྤྱོད་ཡུལ་མ་ཡིན་པའི་ཕྱིར་རོ། །",
            "རི་བོང་གི་རྭ་ལ་སོགས་པ་",
            "བཞིན་དུ་མེད་པ་ཡང་མ་ཡིན་།",
            "མེད་པའི་བློའི་ཡུལ་མ་ཡིན་པའི་ཕྱིར་རོ། །",
            "ཡོད་མེད་ཀྱང་མ་ཡིན་།",
            "གཉི་གའི་བློས་ངེས་པར་གཟུང་དུ་མེད་པའི་ཕྱིར་རོ། །",
            "དེ་དག་ལས་གཞན་པ་ཡང་མ་ཡིན་།",
            "ཡོད་པ་ལ་སོགས་པ་དག་ལས་",
            "གཞན་པའི་མཚན་ཉིད་མེད་པའི་ཕྱིར་རོ། །",
            "གཞན་པ་ཡང་མ་ཡིན་།",
            "ཀུན་རྫོབ་ཏུ་རྣམ་གྲངས་ལས་དེ་ཉིད་ཡོད་པ་ལ་",
            "སོགས་པ་དག་ཏུ་བརྗོད་པར་བྱ་བ་ཡིན་པའི་ཕྱིར་རོ། །",
            "དེ་ཇི་ལྟར་ཡོད་པ་ཉིད་ཡིན་ཞེ་།",
            ""
        ],
        [
            "སྟོབས་དང་།",
            "མི་འཇིགས་པ་དང་། ",
            "སངས་རྒྱས་ཀྱི་ཆོས་མ་འདྲེས་པ་",
            "འདུས་པའི་བདག་ཉིད་ཡིན་པའི་ཕྱིར་རོ། །",
            "ཇི་ལྟར་མེད་པ་ཉིད་ཡིན་ཞེ་།",
            "རྒྱུ་དང་རྐྱེན་གྱི་ཚོགས་པ་ཐ་དད་པ་",
            "དག་ལ་ངོ་བོ་ཉིད་མེད་པའི་ཕྱིར་རོ། །",
            "ཇི་ལྟར་ཡོད་མེད་ཉིད་ཡིན་ཞེ་།",
            "གཉི་ག་དང་འབྲེལ་པ་ལས་",
            "ཉེ་བར་གདགས་པའི་ཕྱིར་རོ། །",
            "མུ་སྟེགས་ཅན་དག་གིས་ཡོངས་སུ་བཏགས་པའི་",
            "བདག་དམ་པ་ཡང་རྣམ་པར་རྟོག་པ་མེད་པ་དང་། ",
            "རྟག་པ་དང་འགྱུར་བ་མེད་པ་",
            "དེ་ལྟ་བུའི་རྣམ་པ་ཉིད་དུ་འདོད་ན་",
            "དེ་ལས་ཆོས་ཀྱི་སྐུ་འདི་ཁྱད་པར་ཅི་ཡོད་ཅེ་ན",
            "དེ་ནི་དེ་དག་ནི་ཕྲ་བ་ཉིད་ཀྱི་ཡོན་ཏན་དང་",
            "ལྡན་པའི་ཕྱིར་ཕྲ་བར་བསྟན་ཅིང་ཆེན་པོ་",
            "ཉིད་ཀྱི་ཡོན་ཏན་དང་ལྡན་པའི་ཕྱིར་ནི་ཆེན་པོར་།",
            "གཅིག་པ་ཉིད་ཀྱི་ཡོན་ཏན་དང་",
            "ལྡན་པའི་ཕྱིར་ནི་གཅིག་ཏུ་བསྟན།།",
            ""
        ],
        [
            "ཐམས་ཅད་དུ་སོང་བའི་ཕྱིར་ནི་",
            "རིང་བ་དང་ཉེ་བ་ལ་ཁྱབ་པར་བསྟན་གྱི། ",
            "ཆོས་ཀྱི་སྐུ་ནི། ",
            "ཕྲ་བ་མ་ཡིན་ཆེན་པོ་མིན།།",
            "གཅིག་མིན་རིང་མིན་ཉེ་བའང་མིན།།",
            "ཞེས་བྱ་བ་ནི་དེ་ཡོན་ཏན་ཅན་",
            "མ་ཡིན་པའི་ཕྱིར་དང་ཡུལ་ན་",
            "མི་གནས་པའི་ཕྱིར་རོ། །",
            "དེ་བཞིན་དུ་རྣམ་པར་མི་རྟོག་པའང་",
            "སྐྱེས་བུར་སྨྲ་བ་དག་ནི་",
            "སྐྱེས་བུ་འགྲོ་བ་སྐྱེ་བའི་རྒྱུ་ཡིན་པར་འདོད་ལ",
            "གཙོ་བོར་སྨྲ་བ་དག་ནི་",
            "གཙོ་བོ་འགྲོ་བ་མཐའ་དག་",
            "གསལ་བར་བྱེད་པའི་རྒྱུ་ཡིན་པར་",
            "འདོད་པས་ཆོས་ཀྱི་སྐུ་ནི་དེ་དག་དང་",
            "མཚན་ཉིད་མི་འདྲ་བ་ཉིད་དུ་བསྟན་པའི་ཕྱིར། ",
            "བཤད་པ། ",
            "དེ་ལ་ཅུང་ཟད་ཇི་ལྟར་ཡང་། །",
            "སྐྱེ་བ་མེད་ཅིང་གསལ་བ་མེད།།",
            "ཅེས་བྱ་བ་ནི་དངོས་པོ་མེད་པ་ཉིད་ལ་",
            "རྒྱུ་ཉིད་དང་གསལ་བྱེད་ཉིད་མེད་པའི་ཕྱིར་རོ་",
            "ཞེས་བྱ་བའི་ཐ་ཚིག་གོ།།",
            "དེ་བཞིན་དུ་གྲོལ་བའི་བདག་ཀྱང་",
            "འཇིག་རྟེན་གྱི་མཐར་སོང་ནས་",
            "འཇིག་རྟེན་འདུས་པ་ཞེས་བྱ་བའི་ཐར་པ་ན་གནས་།",
            ""
        ],
        [
            "སྐྱེས་བུ་མུན་པའི་མཐར་གྱུར་པ་མཐོང་ན་",
            "དེར་བག་ལ་ཞ་བར་འདོད་ཀྱི། ",
            "འདི་ནི་བལྟ་བར་བྱ་བ་མ་ཡིན་ཞིང་མཐོང་བ་མེད་།",
            "འདི་ལ་འགའ་ཡང་གནས་པ་མེད།།",
            "འགའ་ཡང་བག་ལ་ཞར་མི་འགྱུར།།",
            "ཞེས་བྱ་བ་ནི་གྲོལ་བའི་ལམ་ཡང་དག་པར་",
            "བསྐྱེད་པ་དེ་ཡང་དེ་ཁོ་ན་བཞིན་དུ་སྣང་བ་",
            "མེད་པ་ན་རང་དང་གཞན་དམིགས་སུ་མེད་པའི་ཕྱིར་",
            "གར་ཡང་གནས་པ་དང་བག་ལ་ཞ་བར་འགྱུར་བ་མེད་དོ།།",
            "ཚངས་པར་སྨྲ་བ་དག་ཚངས་པ་ནི་",
            "འཇིག་རྟེན་ཐམས་ཅད་ཀྱི་དམ་པ་དང་། ",
            "འགྲོ་བ་རྣམས་ཀྱི་མེས་པོ་ཡིན་པར་",
            "འདོད་པས་དེ་ལས་འདིར་ཁྱད་པར་དུ་",
            "འཕགས་པ་ཉིད་ཡིན་པར་བསྟན་པའི་ཕྱིར་བཤད་པ། ",
            "ཚངས་ལ་སོགས་པ་གང་མི་རྟོགས།།",
            "དེ་ནི་ཚངས་པ་དམ་པ་ཡིན།།",
            ""
        ],
        [
            "ཞེས་བྱ་བ་ནི་ཚངས་པ་དང་། ",
            "ཁྱབ་འཇུག་དང་། ",
            "དབང་ཕྱུག་ཆེན་པོ་ལ་སོགས་པ་དེ་ཉིད་མཐོང་བའི་",
            "མངོན་པའི་ང་རྒྱལ་དང་ལྡན་པ་དམིགས་པའི་",
            "ལྟ་བ་ཅན་དག་གིས་གང་མི་རྟོགས་པ་",
            "དེ་ནི་ཚངས་པ་དམ་པ་ཡིན་ཏེཚངས་པ་",
            "ཞེས་བྱ་བའི་སྒྲ་འདི་སྐྱེ་དགུའི་བདག་པོ་དང་། ",
            "མྱ་ངན་ལས་འདས་པ་གཉི་ག་ལ་ཡང་",
            "སྙེགས་མོད་ཀྱི་འདིར་ནི་མྱ་ངན་ལས་",
            "འདས་པ་ཉིད་ཡིན་པར་གཟུང་།",
            "དེ་ནི་དེ་དག་གིས་རྟོགས་པར་མི་རིགས་།",
            "དམིགས་པ་ཅན་གྱི་ཤེས་པས་",
            "བལྟ་བར་བྱ་བ་མ་ཡིན་པའི་ཕྱིར་རོ། །",
            "གང་དག་གིས་མི་བསླུ་བའི་ཚིག་གི་དབང་དུ་བྱས་།",
            "བདེན་པ་ལས་ལྷག་པའི་ཆོས་མེད་དོ་ཞེས་ཟེར་བ་",
            "དེ་དག་ཀྱང་འདུས་བྱས་ཡིན་པའི་ཕྱིར་དང་། ",
            "སྤྲོས་པ་དང་བཅས་པ་ཡིན་པའི་ཕྱིར་གཅིག་ཏུ་",
            "བདེན་པ་ཉིད་མ་ཡིན་པར་བསྟན་པའི་ཕྱིར་བཤད་པ། ",
            "དེ་ནི་བདེན་པ་དམ་པ་ཞེས། །",
            "ཐུབ་པ་བདེན་པ་གསུང་བས་གསུངས།།",
            "ཞེས་བྱ་བ་ནི་མངོན་པར་འདུ་བྱེད་པ་མེད་པ་",
            "དེ་ནི་མ་ལོག་པ་ཉིད་ཡིན་པའི་ཕྱིར་གཅིག་ཏུ་",
            "བདེན་པ་དམ་པའོ་ཞེས་ཐུབ་པ་ཡང་དག་པ་",
            "ཇི་ལྟ་བ་བཞིན་གྱི་བདེན་པ་གསུང་བ་ཉིད་ཀྱིས་",
            "རྡོ་རྗེ་གཅོད་པ་ལ་སོགས་པའི་མདོ་ལས། ",
            "ཇི་ཙམ་དུ་འདུས་བྱས་པ་དེ་ཙམ་དུ་བརྫུན་།",
            ""
        ],
        [
            "ཅི་ཙམ་དུ་འདུས་མ་བྱས་པ་",
            "དེ་ཙམ་དུ་མི་བརྫུན་ནོ་ཞེས་གསུངས་སོ།།",
            "ཚངས་པ་ཆེན་པོ་ནི་སྟོང་ལ་དབང་བསྒྱུར་བའི་",
            "ཕྱིར་གནས་པ་ཆེན་པོ་ཉིད་ཡིན་།",
            "དབང་ཕྱུག་ལ་སོགས་པ་དག་ནི་རང་གི་",
            "འཁོར་གྱིས་བསྙེན་བཀུར་བྱེད་པའི་ཕྱིར་",
            "གནས་པ་ཆེན་པོ་ཉིད་ཡིན་གྱི། ",
            "འདི་ལ་ནི། ",
            "འཕགས་པ་སྤྱན་རས་གཟིགས་དབང་དང་། །",
            "འཕགས་པ་བྱམས་པ་ལ་སོགས་པ། །",
            "མཁས་པ་ཐུབ་པ་མང་པོ་དག །",
            " བསྙེན་མེད་ཚུལ་གྱིས་དེ་བསྙེན་བྱེད།།",
            "ཅེས་བྱ་བ་ནི་འཕགས་པ་སྤྱན་རས་གཟིགས་དབང་ཕྱུག་དང་། ",
            "འཕགས་པ་བྱམས་པ་དང་། ",
            "ཀུན་དུ་བཟང་པོ་དང་། ",
            "འཇམ་དཔལ་གཞོན་ནུར་གྱུར་པ་ལ་སོགས་པ་",
            "ཕ་རོལ་ཏུ་ཕྱིན་པ་ཐམས་ཅད་ཡོངས་སུ་རྫོགས་པས་",
            "ས་བཅུ་པའི་དབང་ཕྱུག་བརྙེས་པ་དམིགས་སུ་",
            "མེད་པ་གོམས་པར་བསྒོམས་པས་དྲི་མ་མེད་པ། ",
            "ངོ་བོ་ཉིད་ཀྱིས་དམིགས་པ་མེད་པ་ལ་མཁས་པ། ",
            "ཐུབ་པ་མང་པོ་དག་ཀྱང་ལུས་དང་ངག་དང་",
            "ཡིད་ངོ་བོ་ཉིད་མེད་པ་སྒྱུ་མ་ལྟ་བུའི་ཕྱག་འཚལ་བ་དང་། ",
            "བསྟོད་ར་དང་བསམ་པ་དག་གིས་དེ་ལ་",
            "བསྙེན་བཀུར་བྱ་བ་མེད་པའི་ཚུལ་གྱིས་",
            "བསྙེན་བཀུར་བྱེད་དེབསྙེན་བཀུར་བྱ་བ་",
            "མེད་པ་ཉིད་བསྙེན་བཀུར་ཡིན་པའི་ཕྱིར་རོ། །",
            "གལ་ཏེ་སྤྲོས་པ་མེད་པ་དང་རྣམ་པར་",
            "མི་རྟོག་པ་ཐམས་ཅད་དུ་སོང་བ་ཡིན་།",
            "འོ་ན་ཇི་ལྟར་དེ་བཞིན་གཤེགས་པ་ཁོ་ནའི་",
            "སྐུ་ཡིན་ལ་གཞན་དག་གི་མ་ཡིན་པར་ཤེས་པར་བྱ་ཞེ་།",
            ""
        ],
        [
            "བཤད་པ། ",
            "དེ་ལས་དངོས་ཉིད་མིན་གཞན་དང་། །",
            "དེས་ནི་ཐུགས་སུ་ཆུད་པའི་ཕྱིར། །",
            "དེ་བཞིན་གཤེགས་པའི་སྐུར་འདོད་དེ།།",
            "གཞན་གྱི་མ་ཡིན་དེ་མ་རྟོགས།།",
            "ཞེས་བྱ་བ་ནི་དོན་དམ་པར་",
            "དེ་ཚིག་དང་བློའི་ཡུལ་མ་ཡིན་དུ་ཟིན་ཀྱང་། ",
            "དེ་བཞིན་གཤེགས་པའི་ངོ་བོ་ཉིད་མཚན་དང་",
            "དཔེ་བྱད་བཟང་པོ་མངའ་བ་གང་ཡིན་པ་",
            "དེ་ཉིད་དེའི་ཡིན་པས། ",
            "དེ་བཞིན་གཤེགས་པ་དེ་ལས་སྐུ་",
            "དེའི་དངོས་པོ་ཉིད་མི་གཞན་པའི་ཕྱིར་",
            "དེ་ནི་དེ་བཞིན་གཤེགས་པའི་",
            "སྐུ་ཡིན་པར་འདོད་དོ།།",
            "དེའི་དངོས་པོ་ཉིད་གང་ཞེ་།",
            "སྟོང་པ་ཉིད་དེ་ཇི་སྐད་དུ། །",
            "སྟོང་པ་ཉིད་ལ་ཐ་དད་ཉིད། །",
            "ཅུང་ཟད་མེད་པར་རབ་ཏུ་བསྟན།།",
            "སྟོང་ཉིད་དེ་ནི་གཅིག་ཉིད་དེ།།",
            ""
        ],
        [
            "གང་གིས་སྟོང་ཉིད་དེ་མཐོང་བ། །",
            "དེས་ནི་སངས་རྒྱས་མཐོང་བར་འགྱུར།།",
            "སྟོང་པ་ཉིད་ལས་དེ་གཞན་མིན།།",
            "ཞེས་གསུངས་པ་ལྟ་བུའོ།།",
            "ཡང་ན་ཡེ་ཤེས་ཀྱི་སྐད་ཅིག་མ་ཞེས་བྱ་བའི་",
            "དེ་བཞིན་གཤེགས་པ་དེས་གཟུགས་ལ་སོགས་པ་དང་། ",
            "སྟོབས་དང་། ",
            "མི་འཇིགས་པ་དང་། ",
            "སངས་རྒྱས་ཀྱི་ཆོས་མ་འདྲེས་པ་ལ་སོགས་པའི་",
            "ཆོས་འདུས་པ་དག་དམིགས་སུ་མེད་པའི་",
            "སྒོ་ནས་དམིགས་པར་བྱ་བ་དང་། ",
            "དམིགས་པ་མཉམ་པས་མཉམ་པའི་",
            "ངོ་བོ་ཉིད་དུ་ཐུགས་སུ་ཆུད་པའི་ཕྱིར། ",
            "དེ་དེ་བཞིན་གཤེགས་པ་ཁོ་ནའི་སྐུ་ཡིན་པར་",
            "འདོད་ཀྱི་གཞན་སུའི་ཡང་མ་ཡིན་ནོ།།",
            "ཅིའི་ཕྱིར་ཞེ་།",
            "ཉན་ཐོས་ལ་སོགས་པ་གཞན་དག་གིས་དེ་",
            "ཡང་དག་པ་ཇི་ལྟ་བ་དེ་བཞིན་དུ་མ་རྟོགས་པའི་ཕྱིར་རོ། །",
            "སྐུ་གསུམ་རྣམ་པར་གཞག་པ་ཉིད་ཀྱང་",
            "སློབ་དཔོན་གྱིས་རང་གི་བསྟན་བཅོས་ཀྱི་",
            "སྐབས་སུ་འདི་སྐད་བཤད་དེ",
            ""
        ],
        [
            "འོག་མིན་གྱི་ཕོ་བྲང་དུ་མངོན་པར་རྫོགས་པར་",
            "བྱང་ཆུབ་པའི་སེམས་ཀྱི་མོད་ལ་དེ་བཞིན་གཤེགས་པའི་",
            "སྐུ་ཡེ་ཤེས་ཀྱི་བདག་ཉིད་བསྐལ་པ་",
            "བྱེ་བ་ཁྲག་ཁྲིག་འབུམ་ཕྲག་གྲངས་མེད་པར་",
            "བསོད་ནམས་དང་ཡེ་ཤེས་ཀྱི་ཚོགས་དཔག་ཏུ་",
            "མེད་པ་ཉེ་བར་བསགས་པ་ལས་ངེས་པར་",
            "འཁྲུངས་པ་ཡིད་བཞིན་གྱི་ནོར་བུའི་རྒྱལ་པོ་",
            "གཟུགས་སྣ་ཚོགས་ཅན་ལྟར་རྟོག་པ་མི་མངའ་བ། ",
            "སྤྲོས་པ་ཐམས་ཅད་དང་བྲལ་བ། ",
            "སྒྲིབ་པ་རྣམ་པ་གཉིས་སྤངས་པ། ",
            "ས་ཐམས་ཅད་ལ་ཕན་གདགས་པའི་ཕྱིར་",
            "གནས་པར་གྱུར་པའི་མཚན་ཉིད་ཀྱི་གཟུགས་ཀྱི་",
            "སྐུ་དང་ལྷན་ཅིག་ཉིད་དུ་མངོན་པར་འགྲུབ་པོ། །",
            "དེ་བཞིན་གཤེགས་པའི་སྐུ་རྣམ་པར་མི་རྟོག་པའི་",
            "དེ་ལས་གཞན་ལ་ཕན་པ་སྒྲུབ་པའི་ཚུལ་ཁྲིམས་ཀྱིས་",
            "ཡོངས་སུ་བསྒོས་པའི་སྔོན་གྱི་སྨོན་ལམ་གྱི་",
            "ཤུགས་ཀྱི་དབང་གིས་སྤྲུལ་པའི་སྐུས་",
            "ཐམས་ཅད་ལ་ཕན་འདོགས་པར་བཟོད་པ། ",
            "འཛམ་བུའི་གླིང་བྱེ་བ་ཕྲག་བརྒྱ་དག་ཏུ་",
            "དགའ་ལྡན་གྱི་ཕོ་བྲང་ན་བཞུགས་པ་",
            "ཐོག་མར་མཛད་དེའཕོ་བ་དང་། ",
            "ལྷུམས་སུ་འཇུག་པ་དང་། ",
            "ལྷུམས་ན་བཞུགས་པ་དང་། ",
            "བལྟམས་པ་དང་། ",
            "གཞོན་ནུ་རོལ་པ་དང་། ",
            "བཙུན་མོའི་འཁོར་གྱི་ནང་ན་བཞུགས་པ་དང་། ",
            "མངོན་པར་འབྱུང་བ་དང་། ",
            "དཀའ་བ་སྤྱོད་པ་དང་།",
            "བྱང་ཆུབ་ཀྱི་སྙིང་པོར་གཤེགས་པ་དང་། ",
            "བདུད་འདུལ་བ་དང་། ",
            "མངོན་པར་རྫོགས་པར་བྱང་ཆུབ་པ་དང་། ",
            "ཆོས་ཀྱི་འཁོར་ལོ་བསྐོར་བར་བསྐུལ་བ་དང་། ",
            "ཡོངས་སུ་མྱ་ངན་ལས་འདས་པ་ཆེན་པོ་",
            "ལ་སོགས་པ་སངས་རྒྱས་ཀྱི་མཛད་པ་",
            "ཀུན་དུ་སྟོན་པ་ཉིད་འབྱུང་ངོ།།",
            "དེ་ལ་བརྟེན་ནས་ཡི་གེ་དང་རྩ་བ་དང་",
            "ཚིག་གི་གོ་རིམས་ཀྱི་མཚན་ཉིད་ཀྱི་",
            "གསུང་ཡན་ལག་དྲུག་ཅུ་དང་ལྡན་པ། ",
            "སེམས་ཅན་ཐམས་ཅད་ཀྱི་བསམ་པ་རངས་པར་",
            "མཛད་པ་གང་ལ་ཐེག་པ་མཆོག་གིས་འགྲོ་བ་",
            "རྣམས་ཀྱི་ཐེག་པ་ཆེན་པོ་ཞེས་བྱ་བར་",
            "བརྗོད་པ་འབྱུང་སྟེཡེ་ཤེས་དང་། ",
            "གཟུགས་དང་།",
            "གསུང་གི་སྐུ་གསུམ་པོ་དེ་དག་ནི་",
            "སྡོམ་པ་གསུམ་ལས་ངེས་པར་འཁྲུངས་པ། ",
            "ལུས་དང་ངག་དང་སེམས་གནས་གྱུར་པའི་",
            "ངོ་བོ་ཉིད་ཡིན་ནོ་ཞེས་བཤད་དོ།།",
            ""
        ],
        [
            "མདོ་སྡེ་ལས། ",
            "གང་དག་ང་ལ་གཟུགས་སུ་མཐོང་།།",
            "གང་དག་ང་ལ་སྒྲར་ཤེས་པ། །",
            "ལོག་པར་སྤོང་བས་ཞུགས་པ་སྟེ།།",
            "སྐྱེ་བོ་དེ་དག་ང་མི་མཐོང་།།",
            "སངས་རྒྱས་རྣམས་ནི་ཆོས་ཉིད་བལྟ།།",
            "འདྲེན་པ་རྣམས་ནི་ཆོས་ཀྱི་སྐུ། །",
            "ཆོས་ཉིད་ཤེས་པར་བྱ་མིན་པས། །",
            "དེ་ནི་རྣམ་པར་ཤེས་མི་ནུས།།",
            "ཞེས་གསུངས་པ་དེས་ཀྱང་",
            "སྐུ་གསུམ་པོ་དེ་དག་ཀུན་རྫོབ་དང་",
            "དོན་དམ་པར་རྣམ་པར་གཞག་པ་ཉིད་དུ་སྟོན་།",
            ""
        ],
        [
            "འདིར་ཡེ་ཤེས་ནི་ཆོས་ཀྱི་སྐུར་བཞེད་དོ།།",
            "ཤེས་རབ་ཀྱི་ཕ་རོལ་ཏུ་ཕྱིན་པ་ཆེན་པོ་ལས་ཀྱང་། ",
            "དེ་བཞིན་གཤེགས་པ་དེ་ལ་",
            "ཆོས་ཀྱི་སྐུ་དང་གཟུགས་ཀྱི་སྐུ་དང་",
            "ཡེ་ཤེས་ཀྱི་སྐུར་བལྟ་བར་",
            "འདོད་པས་ཞེས་གསུངས་ཏེ",
            "དེར་ཆོས་ཀྱི་སྐུ་ཞེས་གསུངས་པ་ནི་",
            "གསུང་རབ་ཏུ་གཏོགས་པ་",
            "ཡན་ལག་བཅུ་གཉིས་པོ་དག་ཡིན་པར་འདོད་དོ།།",
            "འོ་ན་སྐྱབས་གཉིས་པ་མེད་པར་འགྱུར་རམ་ཞེ་།",
            "མེད་པར་མི་འགྱུར་།",
            "སྒྲུབ་པ་དང་འབྲས་བུའི་ཆོས་ཡོད་པའི་ཕྱིར་རོ། །",
            "འཕགས་པ་རྡོ་རྗེ་སྡེས་ནི་",
            "གཟུགས་ཀྱི་སྐུ་འོག་མིན་གྱི་",
            "སྤྱོད་ཡུལ་ཅན་ཆོས་ཀྱི་སྐུའི་གཞི་ལ་བརྟེན་པ་ནི་",
            "རྣམ་པར་སྨིན་པའི་སྐུ་ཞེས་བཤད་དོ།།",
            ""
        ],
        [
            "འཕགས་པ་ཐོགས་མེད་ཀྱིས་ནི་དེ་ནི་",
            "ལོངས་སྤྱོད་རྫོགས་པའི་སྐུ་ཞེས་བསྟན་།",
            "སྟོབས་དང་། ",
            "མི་འཇིགས་པ་དང་། ",
            "སངས་རྒྱས་ཀྱི་ཆོས་མ་འདྲེས་པ་ལ་སོགས་པའི་",
            "ཆོས་ཀྱི་གཞིར་གྱུར་པ་ནི་ཆོས་ཀྱི་སྐུར་།",
            "འཛམ་བུའི་གླིང་དུ་མངོན་པར་རྫོགས་པར་",
            "བྱང་ཆུབ་པ་ནི་སྤྲུལ་པའི་སྐུར་བསྟན་ཏོ།།",
            "དེ་ལྟར་ཆོས་དང་གཟུགས་དང་སྤྲུལ་པའི་སྐུ་གསུམ་པོ་",
            "དེ་དག་ནི་བདེ་བར་གཤེགས་པ་",
            "ཉིད་ཀྱི་ཡིན་གྱི་གཞན་གྱི་ནི་མ་ཡིན་ནོ།།",
            "རྣམ་པར་གྲོལ་བའི་སྐུ་ནི་ཉན་ཐོས་ལ་སོགས་པ་",
            "དག་ལ་ཡང་འདྲ་བར་ཡོད་པ་དེ་དག་ལས་",
            "ཁྱད་པར་དུ་ཆོས་ཀྱི་སྐུ་ཞེས་གསུངས་སོ།།",
            "ཆོས་ཀྱི་སྐུ་དེ་རྣལ་འབྱོར་པ་ཚངས་པ་བསྒོམ་པ་",
            "གོམས་པར་བྱེད་པས་མཐོང་བར་བསྟན་པའི་ཕྱིར་བཤད་པ། ",
            "དེ་ཉིད་བསྒོམ་པ་གོམས་བྱེད་པ། །",
            "དམིགས་མེད་གནས་པ་དེ་ལ་ཡང་། །",
            "གང་ལ་ཡིད་ནི་ཆགས་འགྱུར་ཞིང་།",
            ""
        ],
        [
            "སྡང་འགྱུར་རྨོངས་འགྱུར་ག་ལ་ཡོད།།",
            "ཅེས་བྱ་བ་ནི་རྣལ་འབྱོར་པ་དེ་ཉིད་",
            "ཤེས་པ་ཚོལ་བར་སེམས་པ་དང་། ",
            "བསྒོམ་པ་དག་གིས་དམིགས་སུ་མེད་པའི་",
            "རྣམ་པ་གོམས་པར་བྱེད་པ་དེ་ཉིད་མི་རྟོག་པ་",
            "དམིགས་པ་མེད་པར་གནས་པ་དེ་ལ་ཡང་",
            "གནས་པའི་གཞི་མེད་པའི་ཕྱིར་ཡུལ་གང་ལ་",
            "ཡིད་ཆགས་པ་དང་སྡང་བ་དང་རྨོངས་པར་",
            "འགྱུར་ཏེགཞི་མེད་པའི་འདོད་ཆགས་དང་",
            "ཞེ་སྡང་དང་གཏི་མུག་དག་འབྱུང་བར་མི་འགྱུར་རོ། །",
            "འོ་ན་ཇི་ལྟར་དེ་བསྒོམ་པ་གོམས་པར་བྱ་ཞེ་།",
            "སངས་རྒྱས་རྗེས་སུ་དྲན་པས་",
            "དེ་བསྒོམ་པ་གོམས་པར་བྱའོ།།",
            "སངས་རྒྱས་རྗེས་སུ་དྲན་པ་མེད་པ་དང་། ",
            "ཡིད་ལ་བྱེད་པ་མེད་པའི་བདག་ཉིད་ཡིན་།",
            "ཤེས་རབ་ཀྱི་ཕ་རོལ་ཏུ་ཕྱིན་པ་ལས་སངས་རྒྱས་རྗེས་སུ་དྲན་པ་ནི་དྲན་པ་མེད་པ་དང་ཡིད་ལ་",
            "བྱེད་པ་མེད་པའོ་ཞེས་ཇི་སྐད་གསུངས་པ་དང་། ",
            "དེ་བཞིན་དུ་སྒོ་མཐའ་ཡས་པ་བསྒྲུབ་པའི་གཟུངས་ལས། ",
            "དེ་སངས་རྒྱས་རྗེས་སུ་དྲན་པ་འབའ་ཞིག་བསྒོམ་སྟེ",
            ""
        ],
        [
            "གཟུགས་ལས་མ་།",
            "མཚན་དང་དཔེ་བྱད་ལས་མ་།",
            "ཡོན་ཏན་ལས་མ་།",
            "ཆོས་ལས་མ་།",
            "ཆོས་མ་ཡིན་པ་ལས་མ་ཡིན་ནོ་",
            "ཞེས་བྱ་བ་ལ་སོགས་པ་ཇི་སྐད་གསུངས་པ་དང་། ",
            "དེ་བཞིན་དུ་དེ་བཞིན་གཤེགས་པའི་ལེའུ་ལས། ",
            "དེ་བཞིན་གཤེགས་པ་ལ་ལྟ་བ་ནི་སྟོང་པ་ཉིད་དང་། ",
            "མཚན་མ་མེད་པ་དང་། ",
            "སྨོན་པ་མེད་པ་དང་། ",
            "སྐྱེ་བ་མེད་པ་དང་། ",
            "འགག་པ་མེད་པ་དང་། ",
            "འབྱུང་བ་མེད་པ་དང་། ",
            "དངོས་པོ་མེད་པ་དང་། ",
            "མངོན་པར་འདུ་བྱེད་པ་མེད་པར་",
            "ལྟ་བ་ཡིན་ནོ་ཞེས་ཇི་སྐད་གསུངས་པ་དང་། ",
            "དེ་བཞིན་དུ་བློ་གྲོས་",
            "མི་ཟད་པས་བསྟན་པའི་མདོ་ལས། ",
            "དེ་ལ་སངས་རྒྱས་རྗེས་སུ་དྲན་པ་གང་ཞེ་།",
            "གཟུགས་དང་མཚན་གྱིས་རབ་ཏུ་",
            "ཕྱེ་བ་མ་ཡིན་པ་དང་། ",
            "སྐྱེ་བ་དང་། ",
            "རིགས་དང་། ",
            "དུས་ཀྱིས་རབ་ཏུ་ཕྱེ་བ་མ་ཡིན་པ་དང་། ",
            "སྔོན་གྱི་མཐའི་སྤྱོད་པ་དཀར་པོས་",
            "རབ་ཏུ་ཕྱེ་བ་མ་ཡིན་པ་དང་། ",
            "ཕྱི་མའི་མཐའི་ཤེས་པ་རློམ་པས་རབ་ཏུ་",
            "ཕྱེ་བ་མ་ཡིན་པ་དང་། ",
            "ད་ལྟར་བྱུང་བའི་གནས་པས་རབ་ཏུ་",
            "ཕྱེ་བ་མ་ཡིན་པ་གང་ཡིན་པ་།",
            ""
        ],
        [
            "སྒྲིབ་པ་ཐམས་ཅད་ཀྱི་གཞི་མ་ཡིན་པ་དང་། ",
            "མཚན་མ་ཐམས་ཅད་ཀུན་ནས་སློང་བ་མ་ཡིན་པ་དང་། ",
            "རྟོག་པ་དང་། ",
            "རྣམ་པར་རྟོག་པ་དང་། ",
            "ཡོངས་སུ་རྟོག་པ་ཐམས་ཅད་ཉེ་བར་ཞི་བ་",
            "གང་ཡིན་པའོ་ཞེས་ཇི་སྐད་གསུངས་པ་ལྟ་བུའོ།།",
            "དེ་ཉིད་གོམས་པར་བྱེད་པ་ལ་ནི། ",
            "སྡུག་བྲལ་མི་སྡུག་ཕྲད་པ་ལས། །",
            "བྱུང་བའི་སྡུག་བསྔལ་ག་ལས་འབྱུང་།།",
            "འཇིག་རྟེན་ཆོས་ཀྱིས་མི་གོས་ཏེ།།",
            "པདྨ་ལ་ནི་ཆུས་བཞིན་ནོ།།",
            "ཞེས་བྱ་བ་ནི་སྡུག་པ་དང་མི་སྡུག་པ་དེ་དག་",
            "དམིགས་སུ་མེད་པའི་ཕྱིར་སྡུག་པ་དང་བྲལ་བ་དང་། ",
            "མི་སྡུག་པ་དང་ཕྲད་པ་ལས་སྡུག་བསྔལ་གྱི་ཚོར་བ་གང་དག་",
            "འབྱུང་བ་དེ་དག་ཀྱང་དེ་ལ་འབྱུང་བར་མི་འགྱུར་རོ། །",
            "འཇིག་རྟེན་ན་གནས་སུ་ཟིན་ཀྱང་",
            "འཇིག་རྟེན་གྱི་ཆོས་བརྒྱད་པོ་རྙེད་པ་དང་། ",
            "མ་རྙེད་པ་དང་། ",
            "སྙན་པ་དང་།",
            "མི་སྙན་པ་དང་། ",
            "བདེ་བ་དང་། ",
            "སྡུག་བསྔལ་བ་དང་། ",
            "བསྟོད་པ་དང་། ",
            "སྨད་པ་ཞེས་བྱ་བ་དག་གིས་མི་གོས་།",
            "དེ་ལ་ཆགས་པ་མེད་པའི་ཕྱིར་པདྨ་ཆུ་ནས་",
            "སྐྱེས་ཀྱང་ཆུའི་ཉེས་པས་མི་གོས་པ་བཞིན་ནོ།།",
            ""
        ],
        [
            "མི་གནས་པའི་མྱ་ངན་ལས་འདས་པ་ནི་",
            "སྔར་བསྟན་མོད་ཀྱི་ཡང་སྐབས་སུ་བབ་པས་བསྟན་པར་བྱ་།",
            "འཁོར་བ་ལས་ནི་འབྱུང་མ་ཡིན།།",
            "ཞེས་བྱ་བ་ནི་ཉོན་མོངས་པ་རྣམས་",
            "སྤངས་པ་མ་ཡིན་པའི་ཕྱིར་རོ། །",
            "འཁོར་བ་ལས་གནོད་བྲལ་མ་ཡིན།།",
            "ཞེས་བྱ་བ་ནི་མི་དགེ་བའི་ཆོས་མངོན་པར་",
            "འདུ་མི་བྱེད་པའི་ཕྱིར་དང་། ",
            "ཉོན་མོངས་པ་རྣམ་པར་མནན་པའི་ཕྱིར་རོ། །",
            "མྱ་ངན་འདས་པ་ཐོབ་མ་ཡིན།།",
            "ཞེས་བྱ་བ་ནི་སེམས་ཅན་ལ་ལྟ་བའི་ཕྱིར་རོ། །",
            "མྱ་ངན་འདས་ལ་གནས་དང་འདྲ།།",
            "ཞེས་བྱ་བ་ནི་རང་དང་གཞན་གྱི་",
            "དོན་བྱེད་ནུས་པའི་ཕྱིར་རོ། །",
            "ཉོན་མོངས་མེ་ཡིས་གདུང་བ་མེད།།",
            ""
        ],
        [
            "ཅེས་བྱ་བ་ནི་ཉོན་མོངས་པ་ཀུན་དུ་",
            "སྤྱོད་པ་སྤངས་པའི་ཕྱིར་རོ། །",
            "ཉོན་མོངས་ལྡན་ཡང་ནམ་མཁའ་བཞིན། །",
            "ཞེས་བྱ་བ་ནི་འཁོར་བ་བསྐྱེད་པའི་",
            "ས་བོན་གྱི་ཉོན་མོངས་པ་ཆུང་ངུ་ཡོད་ཀྱང་",
            "དེས་མི་གོས་པའི་ཕྱིར་རོ། །",
            "སེམས་མེད་སེམས་མེད་མ་ཡིན་།",
            "ཞེས་བྱ་བ་ནི་འཇུག་པའི་",
            "རྣམ་པར་ཤེས་པ་འགགས་པའི་ཕྱིར་དང་། ",
            "རྣམ་པར་སྨིན་པའི་",
            "རྣམ་པར་ཤེས་པ་ཡོད་པའི་ཕྱིར་རོ། །",
            "ཇི་ལྟ་ཞེ་།",
            "གང་གི་ཕྱིར་དེ་ནི་",
            "སྙོམས་པར་འཇུག་པ་ལ་གནས་པའི་ཕྱིར་རོ་",
            "ཞེས་བྱ་བ་ནི་བསམ་གཏན་ཤིན་ཏུ་",
            "གོམས་པར་བྱས་པས་ལུས་དང་",
            "སེམས་ལས་སུ་རུང་བས་འགོག་པའི་",
            "སྙོམས་པར་འཇུག་པ་ཐོབ་པའི་ཕྱིར་རོ། །",
            "འཇིག་རྟེན་ལས་འདས་པའི་སྙོམས་པར་འཇུག་པ་ཐོབ་ཀྱང་",
            "བྱང་ཆུབ་མ་རྟོགས་པའི་མི་གནས་པའི་",
            "མྱ་ངན་ལས་འདས་པ་ལ་གནས་པ་ན་ཡང་། ",
            "དེ་ནི་ཤེས་རབ་ལྷུན་པོའི་རྩེར། །",
            "འཛེགས་ཤིང་མྱ་ངན་མེད་གྱུར་ཀྱང་། །",
            "སྙིང་རྗེའི་དབང་གིས་འཇིག་རྟེན་པ། །",
            "མྱ་ངན་གདུངས་དང་སྡུག་བསྔལ་ལྟ། །",
            "ཞེས་བྱ་བ་ནི་འཇིག་རྟེན་ལས་འདས་པའི་",
            "ཤེས་རབ་ནི་ཆེ་བའི་ཕྱིར་དང་། ",
            "མངོན་པར་མཐོ་བའི་ཕྱིར་",
            "ལྷུན་པོའི་རྩེ་དང་འདྲའོ།།",
            "དེར་འཛེགས་པ་ནི་",
            "ཐོས་པ་དང་བསམས་པ་དང་",
            "བསྒོམས་པ་དག་གིས་ཤིན་ཏུ་",
            "རབ་ཏུ་གནས་པར་གྱུར་པའོ།།",
            "མྱ་ངན་མེད་པར་གྱུར་ཀྱང་ཞེས་བྱ་བ་ནི་",
            "དེས་སྒྱུ་མ་ལྟ་བུའི་ཆོས་ཉིད་རྟོགས་པའི་ཕྱིར་",
            "བདག་ཉིད་མྱ་ངན་མེད་པར་གྱུར་ཀྱང་ངོ།།",
            "སྙིང་རྗེའི་དབང་གིས་ཞེས་བྱ་བ་ནི་",
            "དེའི་སེམས་ཀྱི་རྒྱུད་སྙིང་རྗེ་ལ་གནས་པའི་ཕྱིར་རོ། །",
            "འཇིག་རྟེན་པ་མྱ་ངན་གྱིས་གདུངས་པ་དང་། ",
            "སྡུག་བསྔལ་བ་ལ་ལྟའོ་ཞེས་བྱ་བ་ནི་",
            "འཇིག་རྟེན་པ་ཕ་མ་དང་",
            "བྲལ་བ་ལ་སོགས་པའི་",
            "མྱ་ངན་མེ་ལྟ་བུས་སེམས་གདུངས་པ་དང་། ",
            "རྒྱུན་དུ་མི་རྟག་པ་ཉིད་ཀྱི་རྗེས་སུ་",
            "འབྲེལ་པའི་སྡུག་བསྔལ་དང་ལྡན་པ་ལ་",
            "རྣམ་པར་ལྟ་བར་བྱེད་པའོ།།",
            ""
        ],
        [
            "དེ་ནི་དེ་ཚེ་སྙིང་རྗེ་ཡིས། །",
            "བརླན་པའི་མིག་གིས་འཇིག་རྟེན་པ། །",
            "རྣམ་རྟོག་བཟོ་ལས་བྱུང་བ་ཡི། །",
            "རྟོག་པའི་དྲ་བས་དཀྲིས་པ་དང་། །",
            "སྐྱེ་རྒ་ན་འཆིའི་ཟུག་རྔུ་ཡིས། །",
            "རྨ་བཏོད་ན་བར་གྱུར་པ་དང་། །",
            "ཞན་དང་བཀྲེན་དང་མཐའ་ངན་དང་། །",
            "མགོན་མེད་དཔུང་གཉེན་མེད་པ་དང་། །",
            "སྡུག་བསྔལ་ཉེ་བར་ཞི་འདོད་པས། །",
            "སྡུག་བསྔལ་ཆུ་བོ་ཆེར་ལྷུང་དང་། །",
            "སྡུག་བསྔལ་རྒྱུ་དག་སྤེལ་བའི་ཕྱིར། །",
            "རྨོངས་པའི་ཡིད་ཀྱིས་ཞུགས་པ་དང་། །",
            "དེ་ཉིད་བདུད་རྩི་ཞི་བ་དང་། །",
            "སྤྲོས་པ་ཉེར་ཞི་སྟོན་ཀ་ཡི། །",
            "དྲི་མེད་མཁའ་བློ་སྤྱོད་པ་ཡི། །",
            "སྣང་མེད་མིག་མེད་ཀུན་བལྟས་།",
            "ཞེས་བྱ་བ་དག་གིས་ནི་བྱང་ཆུབ་སེམས་དཔའ་དེ་",
            "མི་གནས་པའི་མྱ་ངན་ལས་འདས་པ་དེ་ལ་གནས་པ་",
            "དེའི་ཚེ་ན་སྙིང་རྗེས་བརླན་པའི་ཤེས་རབ་ཀྱི་",
            "མིག་གིས་འཇིག་རྟེན་པ་ལ་ཀུན་དུ་བལྟས་ནས་",
            "སྙིང་རྗེས་ཤིན་ཏུ་གདུངས་པ་ལ་སོགས་པའི་",
            "ཡོན་ཏན་དང་ལྡན་པས་ཕ་རོལ་ཏུ་ཕྱིན་པའི་",
            "ཆུ་བོ་འབེབས་ཤིང་གཞན་གྱི་སྡུག་བསྔལ་སེལ་བ་དང་། ",
            "བདག་ཉིད་དཔག་བསམ་གྱི་ཤིང་ལྟ་བུར་བྱེད་ཅིང་",
            "བདེ་འགྲོ་ལ་སོགས་པ་གང་དུ་གཞན་ལ་ཕན་པ་དང་",
            "བདེ་བར་འགྱུར་བའི་གནས་སུ་སྐྱེ་བ་དང་། ",
            "དེ་དག་ཏུ་སྐྱེས་པའི་ཚེ་ན་",
            "འཁོར་གཅུགས་ཤིང་སྲན་ཐུབ་པ་དག་དང་ལྡན་ཞིང་",
            "རྒྱ་མཚོ་བཞིན་དུ་སྒོ་མང་པོ་ནས་བསོད་ནམས་ཀྱི་",
            "ཆུ་བོ་དག་གིས་ཡོངས་སུ་གང་བར་འགྱུར་རོ་",
            "ཞེས་འོག་ནས་འབྱུང་བའི་དོན་དང་ཚིག་གི་",
            "མཇུག་སྡུད་འབྱུང་བ་དག་སྤྱིར་བློ་ལ་བཞག་སྟེ་",
            "སྟོན་ཏོ།།",
            "དེ་དེའི་ཚེ་སྙིང་རྗེས་བརླན་པའི་ཤེས་རབ་ཀྱི་མིག་གིས་",
            "འཇིག་རྟེན་པ་ལ་ཀུན་དུ་བལྟ་བ་ན་འཇིག་རྟེན་པ་",
            "གནས་སྐབས་ཇི་ལྟ་བུར་གྱུར་པ་དག་ལ་ཀུན་དུ་བལྟ་ཞེ་།",
            ""
        ],
        [
            "རྣམ་རྟོག་བཟོ་ལས་བྱུང་བ་ཡི། །",
            "རྟོག་པའི་དྲ་བས་དཀྲིས་པ་དང་། །",
            "ཞེས་བྱ་བ་ལ་སོགས་པ་ལྟ་བུའི་གནས་སྐབས་སུ་",
            "གྱུར་པ་ལ་ཀུན་དུ་བལྟའོ་ཞེས་བྱ་བར་སྦྱར་རོ། །",
            "ཡིད་ཀྱི་རྣམ་པར་ཤེས་པས་ཀུན་ནས་",
            "བསླང་བའི་རྣམ་པར་རྟོག་པ་ཉིད་བཟོ་ཡིན་ཏེ",
            "དེ་ལས་བྱུང་བའི་རྟོག་པའི་དྲ་བ་ཡོད་པ་དང་",
            "མེད་པ་ལ་སོགས་པར་བལྟ་བ་ཕུང་པོ་དང་། ",
            "ཁམས་དང་སྐྱེ་མཆེད་ཀྱི་གཞི་ལ་",
            "དམིགས་པ་མང་པོ་དག་གིས་",
            "ཀུན་ནས་དཀྲིས་ཤིང་གཡོགས་པ་ལའོ།།",
            "རྟོག་པའི་དྲ་བས་དཀྲིས་པ་འབའ་ཞིག་ཏུ་",
            "ཡང་མ་ཟད་དེ་འོ་ན་ཇི་ལྟ་བུར་གྱུར་པ་ཞེ་།",
            "སྐྱེ་རྒ་ན་འཆིའི་ཟུག་རྔུ་ཡིས། །",
            "རྨ་བཏོད་ན་བར་གྱུར་པ་དང་། །",
            "ཞེས་བྱ་བ་ནི་ཕུང་པོ་འབྱུང་བའི་སྐྱེ་བ་དང་། ",
            "ཡོངས་སུ་འགྱུར་བའི་རྒ་བ་དང་། ",
            "ནད་ཀྱིས་ན་བ་དང་། ",
            "རྣམ་པར་འཇིག་པའི་འཆི་བ་དེ་དག་ཉིད་",
            "ཡིད་མི་བདེ་བའི་བདག་ཉིད་ཀྱི་ཟུག་རྔུ་ཡིན་ཏེ",
            "དེས་རྨ་བཏོད་པས་རྟག་ཏུ་ན་བར་གྱུར་ཅིང་",
            "མི་བདེ་བར་གྱུར་པ་ལ་ཞེས་བྱ་བའི་ཐ་ཚིག་གོ།།",
            "གཞན་ཡང་། ",
            "ཞན་དང་བཀྲེན་དང་མཐའ་ངན་དང་། །",
            "མགོན་མེད་དཔུང་གཉེན་མེད་པ་དང་། །",
            "ཞེས་བྱ་བ་ནི་སྲིད་པའི་ཁྱིམ་ནས་ངེས་པར་",
            "འབྱུང་བའི་བྱ་བ་ལ་མོང་བརྟུལ་བས་ཞན་པ་དང་། ",
            "དགེ་བའི་ཆོས་ཀྱིས་དབུལ་བས་བཀྲེན་པ་དང་། ",
            "མཇུག་མི་བཟང་བས་མཐའ་ངན་པ་དང་། ",
            "དད་པ་དང་། ",
            "ཚུལ་ཁྲིམས་ལ་སོགས་པའི་མགོན་བྱེད་པའི་",
            "ཆོས་བཅུ་དང་བྲལ་བས་མགོན་མེད་པ་དང་། ",
            "ངེས་པར་འབྱུང་བའི་ལམ་ལ་",
            "མི་མཁས་པས་དཔུང་གཉེན་མེད་པ་ལའོ།།",
            ""
        ],
        [
            "གཞན་ཡང་། ",
            "སྡུག་བསྔལ་ཉེ་བར་ཞི་འདོད་པས། །",
            "སྡུག་བསྔལ་ཆུ་བོ་ཆེར་ལྷུང་དང་། །",
            "སྡུག་བསྔལ་རྒྱུ་དག་སྤེལ་བའི་ཕྱིར། །",
            "རྨོངས་པའི་ཡིད་ཀྱིས་ཞུགས་པ་དང་། །",
            "ཞེས་བྱ་བ་ནི་དཔེར་ན་འགའ་ཞིག་འབབ་ཆུས་",
            "ཁྱེར་བ་ན་དེ་ལས་བསྐྱབ་པའི་ཕྱིར་ཆུ་བོར་མཆོངས་པ་ན་",
            "དེས་དེ་ཤིན་ཏུ་སྔ་མ་བས་ཆེར་ཁྱེར་བར་གྱུར་པ་",
            "དེ་བཞིན་དུ་འཇིག་རྟེན་འདི་ཡང་སྔོན་ཉེ་བར་",
            "བླངས་པའི་ལས་དག་གིས་སྡུག་བསྔལ་གྱི་ཆུ་བོར་བྱིང་བ་།",
            "སྡུག་བསྔལ་བ་དེ་ཉེ་བར་ཞི་བར་འདོད་པས་",
            "སྒྲིབ་པ་ཤས་ཤིན་ཏུ་ཆེན་པོས་བསྒྲིབས་པར་བྱས་།",
            "ལས་གང་དག་གིས་ཡུན་རིང་པོར་འཁོར་བའི་",
            "ཆུ་བོ་ཆེན་པོར་འཁོར་བར་འགྱུར་བའི་ལས་",
            "ཉེ་བར་ལེན་པ་དེ་དག་ཉེ་བར་ལེན་པས་",
            "སྡུག་བསྔལ་གྱི་ཆུ་བོར་ལྷུང་བ་དང་། ",
            "འདོད་པ་དང་། ",
            "སྲིད་པ་དང་།",
            "བདག་ཏུ་སྨྲ་བ་དང་། ",
            "ཚུལ་ཁྲིམས་དང་། ",
            "བརྟུལ་ཞུགས་མཆོག་ཏུ་འཛིན་པས་འདི་བདེན་ནོ་",
            "སྙམ་དུ་མངོན་པར་ཞེན་པའི་ལྟ་བ་ཉེ་བར་ལེན་པ་",
            "ལ་སོགས་པ་སྡུག་བསྔལ་གྱི་རྒྱུ་དག་སྤེལ་བའི་ཕྱིར་",
            "མ་རིག་པས་རྨོངས་པའི་ཡིད་ཀྱིས་",
            "འཁོར་བའི་རྒྱུན་དུ་ཞུགས་པ་ཡིན་ཏེ",
            "དེ་ལྟ་བུར་གྱུར་པ་ལ་ཀུན་དུ་བལྟའོ།།",
            "དེ་ལྟར་དེ་དག་གིས་ནི་",
            "འཁོར་བའི་རྒྱུན་དུ་ཞུགས་པ་ཉིད་བསྟན་།",
            "ཐར་བའི་ཐབས་རབ་ཏུ་ཉམས་པར་བསྟན་པའི་ཕྱིར། ",
            "དེ་ཉིད་བདུད་རྩི་ཞི་བ་དང་། །",
            "སྤྲོས་པ་ཉེར་ཞི་སྟོན་ཀ་ཡི། །",
            "དྲི་མེད་མཁའ་ལ་བློ་སྤྱོད་པའི། །",
            "སྣང་མེད་མིག་མེད་ཅེས་སྨྲས་ཏེ།།",
            ""
        ],
        [
            "དོན་དམ་པའི་དེ་ཉིད་བདུད་རྩི་ལྟར་",
            "ངོམས་པར་བྱེད་པ་སྐྱེ་བ་ལ་སོགས་པའི་",
            "གནོད་པ་ཐམས་ཅད་ཞི་བ་མངོན་པར་",
            "བརྗོད་པ་ཐམས་ཅད་ཀྱི་སྤྲོས་པ་ཉེ་བར་",
            "ཞི་བ་སྟོན་ཀའི་དུས་ཀྱི་ནམ་མཁའི་",
            "དཀྱིལ་དྲི་མ་མེད་པ་ལྟ་བུ་ལ་",
            "གང་གི་བློའི་སྤྱོད་པའི་སྣང་བ་མེད་པ་དེ་ཉིད་",
            "ཤེས་རབ་ཀྱི་མིག་དང་བྲལ་བའི་ཕྱིར་མིག་",
            "མེད་པ་ཡིན་ཏེདེ་ལྟར་སྡུག་བསྔལ་དང་",
            "ཉོན་མོངས་པ་མང་པོས་གཙེས་པའི་འཇིག་རྟེན་ལ་",
            "ཀུན་དུ་བལྟས་ནས་ཞེས་བྱ་བར་སྦྱར་རོ། །",
            "དེ་ལྟ་བུའི་འཇིག་རྟེན་ལ་ཀུན་དུ་བལྟས་ནས",
            "ཕ་རོལ་ཏུ་ཕྱིན་པའི་ཆུ་བོ་འབེབས་པ་",
            "ལ་སོགས་པར་བྱེད་པའི་བྱང་ཆུབ་སེམས་དཔའ་དེ་",
            "ཡོན་ཏན་ཇི་ལྟ་བུ་དང་ལྡན་པ་ཞིག་ཅེ་།",
            "སྙིང་རྗེས་ཤིན་ཏུ་ཡིད་གདུངས་པ། །",
            "དེ་ལ་ཕན་ཕྱིར་བརྟུལ་ཞུགས་ཅན། །",
            "རྡོ་རྗེ་རིན་ཆེན་སྲ་བའི་སེམས། །",
            "སེམས་ཅན་གཙོ་བོ་ལེགས་བསླབས་པ། །",
            "སྦྱིན་པ་ཚུལ་ཁྲིམས་བཟོད་པ་དང་། །",
            "བརྩོན་འགྲུས་བསམ་གཏན་ཤེས་རབ་བརྩོན།།",
            "དུས་བཞིན་དང་ནི་མཐུ་བཞིན་དུ། །",
            "ཤེས་རབ་དྲན་པ་སྔོན་འགྲོ་བ། །",
            "ཞེས་བྱ་བ་།",
            ""
        ],
        [
            "སྙིང་རྗེས་ཤིན་ཏུ་ཡིད་གདུངས་ལ།།",
            "ཞེས་བྱ་བ་ནི་སྙིང་རྗེའི་ཤུགས་ཀྱིས་",
            "ཤིན་ཏུ་སེམས་གདུངས་པའོ།།",
            "དེ་ལ་ཕན་ཕྱིར་བརྟུལ་ཞུགས་ཅན། །",
            "ཞེས་བྱ་བ་ནི་འཇིག་རྟེན་དེ་ལ་",
            "ཕན་གདགས་པའི་ཕྱིར་བརྟུལ་ཞུགས་དྲག་པོ་བླངས་པའོ།།",
            "རྡོ་རྗེ་རིན་ཆེན་སྲ་བའི་སེམས། །",
            "ཞེས་བྱ་བ་ནི་རྡོ་རྗེའི་རི་བོས་ཀྱང་",
            "མི་ཕྱེད་པའི་བྱང་ཆུབ་ཀྱི་སེམས་དང་ལྡན་པའོ།།",
            "སེམས་ཅན་གཙོ་བོ་ཞེས་བྱ་བ་ནི་སེམས་བསྐྱེད་པ་ཙམ་",
            "ཁོ་ནས་ཉན་ཐོས་ལ་སོགས་པ་ཟིལ་གྱིས་གནོན་པའི་ཕྱིར་རོ། །",
            "ལེགས་བསླབས་པ་ཞེས་བྱ་བ་ནི་ལྷག་པའི་",
            "ཚུལ་ཁྲིམས་ལ་སོགས་པ་བྱང་ཆུབ་སེམས་དཔའི་",
            "བསླབ་པ་དག་ལ་ཤིན་ཏུ་ལེགས་པར་བསླབས་པའོ།།",
            "སྦྱིན་པ་ཚུལ་ཁྲིམས་བཟོད་པ་དང་། །",
            "བརྩོན་འགྲུས་བསམ་གཏན་ཤེས་རབ་བརྩོན།།",
            ""
        ],
        [
            "ཞེས་བྱ་བ་ནི་ཕ་རོལ་ཏུ་ཕྱིན་པ་རྣམས་དང་། ",
            "སྙིང་རྗེས་ནི་ཐེག་པ་ཆེན་པོའི་དོན་མཐའ་དག་བསྡུས་།",
            "སློབ་དཔོན་ཆེན་པོ་འཕགས་པ་ནཱ་གརྫུ་ནས་ཇི་སྐད་དུ། ",
            "སྦྱིན་པ་ཚུལ་ཁྲིམས་བཟོད་དང་བརྩོན།།",
            "བསམ་གཏན་ཤེས་རབ་སྙིང་རྗེ་ཡི། །",
            "བདག་ཉིད་ཐེག་པ་ཆེན་པོ་འདི། །",
            "སངས་རྒྱས་བྱང་ཆུབ་སེམས་དཔས་བསྔགས།།",
            "སྦྱིན་པ་རང་གི་བདོག་པ་གཏོང་།།",
            "ཚུལ་ཁྲིམས་གཞན་ལ་ཕན་པ་བྱེད།།",
            "བཟོད་པ་ཁྲོ་བའི་གཉེན་པོར་གསུངས།།",
            ""
        ],
        [
            "བརྩོན་འགྲུས་དགེ་ལ་བརྩོན་པ་སྟེ།།",
            "བསམ་གཏན་ཉོན་མོངས་མེད་རྩེ་གཅིག །",
            " ཤེས་རབ་བདེན་དོན་ངེས་འབྱེད་ཡིན།།",
            "སྦྱིན་པས་ལོངས་སྤྱོད་ཁྲིམས་ཀྱིས་བདེ།།",
            "བཟོད་པས་མདངས་དང་བརྩོན་པས་འོད། །",
            "བསམ་གཏན་ཞི་དང་བློ་གྲོས་གྲོལ།།",
            "སྙིང་རྗེས་ཐམས་ཅད་སྒྲུབ་པར་བྱེད།།",
            "ཅིག་ཅར་ཕ་རོལ་ཕྱིན་གྱུར་པའི། །",
            "དགེ་བ་བདུན་པོ་འདི་དག་གིས། །",
            "ཤེས་བྱ་དཔག་མེད་ཡུལ་གྱུར་པའི། །",
            "འཇིག་རྟེན་མགོན་པོ་ཉིད་ཐོབ་འགྱུར།།",
            ""
        ],
        [
            "ཞེས་གསུངས་པ་ལྟ་བུའོ།།",
            "དུས་བཞིན་དང་ནི་མཐུ་བཞིན་དུ། །",
            "ཤེས་རབ་དྲན་པ་སྔོན་འགྲོ་བ། །",
            "ཞེས་བྱ་བ་ནི་གདུལ་བའི་དུས་ཇི་ལྟ་བ་བཞིན་དང་། ",
            "རང་གི་ནུས་པའི་མཐུ་ཇི་ལྟ་བ་བཞིན་དུ་",
            "ཀུན་རྫོབ་དང་དོན་དམ་པ་པའི་ཤེས་རབ་རྣམ་པ་གཉིས་དང་",
            "རྗེས་སུ་དྲན་པ་དྲུག་བསྒོམ་པ་སྔོན་དུ་འགྲོ་བས་",
            "སྦྱིན་པ་ལ་སོགས་པ་གོམས་པར་བྱེད་པ་སྟེ།།",
            "ལག་བཟངས་ཀྱིས་ཞུས་པའི་མདོ་ལས་ཇི་སྐད་དུ། ",
            "གལ་ཏེ་སྦྱིན་པ་དང་། ",
            "གཏོང་བ་དང་། ",
            "རྣམ་པར་སྤོང་བ་ལ་སློབ་པར་མི་ནུས་པར་གྱུར་ན་",
            "འདི་ལྟར་སོ་སོར་ཡང་དག་པར་སློབ་པར་བྱེད་དེ",
            "དུས་དུས་སུ་ཅུང་ཟད་ཅུང་ཟད་འདོད་པ་དང་།",
            "སེར་སྣ་དང་སྦྱིན་པས་འཇིགས་པ་ཉིད་གདུལ་བ་དང་། ",
            "སྤང་བ་དང་། ",
            "རྣམ་པར་སྤང་བ་དང་། ",
            "སྦྱིན་པ་དང་། ",
            "གཏོང་བ་དང་། ",
            "རྣམ་པར་སྤོང་བ་ལ་བསླབ་པ་དང་། ",
            "སྤྱད་པ་དང་། ",
            "མངོན་པར་སྤེལ་བར་བརྩལ་བ་དང་། ",
            "འབད་པ་དང་། ",
            "བརྩོན་པར་བྱའོ་སྙམ་དུ་སོ་སོར་ཡང་དག་པར་སློབ་པར་བྱེད་དོ།།",
            "དེ་བཞིན་དུ་ཕ་རོལ་ཏུ་ཕྱིན་པ་ལྔ་པོ་དག་ལ་ཡང་",
            "རྒྱ་ཆེར་སྦྱར་རོ་ཞེས་གསུངས་པ་ལས་ཁོང་དུ་ཆུད་པར་བྱའོ།།",
            ""
        ],
        [
            "དེ་ལ་ཕ་རོལ་ཏུ་ཕྱིན་པ་དྲུག་པོ་དེ་དག་ཡང་དག་པར་བླང་བར་འདོད་པ་དང་། ལྷག་པར་སྤྱོད་པར་འདོད་པས་ཡང་ན་སེམས་ཅན་ཐམས་ཅད་བསྒྲལ་བ་དང་།དགྲོལ་བའི་ཕྱིར་ལྷག་པར་སྤྱད་པ་ཡང་དག་པར་ལེན་པར་བྱེད་པ་བསྟན་པའི་ཕྱིར་བཤད་པ། སེམས་ཅན་ཀུན་ལ་ཕན་པའི་ཕྱིར། །སྦྱིན་ལ་སོགས་པའི་རི་བོ་ལས། །བྱུང་བའི་ཆུ་ཀླུང་བསོད་ནམས་དང་། །དྲི་མེད་དགེ་བའི་ཆུ་ལྡན་འབེབས།།",
            "ཞེས་བྱ་བ་ནི་སེམས་ཅན་ཀུན་ལ་ཕན་གདགས་པའི་ཕྱིར་སྦྱིན་པ་དང་། ཚུལ་ཁྲིམས་ལ་སོགས་པ་དྲུག་པོ་རི་བོ་ལྟ་བུར་གྱུར་པ་ལས་བྱུང་བའི་ཕ་རོལ་ཏུ་ཕྱིན་པ་དྲུག་པོ་ཆུ་ཀླུང་ལྟ་བུར་འདོད་པ་མེད་པ་དང་། ",
            "ཞེ་སྡང་མེད་པ་དང་། ",
            "གཏི་མུག་མེད་པའི་བདག་ཉིད་ཀྱི་",
            "བསོད་ནམས་ཉིད་དྲི་མ་མེད་པ་ཡིན་ལ",
            "སྡིག་པ་སྤོང་བས་དགེ་བའི་ཆུ་དེ་ལྟ་བུ་དང་",
            "ལྡན་པ་འབེབས་པར་བྱེད་དོ་",
            "དེའི་འོག་ཏུ་སྦྱིན་འདོད་པའི་",
            "བསམ་པ་ཆེས་ཤས་ཆེན་པོ་",
            "མངོན་པར་འཕེལ་བར་གྱུར་པ་།",
            "སློང་བ་ཀུན་ལ་དུས་ཀུན་ཏུ། །",
            "ཕྱི་ནང་དངོས་པོ་ཐམས་ཅད་ཀྱིས། །",
            "དབུལ་དང་སློང་བའི་སྡུག་བསྔལ་ཀུན། །",
            "རྣམ་པ་ཀུན་དུ་སེལ་བར་བྱེད།།",
            "ཅེས་བྱ་བ་ནི་སློང་བ་ཀུན་ལ་སྙོམས་པའི་",
            "སེམས་ཀྱིས་དུས་ཀུན་དུ་གུས་པར་",
            "རང་གི་ལག་ནས་གཞན་ལ་མི་གནོད་ཅིང་",
            "འགྱོད་པ་མེད་པར་ཕྱི་དང་ནང་གི་",
            "དངོས་པོ་གོས་དང་ཟས་དང་། ",
            "རིན་པོ་ཆེ་དང་། ",
            "བུ་དང་། ",
            "བུ་མོ་དང་། ",
            "མགོ་དང་། ",
            "ལག་པ་དང་། ",
            "རྐང་པ་ལ་སོགས་པ་རྣམ་པ་ཐམས་ཅད་ཀྱིས་བཀྲེན་ཞིང་",
            "དབུལ་བ་དང་། ",
            "རེ་ཞིང་སློང་བ་ལས་བྱུང་བའི་",
            "སྡུག་བསྔལ་མི་དགའ་བ་ཀུན་མ་ལུས་པར་",
            "རྣམ་པ་ཀུན་དུ་སེལ་བར་བྱེད་དེ",
            ""
        ],
        [
            "འདིས་ནི་གཏོང་བ་དང་གཏོང་བ་ཆེན་པོ་དང་",
            "ཤིན་ཏུ་གཏོང་བ་གོམས་པར་བྱེད་པས་",
            "ཕ་རོལ་ཏུ་ཕྱིན་པ་ཡོངས་སུ་རྫོགས་པར་བསྟན་ཏོ།།",
            "དེ་ཡོངས་སུ་རྫོགས་པར་བྱས་པས། ",
            "སློང་བ་རྣམས་ཀྱི་བསམ་པ་དག །",
            " སྐད་ཅིག་སྐད་ཅིག་དགས་རྫོགས་ཤིང་། །",
            "དུས་ཀུན་མི་ཟད་འབྲས་བུ་ཡི། །",
            "འབྱོར་ཞིང་དཔག་བསམ་ཤིང་ལྟར་བྱེད།།",
            "ཅེས་བྱ་བ་ནི་སློང་མོ་པ་དག་གི་",
            "བསམ་པ་དག་སྐད་ཅིག་གཅིག་ལ་",
            "དགའ་བས་ཡོངས་སུ་རྫོགས་པར་བྱེད་ཅིང་། ",
            "བདག་ཉིད་དུས་ཐམས་ཅད་དུ་ཕ་རོལ་ཏུ་",
            "ཕྱིན་པ་རྣམས་ཀྱི་རྣམ་པར་སྨིན་པའི་འབྲས་བུ་",
            "ཟད་མི་ཤེས་པ་དག་གིས་འབྱོར་ཞིང་",
            "དཔག་བསམ་གྱི་ཤིང་ལྟར་འགྲོ་བའི་དོན་བྱེད་པ་ཡིན་ནོ།།",
            "དེ་ལ་སློང་བ་རྣམས་ཀྱི་ཞེས་བྱ་བ་ནི་",
            "སློང་མོ་པ་འབྱོར་པ་དང་བྲལ་བ་རྣམས་ཀྱིའོ། །",
            "བསམ་པ་དག་ཅེས་བྱ་བ་ནི། ",
            "བསམ་པ་དང་། ",
            "རེ་བ་དང་། ",
            "ཡིད་ལ་བསམ་པ་ཞེས་བྱ་བ་དག་གི་རྣམ་གྲངས་སོ།།",
            ""
        ],
        [
            "སྐད་ཅིག་སྐད་ཅིག་དགས་རྫོགས་ཤིང་། །",
            "ཞེས་བྱ་བ་ནི་སྐད་ཅིག་སྐད་ཅིག་ལ་",
            "དགའ་བ་དག་གིས་ཡོངས་སུ་རྫོགས་པར་བྱེད་ཅིང་ངོ།།",
            "དེའི་ཕྱིར་དེ་དུས་ཀུན་དུ་ཕ་རོལ་ཏུ་ཕྱིན་པ་",
            "དེ་དག་གི་རྣམ་པར་སྨིན་པའི་འབྲས་བུ་མི་ཟད་པ་",
            "དག་གི་འབྲས་བུ་ཅན་དུ་གྱུར་པས་དེ་ཉིད་ཀྱིས་འབྱོར་ཞིང་",
            "བསྔགས་པར་འོས་ལ",
            "དཔག་བསམ་གྱི་ཤིང་ལྟར་འགྲོ་བ་རྣམས་ཀྱི་དོན་བྱེད་དོ།།",
            "དེ་ལྟར་གཏོང་ཕོད་པའི་ངང་ཚུལ་ཅན་དུ་གྱུར་པ་།",
            "ཚུལ་ཁྲིམས་སྐྱོན་མེད་པ་ཡང་དག་པར་བླངས་པས། ",
            "དེ་ནི་གཞན་ཕན་བདེ་སྐྱེད་པའི། །",
            "བདེ་འགྲོ་ཁོ་ནར་སྐྱེ་བར་འགྱུར།།",
            ""
        ],
        [
            "ཡང་ན་འདོད་པས་གཞན་དག་ཏུ། །",
            "གཞན་ཕན་བདེ་བ་བསྐྱེད་པར་སྐྱེ། །",
            "ཞེས་བྱ་བ་ནི་ཚུལ་ཁྲིམས་ཡོངས་སུ་",
            "དག་པས་བདེ་འགྲོ་འབའ་ཞིག་ཏུ་",
            "སྐྱེའི་ངན་སོང་རྣམས་སུ་མི་ལྟུང་ངོ།།",
            "ཡང་ན་བསམས་བཞིན་དུ་ངན་འགྲོ་གཞན་དག་ཏུ་",
            "སྐྱེ་བ་ལེན་ཅིང་གཞན་དག་ལ་ཕན་པ་དང་",
            "བདེ་བ་བསྐྱེད་པའི་གནས་སུ་སྐྱེའི་བདག་ཉིད་ལ་",
            "ཕན་པ་དང་བདེ་བའི་དོན་དུ་ནི་མ་ཡིན་ནོ།།",
            "དེ་དེ་དག་ཏུ་སྐྱེས་པ་ན་ཡང་། ",
            "འགྲོ་བ་དེ་དང་དེ་དག་ཏུ། །",
            "འཁོར་གཅུགས་བརྟག་བཟོད་མཐའ་ཡས་དང་། །",
            "རྒྱ་མཚོ་བཞིན་དུ་སྒོ་ཀུན་ནས།།",
            "བསོད་ནམས་ཆུ་བོས་ཡོངས་རྒྱས་འགྱུར།།",
            "ཞེས་བྱ་བ་ནི་དེ་འགྲོ་བའི་",
            "གནས་དེ་དག་ཏུ་ཡང་འཁོར་ཡིད་གཅུགས་པ་དང་། ",
            "བརྟག་བཟོད་པ་དང་། ",
            "མཐའ་ཡས་པ་དང་ལྡན་པར་འགྱུར་ཞིང་།",
            "རྒྱ་མཚོ་ཆེན་པོ་སྒོ་ཀུན་ནས་ཆུ་བོའི་རྒྱུན་རྣམས་ཀྱིས་",
            "ཡོངས་སུ་རྒྱས་པར་འགྱུར་བ་བཞིན་དུ། ",
            "སྦྱིན་པ་དང་། ",
            "ཚུལ་ཁྲིམས་དང་། ",
            "བཟོད་པ་དང་། ",
            "བརྩོན་འགྲུས་དང་། ",
            "བསམ་གཏན་དང་། ",
            "ཤེས་རབ་ཀྱི་བདག་ཉིད་ཀྱི་ཕ་རོལ་ཏུ་",
            "ཕྱིན་པ་དྲུག་གི་དགེ་བའི་རྒྱུན་གྱི་",
            "སྒོ་ཀུན་ནས་བསོད་ནམས་དང་ཡེ་ཤེས་ཀྱི་",
            "ཚོགས་ཀྱིས་ཡོངས་སུ་རྒྱས་པར་འགྱུར་རོ། །",
            "ཕ་རོལ་ཏུ་ཕྱིན་པ་རྣམས་བཤད་ཟིན་ཏོ།།",
            ""
        ],
        [
            "དབང་པོ་རྣམས་བཤད་པར་བྱ་།",
            "སེམས་མཉེན་རྣམ་པར་མི་གཡེང་དང་། །",
            "ཤེས་བྱ་རྟོགས་དང་མཁས་པའི་བློ། །",
            "ལྷན་ཅིག་སྐྱེས་དང་ལྡན་གྱུར་ཅིང་། །",
            "ཇི་སྲིད་འདོད་པའི་སྐལ་བར་གནས། །",
            "ཞེས་བྱ་བ་ནི་གང་ལ་སེམས་ལས་སུ་རུང་བ་དང་། ",
            "ཀུན་དུ་མི་འཕྲོ་བ་ཡོད་པ་དེ་ནི་",
            "སེམས་མཉེན་པ་དང་རྣམ་པར་མི་གཡེང་བ་།",
            "ཞི་གནས་ཀྱི་ཡན་ལག་ལ་གནས་པ་ཡིན་ནོ།།",
            "དེ་ཉིད་ཕུང་པོ་དང་། ",
            "ཁམས་དང་། ",
            "སྐྱེ་མཆེད་རབ་ཏུ་རྣམ་པར་འབྱེད་པ་དང་",
            "སོ་སོར་རྟོག་པའི་ནུས་པའི་བློ་ཚེ་རབས་བྱེ་བ་",
            "བརྒྱ་སྟོང་དུ་མ་ནས་གོམས་པར་བྱས་པ་དང་ལྡན་པ་ནི་",
            "ཤེས་བྱ་རྟོགས་པ་དང་མཁས་པའི་",
            "བློ་ལྷན་ཅིག་སྐྱེས་པ་དང་ལྡན་པར་གྱུར་པ་།",
            "ཞི་གནས་ཀྱི་ཡན་ལག་དང་ལྡན་པ་ཡིན་ནོ།།",
            "དེ་ལྟར་གྱུར་ཅིང་བསམ་གཏན་དང་། ",
            "ཏིང་ངེ་འཛིན་དང་། ",
            "སྙོམས་པར་འཇུག་པའི་སྟོབས་ཅན་དུ་",
            "གྱུར་པ་ཇི་སྲིད་འདོད་པའི་བསྐལ་པར་གནས་།",
            ""
        ],
        [
            "འདིས་ནི་དེའི་ཚེའི་ཚད་བསྐལ་པ་གྲངས་མེད་པར་",
            "བྱིན་གྱིས་རློབ་པ་ཉིད་ཀྱིས་ཚེ་ལ་དབང་བ་བསྟན་ཏོ།།",
            "གྲངས་མེད་དཔག་ཏུ་མེད་པ་ཡིས། །",
            "ཏིང་འཛིན་ངེས་རྟོག་བློ་དང་ལྡན།།",
            "ཞེས་བྱ་བ་ནི་འདི་ནི་",
            "བརྗོད་དུ་མེད་པའི་ཡང་བརྗོད་དུ་མེད་པའི་",
            "ཏིང་ངེ་འཛིན་ལ་ངེས་པར་རྟོག་པ་ལ་",
            "འཇུག་པས་སེམས་ལ་དབང་བ་ཉིད་ཡིན་ནོ།།",
            "འཇིག་རྟེན་ཁམས་ནི་མཐའ་ཡས་དག །",
            " རྒྱན་རྣམས་ཀྱིས་ནི་བརྒྱན་པར་བྱེད།།",
            "ཅེས་བྱ་བ་འདི་ནི་འཇིག་རྟེན་གྱི་",
            "ཁམས་ཐམས་ཅད་བཀོད་པ་",
            "དུ་མའི་རྒྱན་གྱིས་བརྒྱན་པ་བྱིན་གྱིས་རློབ་པ་དག་",
            "ཀུན་དུ་སྟོན་པའི་ཚུལ་གྱིས་",
            "ཡོ་བྱད་ལ་དབང་བ་ཡིན་ནོ།།",
            "བཟོ་དང་ལས་སྔོན་འདུ་བྱེད་དང་། །",
            "ལས་ཀྱི་རྣམ་སྨིན་རབ་ཏུ་སྟོན།།",
            ""
        ],
        [
            "ཅེས་བྱ་བ་འདི་ནི་བཟོ་དང་སྒྱུ་རྩལ་དང་",
            "ལས་དག་ཅི་འདོད་པར་ཀུན་དུ་སྟོན་པ་དང་། ",
            "ལས་ཀྱི་རྣམ་པར་སྨིན་པ་དུས་ཇི་ལྟ་བ་བཞིན་དུ་",
            "བྱིན་གྱིས་རློབ་པ་ཀུན་དུ་སྟོན་པ་ཉིད་ཀྱིས་ལས་ལ་དབང་བ་ཡིན་ནོ།།",
            "འགྲོ་ལ་",
            "ཕན་པ་སྒྲུབ་འདོད་པས། །",
            "ཇི་ལྟར་འདོད་པ་རབ་ཏུ་སྐྱེ། །",
            "ཞེས་བྱ་བ་ལ་འགྲོ་བ་ལ་ཕན་པ་སྒྲུབ་པར་",
            "འདོད་པ་ནི་འགྲོ་བ་ལ་ཕན་པ་བྱེད་པར་འདོད་པ་།",
            "འདི་ནི་འཇིག་རྟེན་གྱི་ཁམས་ཐམས་ཅད་དུ་",
            "སྐྱེ་བ་ཀུན་དུ་སྟོན་པ་ཉིད་ཀྱིས་སྐྱེ་བ་ལ་དབང་བ་ཡིན་ནོ།།",
            "སངས་རྒྱས་སྐུས་ནི་གང་བ་ཡི། །",
            "འཇིག་རྟེན་ཁམས་རྣམས་སྟོན་པར་བྱེད།།",
            "ཅེས་བྱ་བ་འདི་ནི་འཇིག་རྟེན་གྱི་ཁམས་ཐམས་ཅད་",
            "སངས་རྒྱས་ཀྱིས་ཡོངས་སུ་གང་བ་ཀུན་དུ་",
            "སྟོན་པ་ཉིད་ཀྱིས་མོས་པ་ལ་དབང་བ་ཡིན་ནོ།།",
            ""
        ],
        [
            "ཇི་ལྟར་འདོད་པའི་དུས་དང་ནི། །",
            "ཞིང་དུ་རྫོགས་པར་བྱང་ཆུབ་སྟོན།།",
            "ཅེས་བྱ་བ་འདི་ནི་ཇི་ལྟར་འདོད་པའི་དུས་དང་",
            "ཞིང་དུ་སངས་རྒྱས་ཀྱི་སྤྲུལ་པ་མངོན་པར་",
            "རྫོགས་པར་བྱང་ཆུབ་པར་ཀུན་དུ་",
            "སྟོན་པ་ཉིད་ཀྱིས་སྨོན་ལམ་ལ་དབང་བ་ཡིན་ནོ།།",
            "ཡེ་ཤེས་མིག་གིས་ཤེས་བྱ་ཡི། །",
            "དེ་ཉིད་ཐམས་ཅད་སྟོན་པར་བྱེད།།",
            "ཅེས་བྱ་བ་འདི་ནི་ཆོས་ཐམས་ཅད་རྣམ་པ་",
            "ཐམས་ཅད་དུ་མངོན་པར་རྫོགས་པར་",
            "བྱང་ཆུབ་པ་ཀུན་དུ་སྟོན་པ་ཉིད་ཀྱིས་",
            "ཡེ་ཤེས་ལ་དབང་བ་ཡིན་ནོ།།",
            "ཆོས་རྣམས་གཞག་པ་ཉིད་རྟོགས་ཤིང་། །",
            "མིང་ལ་སོགས་པ་ཐོབ་པ་ཉིད། །",
            "ཅེས་བྱ་བ་འདིས་ནི་མཐའ་དང་དབུས་",
            "མེད་པའི་ཆོས་ཀྱི་སྒོ་སྣང་བ་ཀུན་དུ་",
            "སྟོན་པ་ཉིད་ཀྱིས་ཆོས་ལ་དབང་བ་བསྟན་ཏོ།།།།",
            "དབུ་མའི་སྙིང་པོའི་འགྲེལ་པ་",
            "རྟོག་གེ་འབར་བ་བམ་པོ་བཅུ་གཉིས་པ། ",
            "དེ་ནས་གཞན་ཡང་འཇིག་རྟེན་གྱི་ཁམས་ཐམས་ཅད་དུ་",
            "སྤྲུལ་པ་མཐའ་ཡས་པ་ཅིག་ཅར་དུ་",
            "སྟོན་པ་ནི་རྫུ་འཕྲུལ་ལ་དབང་བ་ཞེས་བརྗོད་དེ",
            ""
        ],
        [
            "རྫུ་འཕྲུལ་རྣམ་པར་འཕྲུལ་པ་ཡིས། །",
            "མཐའ་ཡས་ཞིང་དག་གཡོ་བར་བྱེད།།",
            "གཡོ་བ་དག་ནི་རབ་ཏུ་འགུལ་བ་།",
            "གླིང་ལ་སོགས་པ་བྱེ་བ་ཕྲག་བརྒྱ་དཔག་ཏུ་མེད་པའི་",
            "སྟོང་གསུམ་གྱི་སྟོང་ཆེན་པོ་གྲངས་མེད་པ་",
            "རྣམས་ཀྱི་སངས་རྒྱས་ཀྱི་ཞིང་རྣམས་གཡོ་བའོ།།",
            "རྫུ་འཕྲུལ་རྣམ་པར་འཕྲུལ་པ་སྟེ།།",
            "རྣམ་པར་བརྩེ་བ་དང་རྣམ་པར་རོལ་པ་ནི་",
            "རྫུ་འཕྲུལ་གྱི་རྐང་པ་ལེགས་པར་བསྒོམས་པའི་ཕྱིར་རོ། །",
            "འདི་ནི་ཚིགས་སུ་བཅད་པ་ཕྱེད་ཀྱི་དོན་ཡིན་ནོ།།",
            "དུས་གཅིག་གམ་ནི་རིམ་ཡང་རུང་། །",
            "ལུས་ལ་འབར་དང་འབེབས་པར་བྱེད།།",
            ""
        ],
        [
            "དུས་མཉམ་དུ་སྟོད་ནས་འབར་བ་དང་། ",
            "སྨད་ནས་འབེབས་པར་བྱེད་པ་དང་། ",
            "སྨད་ནས་འབར་བར་བྱེད་པ་དང་། ",
            "སྟོད་ནས་འབེབས་པར་བྱེད་པའམ། ",
            "དུས་ཐ་དད་དུ་མེའི་ཕུང་པོ་ལྟར་འབར་བ་དང་། ",
            "སྤྲིན་གྱི་ཕུང་པོ་ཆེན་པོ་ལྟར་",
            "ཆར་འབེབས་པ་ཡང་ཐ་དད་དུ་བྱེད་པའོ།།",
            "ཕྱོགས་ནི་མཐའ་ཡས་ཀུན་དུ་ཡང་། །",
            "རང་གི་འོད་ཀྱིས་སྤྲོ་བར་བྱེད།།",
            "ཤར་ལ་སོགས་པ་ཕྱོགས་ཀུན་དུ་ཡང་",
            "རང་གི་ལུས་ལས་བྱུང་བའི་འོད་ཟེར་ཉི་མ་དང་",
            "ཟླ་བའི་བས་ལྷག་པར་ཀུན་དུ་ཁྱབ་པར་བྱེད་།",
            "བཞེད་པ་ཙམ་གྱིས་ལྷ་ལ་སོགས་པ་",
            "ཐམས་ཅད་འགྱོད་པ་བསྐྱེད་པའི་ཕྱིར། ",
            "དམྱལ་བ་ལ་སོགས་པ་རབ་ཏུ་སྟོན་པར་བྱེད་།",
            "ཇི་ལྟ་བུར་ཞེ་།",
            "ལྷ་དང་མི་གང་དག་འདོད་པ་ལ་",
            "ཤིན་ཏུ་ཆགས་ཤིང་ཞེན་ལ་",
            ""
        ],
        [
            "བརྒྱལ་བ་རྣམས་འགྱོད་པ་བསྐྱེད་པའི་ཕྱིར་སྒྲ་དང་",
            "བཅས་པའི་མེ་འབར་བའི་ཕྲེང་བ་ཤིན་ཏུ་རྒྱ་ཆེན་པོ་དང་། ",
            "གསོད་འདོད་པ་ཁྲོས་པའི་བཞིན་གྱིས་སྒྲ་ཆེན་པོ་",
            "འཇིགས་པ་དང་བཅས་པས་རལ་གྲི་དང་། ",
            "འཁོར་ལོ་དང་། ",
            "སོག་ལེ་ལ་སོགས་པ་ཐོགས་ཤིང་སྙིང་རྗེ་མེད་པའི་",
            "གཤིན་རྗེའི་སྐྱེས་བུ་རྣམས་ཀྱིས་བསྲུངས་པ་དང་། ",
            "ཁྭ་ལྕགས་ཀྱི་མཆུ་ཅན་རྣམས་ཀྱི་ཚོགས་རྣམས་དང་། ",
            "འཇིགས་པའི་སྒྲ་སྒྲོགས་པའི་འཇིགས་སུ་རུང་བའི་ཁྱིའི་ཚོགས་དང་། ",
            "དཔག་ཚད་དུ་མ་ཙམ་གྱི་ཤིན་ཏུ་འབར་ཞིང་",
            "བསྐོལ་བའི་ཟངས་ཆེན་པོ་དག་ཏུ་བཙོས་པར་གྱུར་པ་ན་",
            "ངུད་མོ་དང་བཅས་པའི་སྐྱེ་བོ་མང་པོས་བསྐྱེད་པའི་ཀུ་ཅོ་ཆེན་པོ་དང་། ",
            "རལ་གྲིའི་ནགས་ཚལ་དང་། ",
            "མེ་མར་མུར་གྱི་འོབས་དང་། ",
            "ཤལ་མ་རིའི་སྡོང་པོ་དང་། ",
            "རོ་མྱགས་དང་། ",
            "ཆུ་བོ་རབ་མེད་དུ་བཅུག་པ་དྲག་ཅིང་རྩུབ་པའི་དམྱལ་བ་དང་། ",
            "གཤིན་རྗེའི་འཇིག་རྟེན་ལ་སོགས་པ་ཡང་སྟོན་པར་བྱེད་དོ།།",
            "དེ་བཞིན་དུ། ཚད་མེད་རྨད་བྱུང་བསམ་མི་ཁྱབ།།",
            "ཡོན་ཏན་རིན་ཆེན་འོད་འབར་བ། །",
            "འཇིག་རྟེན་རྩ་ལག་སངས་རྒྱས་རྣམས། །",
            "འཁོར་དང་བཅས་པའང་སྟོན་པར་བྱེད།།",
            "སྟོབས་དང་མི་འཇིགས་པ་དང་། ",
            "སོ་སོ་ཡང་དག་པར་རིག་པ་ལ་སོགས་པ་རྨད་དུ་",
            "བྱུང་བ་བསམ་གྱིས་མི་ཁྱབ་པའི་ཡོན་ཏན་",
            "རིན་པོ་ཆེ་འོད་ཀྱི་གཟི་བརྗིད་ཅན་རྣམས་དང་། ",
            "མཚན་དང་དཔེ་བྱད་ཀྱིས་བརྒྱན་པའི་འགྲོ་བའི་",
            "རྩ་ལག་ཏུ་གྱུར་པ་རྣམས་དང་དགེ་སློང་དང་། ",
            "དགེ་སློང་མ་དང་། ",
            "དགེ་བསྙེན་དང་། ",
            "དགེ་བསྙེན་མའི་འཁོར་རྣམས་ཀྱང་",
            "རྫུ་འཕྲུལ་གྱི་མཐུས་སྟོན་པར་བྱེད་དོ།།",
            "གསེར་དང་ནོར་བུ་བཻ་ཌཱུརྱ། །",
            "མུ་ཏིག་རྡོ་རྗེ་མཐོན་ཀ་ཆེར། །",
            "རི་བོའི་དབང་པོ་ཆེ་རྣམས་དང་། །",
            "མེ་ཉིད་བགྲང་བར་བཞེད་པས་བྱེད།།",
            ""
        ],
        [
            "གསེར་ལ་སོགས་པའི་ངོ་བོ་ཉིད་དུ་རི་ཆེན་པོ་",
            "རྣམས་ཀྱང་བཞེད་པ་ཙམ་ཉིད་ཀྱིས་བྱེད་དོ།།",
            "བཞེད་པ་ཙམ་ཉིད་ཀྱིས་སྲེག་པར་བྱེད་པའི་",
            "བདག་ཉིད་ཀྱི་མེ་ཡང་ཁ་བ་ལྟར་བསིལ་བར་བྱེད་དོ།།",
            "ཆེན་པོར་གྱུར་པའི་ལུས་ཀྱིས་སུ། །",
            "རྡོ་རྗེ་སོགས་ལ་མི་ཆགས་པར། །",
            "ངོ་མཚར་བྱེད་ཅིང་སྐད་ཅིག་གིས། །",
            "ཕྱོགས་ཀུན་དུ་ནི་འགྲོ་ཞིང་འོང་།།",
            "ལུས་ཆེན་པོར་གྱུར་པ་ཉིད་ཀྱིས་རི་འབིགས་",
            "བྱེད་ལ་སོགས་པ་ལ་ཡང་མི་ཐོགས་པར་",
            "མྱུར་བ་ཉིད་དུ་ངོ་མཚར་དང་",
            "བཅས་པར་ཕྱོགས་བཅུ་དག་ཏུ་འགྲོ་ཞིང་",
            "འོང་བ་ཡང་སྟོན་པར་བྱེད་དོ།།",
            ""
        ],
        [
            "རང་གི་ལུས་སམ་རྡུལ་ཕྲན་ལ།།",
            "དཔག་ཏུ་མེད་པའི་འཇིག་རྟེན་ཁམས། །",
            "ཡང་དག་འཛུད་ཀྱང་སེམས་ཅན་ལ།།",
            "གནོད་པ་མེད་པའང་སྟོན་པར་བྱེད།།",
            "བདག་ཉིད་ཀྱི་ལུས་ཀྱི་ནང་ཉིད་དུ་",
            "དཔག་ཏུ་མེད་པའི་འཇིག་རྟེན་གྱི་",
            "ཁམས་རྣམས་འཛུད་པར་བྱེད་པའམ། ",
            "རྡུལ་ཕྲ་རབ་ཀྱི་ནང་དུ་འཇིག་རྟེན་གྱི་",
            "ཁམས་དེ་དག་འཛུད་པར་བྱེད་ལ",
            "གང་དག་འཇིག་རྟེན་གྱི་ཁམས་",
            "དེ་དག་ལ་བརྟེན་པའི་ལྷ་དང་། ",
            "མི་དང་། ",
            "དུད་འགྲོ་ལ་སོགས་པ་",
            "དེ་དག་རྣམས་ལ་ཉམ་ང་བ་དང་། ",
            "གནོད་པ་མེད་པར་ཡང་སྟོན་པར་བྱེད་དོ།།",
            "འཇིག་རྟེན་ཁམས་རྣམས་ཕྲ་རབ་ཏུ། །",
            "ཕྲ་རབ་དེ་ཡི་མཚན་ཉིད་དུ། །",
            "བསྡུས་པའམ་ནི་རྒྱས་པར་ཡང་། །",
            "བཞེད་པ་ཙམ་བྱེད་འོག་སྟེང་ཀྱང་། །",
            "བཞེད་པ་ཙམ་གྱིས་འཇིག་རྟེན་གྱི་",
            "ཁམས་རྣམས་སྡུད་པར་ཡང་བྱེད་དེ་",
            ""
        ],
        [
            "རྡུལ་ཕྲ་རབ་དང་མཉམ་པར་བྱེད་དོ།།",
            "དེ་ཉིད་རྒྱ་ཆེན་པོར་མོས་ན་ཡང་རྡུལ་ཕྲ་རབ་དེ་",
            "འཇིག་རྟེན་གྱི་ཁམས་དཔག་ཏུ་མེད་པའི་ཚད་དུ་ཡང་བྱེད་དོ།།",
            "འཇིག་རྟེན་གྱི་ཁམས་དེ་དག་ཉིད་སྟེང་གི་",
            "ཆ་གང་ཡིན་པ་དེ་ཡོངས་སུ་བསྒྱུར་ནས་འོག་གི་ཆར་བྱེད་དོ།།",
            "འོག་གི་ཆ་ཡོངས་སུ་བསྒྱུར་ནས་སྟེང་གི་ཆ་ཉིད་དུ་བྱེད་དོ།།",
            "དེའི་ཚད་འོད་དང་ཁ་དོག་དང་། །",
            "དབྱངས་དང་སྤྱོད་ལམ་ཕུན་ཚོགས་ཀྱིས། །",
            "གདུལ་བྱ་འདུལ་བར་འདོད་པའི་ཕྱིར། །",
            "ཚངས་པ་ལ་སོགས་འཁོར་དུ་འགྲོ།།",
            "ཚངས་པ་ལ་སོགས་པ་དེ་རྣམས་ཀྱི་ཚད་དང་། ",
            "འོད་དང་། ",
            "ཁ་དོག་དང་། ",
            "དབྱངས་དང་།",
            "སྤྱོད་ལམ་རྣམས་ཕུན་སུམ་ཚོགས་པ་ཉིད་ཀྱིས་",
            "ཚངས་པའི་དབང་པོ་ལ་སོགས་པའི་",
            "འཁོར་དུ་མངོན་པར་འགྲོ་བར་བྱེད་དོ།།",
            ""
        ],
        [
            "ཅིའི་ཕྱིར་ཞེ་།",
            "སྐལ་བ་དང་ལྡན་པ་རྣམས་",
            "གདུལ་བར་འདོད་པའི་ཕྱིར་རོ། །",
            "སྣང་བར་འགྱུར་ཞིང་མི་སྣང་འགྱུར།།",
            "དེ་དག་འགས་ཀྱང་མི་ཤེས་དང་། །",
            "གཞན་གྱི་ཟིལ་གྱིས་གནོན་པར་ཡང་། །",
            "བྱེད་དེ་སྙིང་རྗེས་བསྐུལ་བའི་ཕྱིར། །",
            "སྣང་བར་འགྱུར་བ་ནི་རང་གི་",
            "ལུས་གསལ་པོར་སྟོན་པའོ།།",
            "མི་སྣང་བར་འགྱུར་བ་ནི་བསྒྲིབས་པའམ། ",
            "མི་མཐོང་བར་གྱུར་པ་།",
            "དེ་དག་གཉི་ག་ཡང་བྱེད་།",
            ""
        ],
        [
            "ཚངས་པ་ལ་སོགས་པ་འགས་ཀྱང་གང་ནས་",
            "འོངས་པ་དང་གང་དུ་སོང་བར་གྱུར་པ་མི་ཤེས་པའོ།།",
            "གཞན་དག་གི་རྫུ་འཕྲུལ་ཟིལ་གྱིས་གནོན་པར་ཡང་།",
            "སྙིང་རྗེས་བསྐུལ་ནས་ང་རྒྱལ་བཅག་པར་བྱ་བའི་ཕྱིར་ཡིན་གྱི། ",
            "འགྲན་པ་ལ་སོགས་པའི་ཕྱིར་ནི་མ་ཡིན་ནོ།།",
            "འགྲོ་བའི་གནས་ནི་བརྗོད་རྣམས་སུ། །",
            "འགྲོ་བ་དབང་བྱས་དགོད་འདོད་པས། །",
            "སྤོབས་སོགས་ཀྱིས་ནི་དམན་པ་ལ།།",
            "སྤོབས་པའི་བདེ་བ་རབ་ཏུ་སྟེར།།",
            "འགྲོ་བའི་གནས་ནི་གླིང་ལ་སོགས་པ་།",
            ""
        ],
        [
            "དེ་དག་གི་དབང་དུ་བྱས་པའི་ཚིག་གི་",
            "བྱེ་བྲག་གིས་ཐ་དད་པ་ནི་གྲོང་ཁྱེར་ལ་སོགས་པ་།",
            "འགྲོ་བའི་གནས་ཞེས་བྱ་བའི་ཐ་ཚིག་གོ།།",
            "དེ་དག་ཏུ་སྐྱེ་བོ་བསམ་པ་ཇི་ལྟ་ཇི་ལྟ་བུར་",
            "ཡོད་པ་རྣམས་དབང་དུ་བྱས་ནས་འགོད་པར་བྱེད་དོ།།",
            "གང་དག་དེ་ན་སྤོབས་པ་དང་འཛིན་པ་དང་",
            "བློས་ཕོངས་པ་དེ་རྣམས་ལ་སྤོབས་པ་ལ་སོགས་པ་དང་། ",
            "ལུས་ཀྱི་བདེ་བ་ལ་སོགས་པ་སྒྲུབ་པར་བྱེད་དོ།།",
            "དམྱལ་སོགས་སྡུག་བསྔལ་གྱིས་གདུངས་པ། །",
            "འོད་ཟེར་བཏང་བ་ལ་སོགས་ཀྱིས། །",
            "ཞི་བར་བྱེད་ཅིང་ལྷ་དབང་སོགས། །",
            "སྐལ་བ་མཉམ་པར་འགྲོ་བར་བྱེད།།",
            "ཚ་བའི་དམྱལ་བ་བསྟིར་མེད་པ་དང་། ",
            "ཡང་སོས་དང་། ",
            "ཐིག་ནག་དང་། ",
            "ཚ་བ་དང་། ",
            "རབ་ཏུ་ཚ་བ་དང་། ",
            "བསྡུས་འཇོམས་དང་། ",
            "ངུ་འབོད་དང་། ",
            "ངུ་འབོད་ཆེན་པོ་ཞེས་བྱ་བ་བརྒྱད་དང་། ",
            "གྲང་བའི་དམྱལ་བ། ",
            "གས་པ་དང་། ",
            "ཨུཏྤ་ལ་ལྟར་གས་པ་དང་། ",
            "ཀུ་མུ་ཏ་ལྟར་གས་པ་དང་། ",
            "པདྨ་ལྟར་གས་པ་དང་། ",
            "པདྨ་ཆེན་པོ་ལྟར་གས་པ་ལ་སོགས་པ་ཚ་བ་དང་། ",
            "གྲང་བའི་སྡུག་བསྔལ་གྱིས་ཉེན་པའི་སེམས་ཅན་",
            "རྣམས་ཀྱི་སྡུག་བསྔལ་མ་ལུས་པར་ཞི་བར་བྱེད་པའི་ཕྱིར། ",
            "བསིལ་བ་དང་དྲོ་བའི་འོད་ཟེར་འབྱིན་པར་བྱེད་དེ",
            ""
        ],
        [
            "འོད་ཟེར་དེ་དག་གིས་རེག་པ་ཙམ་གྱིས་",
            "དམྱལ་བ་དེ་དག་དེ་དག་ནས་",
            "ཤི་འཕོས་ནས་ལྷའི་དབང་པོ་དང་། ",
            "འཐབ་བྲལ་དང་། ",
            "དགའ་ལྡན་ལ་སོགས་པ་རྣམས་དང་།",
            "སྐལ་བ་མཉམ་པར་སྐྱེ་བར་བྱེད་པར་འགྱུར་རོ། །",
            "གདུལ་བྱ་ཇི་བཞིན་སྤྲུལ་པ་ཡི། །",
            "སྤྲུལ་པ་ཡིས་ནི་ཕྱོགས་བཀང་།",
            "བསྟན་པ་རིན་ཆེན་ཆར་བབ་པས། །",
            "འཇིག་རྟེན་འདས་པའི་བདེ་བ་སྐྱེད།།",
            "གདུལ་བྱ་གང་དང་གང་ལ་སྤྲུལ་པ་གང་གིས་",
            "ཡོངས་སུ་སྨིན་པར་འགྱུར་བའི་ཉན་ཐོས་དང་། ",
            "རང་སངས་རྒྱས་དང་། ",
            "བརྒྱ་བྱིན་དང་། ",
            "ཚངས་པ་དང་། ",
            "འཇིག་རྟེན་སྐྱོང་བ་དང་། ",
            "དབང་ཕྱུག་ཆེན་པོ་དང་། ",
            "སྲེད་མེད་ཀྱི་བུ་ལ་སོགས་པའི་",
            "སྤྲུལ་པ་དེ་དག་གིས་ཕྱོགས་",
            "ཐམས་ཅད་ཁྱབ་པར་བྱས་ནས་",
            "སྤྲུལ་པ་དེ་དག་ལས་བྱུང་བའི་",
            "བསྟན་པ་རིན་པོ་ཆེའི་ཆར་གྱིས་འཇིག་རྟེན་ལས་",
            "ཤིན་ཏུ་འདས་པའི་དགའ་བ་བསྐྱེད་དོ།།",
            "དུས་གསུམ་ཚད་མེད་ལུས་ཉིད་དང་། །",
            "སངས་རྒྱས་ཞིང་ནི་ཕུན་ཚོགས་དང་། །",
            "འཇིག་རྟེན་ཁམས་རྣམས་དཔག་མེད་རྣམས། །",
            "འཇིག་པ་དང་ནི་འཆགས་པ་ཡང་། །",
            "འདས་པ་དང་། ",
            "མ་འོངས་པ་དང་། ",
            "ད་ལྟར་བྱུང་བའི་དུས་རྣམས་སུ་",
            "དཔག་ཏུ་མེད་པའི་ལུས་བྱིན་གྱིས་རློབ་པར་།",
            "ཡོངས་སུ་མ་དག་པའི་ཞིང་རྣམས་",
            "ཡོངས་སུ་དག་པར་བྱིན་གྱིས་རློབ་པར་བྱེད་དོ།།",
            ""
        ],
        [
            "སངས་རྒྱས་ཀྱི་ཞིང་ཚད་མེད་པ་རྣམས་",
            "དུས་སུ་མ་ཕྱིན་པར་འཇིག་པ་དང་",
            "འཆགས་པར་བྱིན་གྱིས་རློབ་པར་བྱེད་།",
            "འཇིག་པ་རྣམས་ནི་འཆགས་པར་",
            "བྱིན་གྱིས་རློབ་པར་བྱེད་དོ།།",
            "རང་ལུས་བདེ་བར་གཤེགས་ཞིང་",
            "དུ། །",
            "དེ་ཡང་རང་ལུས་བདག་ཉིད་དུ། །",
            "རང་གི་ཞིང་ནི་བདེ་གཤེགས་སྐུར། །",
            "བཞེད་པ་ཙམ་གྱིས་བྱིན་གྱིས་རློབ། །",
            "རང་གི་ལུས་སངས་རྒྱས་ཀྱི་ཞིང་དུ་",
            "བྱིན་གྱིས་རློབ་པར་བྱེད་དོ།།",
            "སངས་རྒྱས་ཀྱི་ཞིང་དེ་ཡང་རང་གི་",
            "ལུས་སུ་བྱིན་གྱིས་རློབ་པར་བྱེད་དོ།།",
            "སངས་རྒྱས་ཀྱི་ཞིང་དེ་བཞིན་གཤེགས་པའི་",
            "སྐུར་བྱིན་གྱིས་རློབ་པར་བྱེད་དོ།།",
            ""
        ],
        [
            "བ་སྤུའི་ཁུང་དང་འོད་ཟེར་ལས། །",
            "ནམ་མཁའ་ལས་ནི་རོལ་མོའི་སྒྲ། །",
            "སྤྲུལ་པ་ཡིས་ནི་རབ་བཏང་ནས།།",
            "ཐོས་ན་",
            "དགའ་བར་འགྱུར་བས་ནི། །",
            "མཐར་ཐུག་པར་ནི་ཁྱབ་པར་འགེངས། །",
            "ཀ་ལ་པིངྐའི་སྒྲ་དབྱངས་ནི། །",
            "ཟབ་ཅིང་རྒྱ་ཆེ་སྒྲོགས་པ་ཡིས། །",
            "འཇིག་རྟེན་རྣམས་ནི་གསུང་གིས་འགེངས། །",
            "རང་གི་ལུས་ཀྱི་བ་སྤུའི་ཁུང་བུ་དང་",
            "འོད་ཟེར་ལས་བྱུང་བའི་རྔ་དག་ལས་བརྡུངས་པའམ། ",
            "མ་བརྡུངས་པར་ནམ་མཁའ་ལས་བྱུང་བའམ། ",
            "སྤྲུལ་པ་སྔར་བསྟན་པ་དག་ལས་ངེས་པར་བྱུང་བ་ནི་ཐོས་ན་",
            "ཡིད་དགའ་བ་དང་ཁྱབ་པར་བྱེད་ཅིང་འགེངས་པ་དང་། ",
            "མཐར་ཐུག་པར་བྱེད་པས་།",
            "མཐར་ཐུག་པ་དང་གསལ་བས་ན་དྲང་བ་དང་། ",
            "ཀ་ལ་པིངྐའི་དབྱངས་སྙན་པ་དང་། ",
            "སྐྱེ་བོ་ཐམས་ཅད་ཀྱིས་དོན་གཟུང་བར་མི་ནུས་པ་དང་། ",
            "དབྱངས་ཆེན་པོས་གསུང་བ་དང་། ",
            "ཁྱད་པར་གསུང་བའི་གསུང་དག་གིས་སོ།།",
            "ཅི་ཞིག་བྱེད་ཅེ་།",
            ""
        ],
        [
            "འཇིག་རྟེན་རྣམས་།",
            "མོས་པའི་དབང་དང་དབང་པོ་བཞིན། །",
            "ཞི་བ་རོ་གཅིག་ཞི་བ་དང་། །",
            "གདུལ་བྱ་རྣམས་ནི་གདུལ་བའི་ཕྱིར། །",
            "ཆོས་འདི་རྣམས་ནི་གསུང་བར་མཛད།།",
            "མོས་པའི་སྟོབས་དང་དད་པ་ལ་སོགས་པའི་",
            "དབང་པོའི་ནུས་པ་དང་ཞི་བ་ཉིད་རོ་གཅིག་པ་",
            "འདི་ལ་ཡོད་པས་ཞི་བར་རོ་གཅིག་པའོ།།",
            "འཇིགས་པ་ཐམས་ཅད་སེལ་བ་དང་། ",
            "སྐལ་བ་དང་ལྡན་པའི་སྐྱེ་བོ་ཡོངས་སུ་",
            "སྨིན་པར་བྱ་བའི་ཕྱིར་ཆོས་རྣམ་པ་",
            "དུ་མར་སྟོན་པར་མཛད་པའོ།།",
            "འདི་དག་ནི་རྫུ་འཕྲུལ་ལ་དབང་བ་།",
            "རབ་ཏུ་བྱེད་པ་བཅུ་བདུན་གྱིས་",
            "ཡང་དག་པར་བསྟན་པ་ཡིན་ནོ།།",
            ""
        ],
        [
            "དེ་ལྟར་བསྟན་པའི་དབང་བཅུའི་",
            "བྱེ་བྲག་ཤེས་པར་འདོད་པ་རྣམས་ཀྱིས། ",
            "མདོ་སྡེ་དཀོན་མཆོག་སྤྲིན་ལས་",
            "བྱེ་བྲག་རྒྱས་པ་ངེས་པར་ཤེས་པར་བྱའོ།།",
            "དེ་ནས་གཞན་ཡང་མངོན་པར་",
            "ཤེས་པ་བརྗོད་པར་བྱ་།",
            "དམན་དང་བག་ལ་ཉལ་བཅས་དག །",
            " བདེ་དང་སྡུག་བསྔལ་སོགས་དང་བཅས།།",
            "དམན་དང་འབྲིང་དང་མཆོག་རྣམས་དང་། །",
            "ཡང་དག་གྱ་ནོམ་སོགས་དེ་རྣམས། །",
            "གང་ལ་ཇི་ལྟར་ཇི་སྲིད་དུ། །",
            "ལུས་ཅན་རྣམས་ཀྱི་སེམས་འབྱུང་བ། །",
            "དེ་རྣམས་དེ་ལ་དེ་བཞིན་དང་། །",
            "དེ་སྙེད་མང་རྣམས་རིག་པར་བྱེད།།",
            "དམན་པ་ནི་ཉོན་མོངས་པ་དང་ཉེ་བའི་",
            "ཉོན་མོངས་པ་ཉམས་པར་བྱས་པའོ།།",
            "བག་ལ་ཉལ་བཅས་པ་ནི་འདོད་ཆགས་དང་། ",
            "ཞེ་སྡང་དང་། ",
            "གཏི་མུག་དང་། ",
            "ང་རྒྱལ་དང་། ",
            "ལྟ་བ་ཞེས་བྱ་བའི་བག་ལ་",
            "ཉལ་གྱི་བག་ལ་ཉལ་དང་བཅས་པའོ།།",
            ""
        ],
        [
            "དག་པ་ནི་ཉོན་མོངས་པའི་",
            "བག་ལ་ཉལ་སྤངས་པའོ།།",
            "སྡུག་བསྔལ་གསུམ་དང་བྲལ་བ་ནི་",
            "བདེ་བ་དང་བཅས་པ་འམ། ",
            "དུས་དེ་སྲིད་པའི་ཚོར་བ་བདེ་བ་དང་ལྡན་པའོ།།",
            "དེ་ལས་བཟློག་པ་ནི་",
            "སྡུག་བསྔལ་དང་བཅས་པའོ།།",
            "གཉི་གའི་ངོ་བོ་ནི་སྡུག་བསྔལ་དང་",
            "བདེ་བ་མ་ཡིན་པ་དང་བཅས་པའོ།།",
            "དམན་པ་ནི་ཤིན་ཏུ་སྨད་པ་དང་",
            "གཞན་དག་ཀྱང་ངོ།།",
            "འབྲིང་ནི་དེ་བས་མཐོ་བར་གྱུར་པའོ།།",
            ""
        ],
        [
            "མཆོག་ནི་དམ་པ་དང་མཆོག་དང་གྱ་ནོམ་པའོ།།",
            "ཐེག་པ་གསུམ་ལ་ཞུགས་པར་",
            "གྱུར་པ་ནི་ཡང་དག་པའི་གྱ་ནོམ་པའོ།།",
            "སྲིད་པ་ལ་མངོན་པར་དགའ་བ་ནི་",
            "ཕྱིན་ཅི་ལོག་གི་གྱ་ནོམ་པའོ།།",
            "སེམས་ཅན་དེ་རྣམས་ཡུལ་གང་ལ་ཇི་ལྟར་",
            "དུས་ཇི་སྲིད་དུ་ཞུགས་པའི་སེམས་ཆུང་ངུ་དང་",
            "ཡངས་པ་དང་ཆེན་པོར་གཏོགས་པ་དང་། ",
            "ཚད་མེད་པའི་དབྱེ་བས་སེམས་ཇི་ལྟ་བར་",
            "སྐྱེ་བར་གྱུར་པ་དེ་ཐམས་ཅད་རྟེན་དང་",
            "བརྟེན་པའི་བྱེ་བྲག་དང་ཞུགས་པར་གྱུར་པའི་",
            "བྱེ་བྲག་མང་པོ་དག་སྐད་ཅིག་ལ་ཤེས་པར་འགྱུར་རོ། །",
            "འདིས་ནི་གཞན་གྱི་སེམས་ཤེས་པའི་",
            "མངོན་པར་ཤེས་པ་བསྟན་ཏོ།།",
            "ལྷའི་མིག་ནི་རྣམ་པ་གཉིས་།",
            "འཆི་འཕོ་བ་དང་། ",
            "སྐྱེ་བའི་ཡུལ་ཅན་དང་། ",
            "གཟུགས་ཀྱི་ཡུལ་ཅན་ནོ།།",
            ""
        ],
        [
            "དེ་ལ་ཤའི་མིག་དག་པ་ནི་",
            "ཕྲ་མོ་དང་བསྒྲིབས་པ་དང་། ",
            "རིང་བ་དག་ལ་ཐོགས་པ་མེད་པར་འཇུག་ཅིང་",
            "འབྱུང་བའི་ཕྱིར་གཟུགས་ཀྱི་ཡུལ་ཅན་ཞེས་བྱ་སྟེ",
            "དེས་རིག་པ་དེ་བསྟན་པའི་ཕྱིར། །",
            "ལྷ་དང་སྤྲུལ་པ་ཕྲ་མོ་དང་། །",
            "དེ་ལས་བཟློག་པར་གྱུར་པ་དག །",
            " ཀུན་དུ་གཟུགས་ནི་ཐམས་ཅད་ཀྱང་། །",
            "ལྷ་ཡི་མིག་གིས་དེ་དག་མཐོང་།།",
            "བྱང་ཆུབ་སེམས་དཔའི་ལྷའི་",
            "མིག་གང་ཡིན་པ་དེ་ནི་",
            "ལྷ་རྣམས་ཀྱིས་མི་ཤེས་སོ།།",
            "གང་ཡང་ལྷ་རྣམས་ཀྱི་ལྷའི་མིག་",
            "དེ་ནི་བྱང་ཆུབ་སེམས་དཔས་རབ་ཏུ་ཤེས་།",
            "ལྷའི་གནས་ཀྱི་གཟུགས་རྣམས་ཀྱང་མཐོང་ངོ།།",
            "སྤྲུལ་པ་ནི་དེ་བཞིན་གཤེགས་པ་དང་",
            "དགྲ་བཅོམ་པ་རྣམས་ཀྱིའོ། །",
            "ཕྲ་མོ་ནི་རྡུལ་ཕྲ་རབ་ལ་སོགས་པའོ།།",
            ""
        ],
        [
            "དེ་ལས་བཟློག་པ་ནི་ལྷ་ལ་སོགས་པ་ལས་བཟློག་པ་།",
            "མི་དང་། ",
            "ལྷ་མ་ཡིན་དང་། ",
            "དམྱལ་བ་དང་། ",
            "ཡི་དགས་ལ་སོགས་པ་འཇིག་རྟེན་གྱི་གནས་སོ།།",
            "མ་སྤྲུལ་པ་ནི་རྒྱུ་དང་རྐྱེན་ལས་",
            "ཡང་དག་པར་བྱུང་བའོ།།",
            "རགས་པ་ནི་ལྷུན་པོ་ལ་སོགས་པ་།",
            "ཐམས་ཅད་ཀྱི་འགྲོ་བ་ཐམས་ཅད་དང་",
            "ལྷག་མ་མ་ལུས་པའི་གཟུགས་དེ་དག་",
            "རྣམས་ལྷའི་མིག་གིས་མཐོང་།",
            "གཟུགས་ཀྱི་ཡུལ་ཅན་ནི་ལྷའི་མིག་ཅེས་བསྟན་ཏོ།།",
            ""
        ],
        [
            "ལྷ་དང་འཕགས་པ་བཀོད་དང་སྤྲུལ།།",
            "གསལ་པོའི་སྒྲ་དང་མིར་བཅས་པ། །",
            "རིང་ན་གནས་དང་བཟློག་པ་དག །",
            " ལྷ་ཡི་རྣ་བ་འདི་ཡིས་ཐོས།།",
            "ལྷ་རྣམས་ཀྱི་སྒྲ་ནི་ལྷ་ཡིན་ནོ།།",
            "ཉན་ཐོས་ལ་སོགས་པས་",
            "བརྗོད་པ་ནི་འཕགས་པའིའོ། །",
            "འོག་མིན་གྱི་ཕོ་བྲང་ན་བཞུགས་པའི་",
            "རྒྱལ་བ་རྣམ་པར་སྣང་མཛད་ཀྱི་",
            "སྐུ་ལས་རབ་ཏུ་བྱུང་བའི་",
            "བཀོད་པའི་སྒྲ་ནི་བཀོད་པ་།",
            "སྡོང་པོ་བཀོད་པ་ལས་བསྟན་ཏོ།།",
            "འཛམ་བུའི་གླིང་ལ་སོགས་པར་",
            "མངོན་པར་རྫོགས་པར་སངས་རྒྱས་པའི་",
            "སངས་རྒྱས་ཀྱི་གསུང་ནི་སྤྲུལ་པའི་སྒྲའོ།།",
            ""
        ],
        [
            "གསལ་བ་ནི་ཡི་གེ་གསལ་བ་ལ་",
            "སོགས་པ་ངེས་པའི་ཚིག་གིས་གསལ་བའོ།།",
            "གླིང་བཞི་པར་བྱུང་བ་ནི་མི་རྣམས་ཀྱིའོ། །",
            "ཐ་མལ་པའི་རྣ་བའི་དབང་པོའི་",
            "ལམ་ལས་འདས་པ་ནི་རིང་བའོ།།",
            "མི་གསལ་བ་དང་ཉེ་བ་ནི་བཟློག་པའོ།།",
            "དེ་དག་ཐམས་ཅད་ལྷའི་རྣ་བའི་",
            "ཁམས་ཀྱིས་འདིས་ཐོས་པར་འགྱུར་རོ། །",
            "ལྷའི་རྣ་བའི་མངོན་པར་ཤེས་པ་བསྟན་ཟིན་ཏོ།།",
            "སྔོན་གྱི་གནས་རྣམས་ཐམས་ཅད་དེ།།",
            "སེམས་ཅན་རྣམས་དང་བདག་ཉིད་ཀྱི། །",
            "མིང་དང་རིགས་ཀྱི་བྱེ་བྲག་རྣམས། །",
            "དྲན་ཞིང་གཞན་དག་གི་ཡང་དྲན།།",
            ""
        ],
        [
            "དེས་སྐྱེ་བ་གཅིག་ཀྱང་རྗེས་སུ་དྲན་པ་ནས་",
            "སྐྱེ་བ་སྟོང་ཕྲག་དུ་མའི་བར་ཡང་རྗེས་སུ་དྲན་།",
            "བདག་གི་མིང་ནི་འདི་ཞེས་།",
            "བདག་འདི་དག་ཏུ་ནི་།",
            "བདག་གི་རིགས་ནི་འདི་ཞེས་།",
            "བདག་གི་ཚེའི་ཚད་ནི་འདི་སྙེད་དུ་གནས། ",
            "ཁ་ཟས་ནི་འདི་ལྟ་བུ་ཞིག་།",
            "བདེ་བ་དང་སྡུག་བསྔལ་ནི་འདི་ལྟ་བུ་",
            "ཞིག་ཉམས་སུ་མྱོང་མྱོང་ཞེས་བྱ་བ་ལ་སོགས་པ་།",
            ""
        ],
        [
            "དེ་བཞིན་དུ་གཞན་དག་གི་ཡང་དྲན་པར་བྱེད་།",
            "འདི་ནི་སྔོན་གྱི་གནས་རྗེས་སུ་",
            "དྲན་པའི་མངོན་པར་ཤེས་པ་ཞེས་བྱའོ།།",
            "ཐ་དད་འགྲོ་བའི་འདོད་པ་དང་། །",
            "མི་འདོད་ལས་འབྲས་སྣ་ཚོགས་གནས། །",
            "འཆི་དང་འཕོ་དང་སྐྱེ་བ་རྣམས། །",
            "ལུས་ཅན་ཀུན་གྱི་རིག་པར་འགྱུར།།",
            "ལྷ་དང་། ",
            "ལྷ་མ་ཡིན་དང་། ",
            "མི་དང་། ",
            "དམྱལ་བ་དང་། ",
            "བྱོལ་སོང་དང་། ",
            "ཡི་དགས་རྣམས་ཉེས་པར་སྤྱད་པ་དང་། ",
            "ལེགས་པར་སྤྱད་པ་རྣམ་པ་དུ་མའི་",
            "ལས་ཀྱི་འབྲས་བུ་ལ་སྤྱོད་པ་དང་འཆི་བ་།",
            "གནད་སྤྱོད་པའི་སྲིད་པ་ལ་གནས་པ་དང་། ",
            "འཕོ་བ་སྟེ་སྲིད་པ་བར་མ་ན་གནས་པ་དང་།སྐྱེ་",
            "བ་སྟེ་ཉིང་གི་མཚམས་སྦྱོར་བའི་",
            "སྲིད་པ་ལ་གནས་པ་དང་། ",
            "ས་བླ་ས་སྟེང་གི་ལུས་ཅན་མ་ལུས་པའི་",
            "འཆི་འཕོ་དང་སྐྱེ་བ་མཐོང་བ་འདི་ནི་",
            "སྒོ་དེ་ནས་ལྷའི་མིག་གི་མངོན་པར་",
            "ཤེས་པ་བསྟན་པ་ཡིན་ནོ།།",
            "སྲིད་པ་བར་མ་ཡོད་པར་སྨྲ་བ་རྣམས་",
            "བར་མ་དོ་ན་ཡང་གཟུགས་ཕྲ་བ་ཡོད་པར་འདོད་པས། ",
            "སྔར་བསྟན་པའི་གཟུགས་མཐོང་བའི་",
            "མངོན་པར་ཤེས་པ་བསྟན་པས་གྲུབ་ལ",
            ""
        ],
        [
            "གང་དག་སྲིད་པ་བར་མ་དོ་",
            "མི་འདོད་པ་དེ་རྣམས་ལ་ནི་",
            "སྔ་མ་བཞིན་དུ་གཟུགས་མཐོང་བའི་",
            "ཤའི་མིག་དག་པ་བསྟན་ཏོ།།",
            "ད་ལྟར་ནི་ཡིད་ཀྱིས་",
            "འཆི་འཕོ་དང་སྐྱེ་བ་མཐོང་།",
            "ཕ་རོལ་གྱི་སེམས་ཤེས་པ་བཞིན་ནོ།།",
            "དེ་དག་གཉི་ག་ཡང་ཉེ་བར་བསྡུས་ནས་",
            "ལྷའི་མིག་གི་མངོན་པར་ཤེས་པ་ཡིན་ནོ་",
            "ཞེས་མདོ་ལས་བསྟན་ཏོ།།",
            "མིག་ལྔ་ཡོངས་སུ་བསྟན་པ་ལས་",
            "གཟུགས་ཀྱི་ཡུལ་ཅན་ནི་ཤའི་མིག་གོ།།",
            "འཆི་འཕོ་བ་དང་སྐྱེ་བའི་ཡུལ་ཅན་ནི་",
            "ལྷའི་མིག་ཡིན་ནོ་ཞེས་དབྱེ་བ་བྱས་སོ།།",
            ""
        ],
        [
            "དེ་ནས་གཞན་ཡང་རྫུ་འཕྲུལ་གྱི་མངོན་པར་",
            "ཤེས་པ་བསྟན་པར་བྱ་བའི་ཕྱིར། ",
            "འཇིག་རྟེན་ཁམས་ནི་དཔག་མེད་དུ། །",
            "འདི་ཡིས་གདུལ་བྱ་གདུལ་བའི་ཕྱིར། །",
            "དགའ་ལྡན་གནས་འཕོས་འཇུག་པ་དང་། །",
            "ཡང་དག་བྱང་ཆུབ་མངོན་པར་སྟོན།།",
            "སེམས་དང་། ",
            "བརྩོན་འགྲུས་དང་།འདུན་པ་དང་། ",
            "སྤྱོད་པའི་ཏིང་ངེ་འཛིན་ཞེས་བྱ་བ་རྫུ་འཕྲུལ་གྱི་",
            "རྐང་པ་གོམས་པར་བྱས་པ་མཐར་ཕྱིན་པར་",
            "གྱུར་པས་ས་བཅུའི་དབང་ཕྱུག་དཔའ་བར་",
            "འགྲོ་བའི་ཏིང་ངེ་འཛིན་གྱི་སྤྱོད་ཡུལ་ལ་",
            "གནས་པས་གང་གཱའི་ཀླུང་གི་བྱེ་མ་སྙེད་དང་",
            "མཉམ་པའི་འཇིག་རྟེན་གྱི་ཁམས་རྣམས་སུ་",
            "སངས་རྒྱས་མཐོང་བས་གདུལ་བའི་སེམས་ཅན་",
            "རྣམས་གདུལ་བའི་ཕྱིར་སྤྲུལ་པ་སྤྲུལ་ཏེ",
            "གང་དགའ་ལྡན་གྱི་གནས་ན་གནས་པ་དང་། ",
            "འཕོ་བ་དང་། ",
            "བལྟམས་པ་དང་། ",
            "བཟོའི་གནས་ཡང་དག་པར་བསྟན་པ་དང་། ",
            "བཙུན་མོའི་འཁོར་ན་བཞུགས་པ་དང་། ",
            "མངོན་པར་འབྱུང་བ་དང་།",
            "དཀའ་བ་སྤྱོད་པ་དང་། ",
            "བདུད་འདུལ་བ་དང་། ",
            "མངོན་པར་བྱང་ཆུབ་པ་དང་། ",
            "ཆོས་ཀྱི་འཁོར་ལོ་བསྐོར་བ་དང་། ",
            "ཡོངས་སུ་མྱ་ངན་ལས་འདས་པ་ཆེན་པོ་དང་། ",
            "དམ་པའི་ཆོས་གནས་པ་ལ་སོགས་པ་སྐལ་བ་དང་",
            "ལྡན་པའི་གདུལ་བྱ་རྣམས་ལ་སྟོན་པར་མཛད་དོ།།",
            "ཡང་གང་དག་དེ་བཞིན་གཤེགས་པ་རྣམས་",
            "ལ་མཆོད་པར་འདོད་པ་དེ་དག་ལ་ནི། ",
            "རང་གི་འདོད་པས་དཔག་མེད་པའི། །འཇིག་",
            "རྟེན་ཁམས་ཀྱི་རྡུལ་མཉམ་པ། །",
            "སངས་རྒྱས་ཞིང་ཡང་དེ་སྙེད་དུ། །",
            "སེམས་ཅན་རྣམས་ཀྱང་དེ་སྙེད་ཀྱི། །",
            "གདུལ་བྱ་ཐབས་ཀྱིས་སྤྲུལ་པ་ནི། །",
            "རང་གི་ཞིང་ནས་མ་གཡོས་པར། །",
            "རང་གི་འདོད་པར་ལུས་སྤྲུལ་པ། །",
            "རེ་རེ་ལས་ཀྱང་དེ་སྙེད་ལག །",
            " དེ་སྙེད་པ་ཡི་མགོ་ལས་ལྕེ། །",
            "སོ་སོ་ཀུན་ནས་དེ་སྙེད་སྤྲོ། །",
            "རང་གི་ཞིང་ནས་མ་གཡོས་བཞིན་དུ་",
            "དཔག་ཏུ་མེད་པའི་འཇིག་རྟེན་གྱི་ཁམས་ན་",
            "རྡུལ་ཕྲ་རབ་ཇི་སྙེད་ཡོད་པ་དེ་སྙེད་ཀྱི་",
            "སངས་རྒྱས་ཀྱི་ཞིང་རྣམས་ན་",
            "སེམས་ཅན་དེ་སྙེད་ཡོད་པ་རྣམས་",
            "གདུལ་བྱ་ཐབས་ཀྱིས་སྤྲུལ་པའི་ལུས། ",
            "རང་གི་འདོད་པར་སྤྲུལ་པ་རེ་རེ་ལས་ཀྱང་",
            "གྲངས་དེ་སྙེད་ཀྱི་ལག་པ་དང་དེ་སྙེད་ཀྱི་",
            "མགོ་དང་མགོ་སོ་སོ་རེ་རེ་ལ་ཡང་དེ་སྙེད་ཀྱི་ལྕེ་སྤྲུལ་ཏོ།།",
            "ལག་པ་དེ་དག་གིས་གཟུང་བའི། །",
            "མེ་ཏོག་དྲིས་བཀང་སྣ་ཚོགས་པ། །",
            "གང་གཱའི་ཀླུང་གི་བྱེ་མ་སྙེད། །",
            "ལྷུན་པོའི་ཚད་ཙམ་དྲི་སྤྲོ་ཞིང་།།",
            "རྒྱས་པ་མཆོག་བཟང་དྲི་དག་དང་། །",
            "དྲི་གང་དག་ཕྱོགས་ཀུན་དུ་",
            "ཁྱབ་པ་དེ་དག་ནི་དྲི་སྤྲོ་བའོ།།",
            ""
        ],
        [
            "མང་བ་དང་མཆོག་དང་བཟང་བ་དྲི་གང་ལ་",
            "ཡོད་པ་དེ་ནི་རྒྱས་པ་མཆོག་བཟང་དྲི་།",
            "ཚད་ནི་རི་རབ་ཀྱི་ཚད་ཙམ་མོ། །",
            "གྲངས་ནི་གང་གཱའི་ཀླུང་གི་བྱེ་མ་སྙེད་།",
            "དྲིས་བཀང་བ་དང་། ",
            "མེ་ཏོག་གིས་བཀང་བ་དག་གོ།།",
            "རྫོགས་སངས་རྣམ་པར་སངས་རྒྱས་དག །",
            " འགྲོ་ལ་ཕན་པ་བྱེད་པའི་མཆོག །",
            " ཤིན་ཏུ་གུས་པས་མཆོད་པར་བྱེད།།",
            "ལན་ཅིག་མིན་པར་བསྟོད་པས་བསྟོད།།",
            "ཡང་དག་པའི་དེ་ཁོ་ན་ཉིད་",
            "རྟོགས་པས་རྫོགས་སངས་དག་དང་། ",
            "མི་ཤེས་པའི་གཉིད་སངས་པས་།",
            ""
        ],
        [
            "སངས་རྒྱས་དག་ལ་འགྲོ་བ་ལ་ཕན་པ་བྱེད་པའི་ཐབས་ཀྱི་སྨོན་ལམ་བྱ་བར་འདོད་པས་དེའི་ཕྱིར་མཆོད་པ་བྱེད་།",
            "གུས་པ་ཆེན་པོ་དང་ལྡན་པས། ",
            "དེས་སྤྲུལ་པའི་ལུས་ཀྱིས་",
            "ཕྱག་འཚལ་བ་ལ་སོགས་པ་དང་། ",
            "དེ་དག་གི་ལྕེ་རྣམས་ཀྱིས་ཀྱང་རྒྱུན་མི་འཆད་པར་",
            "བླ་ན་མེད་པའི་ཡོན་ཏན་བརྗོད་པས་སྟོད་པར་བྱེད་དོ།།",
            "གཞན་ཡང་། ",
            "རིན་ཆེན་གདུགས་དང་བླ་རེ་སོགས། །",
            "མུ་ཏིག་དྲ་བས་ཡོངས་བརྒྱན་པ། །",
            "ཚད་མེད་རིན་ཆེན་མྱུ་གུ་ལས། །",
            "མཆེ་བ་ལྟ་བུའི་འོད་ཟེར་འཕྲོ། །",
            "མཐོན་ཀ་ལ་སོགས་པ་རིན་པོ་ཆེའི་རང་བཞིན་གདུགས་དང་། ",
            "བླ་རེ་དང་། ",
            "རྒྱལ་མཚན་ལ་སོགས་པ་དག་ལ་",
            "མུ་ཏིག་གི་དྲ་བས་བརྒྱན་པ། ",
            "ཐ་མལ་པའི་ཚད་ལས་ཤིན་ཏུ་འདས་པ། ",
            "འོད་དང་བཅས་པ་འཕྲོ་བ་ལྟ་བུར་",
            "གནས་པའི་རིན་པོ་ཆེ་རྣམས་ལས། ",
            "འོད་ཟེར་ཉིད་མྱུ་གུ་ལྟར་གྱུར་པ་།",
            "དེ་ཉིད་མཆེ་བ་ལྟར་གྱུར་པའོ།།",
            "གཞལ་ཡས་ཁང་གི་བསྔགས་པ་བརྗོད་པ། ",
            "སྟེང་གཡོགས་ཀ་བ་འབར་བས་དགའ།།",
            "མུ་ཏིག་ཕྲེང་བ་འཕྱང་བ་དང་། །",
            "རིན་ཆེན་སྣ་ཚོགས་དུ་མ་ལས། །",
            "སྣ་ཚོགས་ལས་ཀྱིས་བཟོ་སྦྱར་བ། །",
            "སྟེང་གཡོགས་དང་ཀ་བ་འབར་བ་",
            "གང་ལ་ཉམས་དགའ་བ་ཡོད་པ་དེ་ནི་",
            "སྟེང་གཡོགས་ཀ་བ་འབར་བས་དགའ་བའོ།།",
            ""
        ],
        [
            "གང་ལ་མུ་ཏིག་ཕྲེང་བ་འཕྱང་པའི་ངང་ཚུལ་",
            "ཡོད་པ་དེ་ནི་མུ་ཏིག་ཕྲེང་བ་འཕྱང་བའོ།།",
            "དེ་ཡང་རྣམ་པ་དུ་མའི་རིན་པོ་ཆེའི་ཚོགས་ལས་",
            "མངོན་པར་འདུས་བྱས་པ་གང་ལ་ལས་",
            "སྣ་ཚོགས་ཀྱི་བཟོ་སྦྱར་བ་ཡོད་པ་དེ་ནི་",
            "སྣ་ཚོགས་ལས་ཀྱིས་བཟོ་སྦྱར་བ་།",
            "དེ་ལ་གསེར་ལས་བྱས་པའི་ཡ་གད་མཛེས་པ་དང་། ",
            "འདུག་སྟེགས་ལ་སོགས་པས་མཛེས་པར་བརྒྱན་པའོ།།",
            "རིན་ཆེན་འབར་བའི་གཞལ་ཡས་ཁང་། །",
            "འོད་ཟེར་སྒྲོན་མ་བརྒྱ་སྙེད་འབར།།",
            "ཤིན་ཏུ་མཐོ་བ་མཁའ་མཉམ་པ། །",
            "རིན་ཆེན་འོད་ཀྱིས་ཕྱོགས་ཁྱབ་བྱེད། །",
            "གཞལ་ཡས་ཁང་ནི་གནས་ཀྱི་ཁྱད་པར་རོ། །",
            "རིན་པོ་ཆེ་འབར་བ་རྣམས་ཀྱི་འོད་ཉིད་ནི་སྒྲོན་མ་།",
            "དེ་དག་བརྒྱ་སྙེད་རྟག་ཏུ་འབར་བས་",
            "མདངས་དང་ལྡན་པ་ནི་འབར་བའོ།།",
            ""
        ],
        [
            "མཐོ་ཁྱད་ནམ་མཁའ་ལ་རེག་པ་ནི་",
            "ཤིན་ཏུ་མཐོ་བ་མཁའ་མཉམ་མོ། །",
            "ནོར་བུ་རིན་པོ་ཆེ་སྣ་ཚོགས་ཀྱི་",
            "འོད་ཁ་དོག་དུ་མས་ཕྱོགས་ཁྱབ་པར་བྱེད་པའི་",
            "གཞལ་ཡས་ཁང་གི་མཆོད་པས་མཆོད་པར་བྱེད་དོ།།",
            "གང་ལ་ཞེ་།",
            "རྫོགས་པའི་སངས་རྒྱས་ལ་ཞེས་བྱ་བར་འབྲེལ་ཏོ།།",
            "དེ་ཡིས་རྣམ་གྲངས་དུ་མ་ཡིས། །",
            "བསྟན་པ་རྟག་ཏུ་མཁས་པ་དེས། །",
            "ཐོས་ནས་གུས་པས་གཞན་དག་ལ།།",
            "ལྷག་ཆད་མེད་པའི་ཡི་གེས་སྟོན།།",
            "མཁས་པ་ལེགས་པར་བསླབས་པ་དེས། །",
            "དེ་བཞིན་གཤེགས་པ་དེ་དག་ཐམས་ཅད་ཀྱིས་",
            "རྣམ་པ་དུ་མས་བསྟན་པ་རྣམས། ",
            "ཡང་དང་ཡང་དུ་མཉན་ནས་",
            ""
        ],
        [
            "ཐོས་པ་རྣམས་ཇི་ལྟར་ཐོས་པ་བཞིན་དུ་ཡི་གེ་",
            "ལྷག་ཆད་མེད་པས་གཞན་དག་ལ་སྟོན་པར་བྱེད་དོ།།",
            "བསྐལ་པ་གྲངས་མེད་དཔག་མེད་པ། །",
            "བསོད་ནམས་ཡེ་ཤེས་སྟོབས་ཀྱིས་འཕགས།།",
            "ཕ་རོལ་ཕྱིན་རྣམས་ཕ་རོལ་ཕྱིན།།",
            "འདི་ནི་འདི་ལྟར་སྐྱེས་བུ་མཆོག ། ",
            "དཔག་ཏུ་མེད་པའི་བསྐལ་པ་གྲངས་མེད་པར་",
            "བསོད་ནམས་དང་ཡེ་ཤེས་ཀྱི་སྟོབས་ཀྱིས་",
            "འཕགས་ཤིང་ཇི་སྲིད་བསྟན་པའི་ཕ་རོལ་ཏུ་",
            "ཕྱིན་པ་བཅུ་པོ་རྣམས་ཀྱི་ཕ་རོལ་ཏུ་",
            "ཕྱིན་པ་དེ་ནི་མིའི་མཆོག་ཡིན་ནོ།།",
            "ཅི་ཞིག་བྱེད་ཅེ་།",
            "སྨྲས་པ། ",
            "རྫོགས་སངས་ཉི་མར་གྱུར་ནས་ནི། །",
            "གདུལ་བྱའི་སེམས་ཅན་པདྨའི་མཚོ། །",
            "བསྟན་པའི་འོད་ཀྱིས་རྒྱས་པར་བྱེད།།",
            ""
        ],
        [
            "དྲི་མ་མེད་པས་དྲི་མ་སྦྱོང་།།",
            "ཕ་རོལ་ཏུ་ཕྱིན་པ་རྣམས་ཀྱི་ཕ་རོལ་ཏུ་སོང་ནས་",
            "འདོད་པ་ཙམ་གྱིས་བྱང་ཆུབ་རྟོགས་པར་མཛད་།",
            "དེ་ནས་ནམ་འདོད་པ་ན་རྣམ་པ་ཐམས་ཅད་མཁྱེན་པ་",
            "ཉིད་ཀྱི་རིའི་རྩེ་མོའི་སྤྱོད་ཡུལ་ན་",
            "བདེ་བར་གཤེགས་པ་ཉི་མར་གྱུར་ནས་",
            "གདུལ་བྱའི་སྐྱེ་བོ་པདྨོའི་འབྱུང་གནས་ལ་",
            "མདོ་སྡེ་ལ་སོགས་པ་གསུང་གི་འོད་ཟེར་",
            "རང་བཞིན་དྲི་མ་མེད་པ་སྟོང་གིས་གདུལ་བྱའི་",
            "ཡིད་ཀྱི་གཏི་མུག་སེལ་བར་ནུས་པས། ",
            "སྨོན་ལམ་ཇི་ལྟ་བ་བཞིན་དུ་",
            "མངོན་པར་སད་པར་བྱེད་དོ།།",
            "དེ་བཞིན་དུ། ",
            "གངས་ཕྲེང་བསིལ་བའི་འོད་ཟེར་དང་། །",
            "ཙནྡན་པས་ལྷག་གསུང་གི་།",
            "ལུས་ཅན་ཡིད་ཀྱི་ཉོན་མོངས་མེས། །",
            "རབ་ཏུ་གདུངས་པ་ཞི་བར་བྱེད།།",
            ""
        ],
        null,
        [
            "བདག་གི་ལེགས་བཤད་ཆུ་རྒྱུན་གྱིས། ",
            "ཐོག་མེད་དུས་ཀྱི་འགྲོ་བ་རྣམས། །",
            "ཤིན་ཏུ་སྐོམ་པ་སེལ་བར་བྱེད།།",
            "ཡོན་ཏན་གྱིས་ཕོངས་ཀྱང་སེལ་བྱེད།།",
            "ཤིན་ཏུ་ཡོན་ཏན་གྱིས་དབུལ་བའི་",
            "སྐྱེ་བོ་སྲེད་པའི་དབང་དུ་གྱུར་པ་།",
            "དེས་སངས་རྒྱས་ཀྱི་ཡེ་ཤེས་དང་མཐུན་པའི་",
            "ལེགས་པར་བཤད་པ་རིན་པོ་ཆེ་",
            "རྣམ་པ་དུ་མ་དག་གིས་སྲིད་པའི་སྲེད་པ་དག་",
            "རྣམ་པར་གཅོད་པར་བྱེད་ཅིང་",
            "དད་པ་ལ་སོགས་པའི་ཡོན་ཏན་གྱི་",
            "ནོར་རྣམས་སྡུད་དུ་བཅུག་ནས་",
            "ཤིན་ཏུ་དབུལ་བ་སེལ་བར་བྱེད་དོ།།",
            "འདིས་ནི་ལམ་མཁན་ཆེན་པོ་ལྟར་སྟོན་པ་ཡིན་།",
            ""
        ],
        [
            "སྲིད་པའི་དགོན་པར་ལམ་སྟོར་བས། །",
            "མ་རིག་པས་བསྒྲིབས་ལམ་སྟོན་བྱེད།།",
            "འགྲོ་རྣམས་ཤེས་རབ་མིག་ཕྱེ་ནས།།",
            "མྱ་ངན་འདས་པར་ཕྱིན་པར་བྱེད།།",
            "རང་གི་ལས་ཀྱི་བདག་ཉིད་ཀྱིས་",
            "འཁོར་བའི་དགོན་པ་ཐ་དད་དུ་",
            "ཡོངས་སུ་འཁོར་བར་གྱུར་ཅིང་",
            "མི་ཤེས་པས་བསྒྲིབས་པས་",
            "ལམ་ལ་མི་མཁས་པའི་འགྲོ་བ་རྣམས་ལ་",
            "ལམ་ཉེ་བར་བསྟན་ཏེ",
            "ཤེས་རབ་ཀྱི་མིག་རྣམ་པར་ཕྱེ་ནས་",
            "མྱ་ངན་ལས་འདས་པའི་གྲོང་ཁྱེར་དུ་",
            "འཁྲིད་པར་བྱེད་དོ།།",
            "འདི་ནི་དུག་གིས་ཟིན་པ་ལའང་",
            "སེལ་བ་ལ་མཁས་པའི་སྨན་པ་བཞིན་དུ་སྟོན་།",
            ""
        ],
        [
            "ཉོན་མོངས་སྦྲུལ་གདུག་མཆེ་བས་བཏབ།།",
            "རང་ལ་ཕན་པའི་ཐབས་ལས་རྒྱལ།།",
            "ཡེ་ཤེས་སྨན་ནི་ཡང་དག་པ། །",
            "རིག་པ་བསྟན་པས་འགྲོ་རྣམས་གསོ། །",
            "འདོད་ཆགས་ལ་སོགས་པ་ཀུན་ནས་",
            "ཉོན་མོངས་པ་ཉིད་ཀྱི་སྦྲུལ་གདུག་པའི་",
            "མཆེ་བས་བཏབ་པར་གྱུར་པ། ",
            "རང་ལ་ཕན་པར་བྱ་བ་ལས་རྒྱལ་ཞིང་",
            "མ་ཤེས་པའི་འགྲོ་བ་རྣམས་ལ་སྟོང་པ་ཉིད་དང་། ",
            "མཚན་མ་མེད་པ་ཉིད་དང་། ",
            "སྨོན་པ་མེད་པ་ཉིད་ཀྱི་ཡེ་ཤེས་ཉིད་ནི་",
            "རིག་པ་ཡང་ཡིན་ལ་སྨན་པ་ཡང་ཡིན་ཏེ",
            "དེ་དག་གིས་དེ་གསོ་བར་བྱེད་དོ།།",
            "འདིས་ནི་དེ་སད་པར་བྱེད་པའི་",
            "རོལ་མོ་བརྡུངས་པ་དང་འདྲ་བར་བསྟན་།",
            ""
        ],
        [
            "སྲིད་པར་མགོན་མེད་སྲོག་ཆགས་རྣམས། །",
            "ཡུན་རིང་གཉིད་ཀྱིས་ལོག་པ་ལ།།",
            "བསྟན་པ་རྔ་ཡི་སྒྲ་དག་གི །",
            " སྙིང་རྗེ་ཡིས་ནི་སད་པར་བྱེད།།",
            "སད་པར་བྱེད་པའི་བདག་པོ་མེད་པར་",
            "འགྲོ་བ་རྣམས་འཁོར་བའི་ཁྱིམ་རྣམས་ན་",
            "ཐོག་མ་མེད་པ་ནས་",
            "མ་རིག་པའི་གཉིད་ཀྱིས་",
            "ནོན་པར་གྱུར་པ་ལ་",
            "སྙིང་རྗེ་སྐྱེས་པར་གྱུར་པས་",
            "དམ་པའི་ཆོས་བསྟན་པའི་རྔ་བརྡུངས་པའི་",
            "སྒྲས་སད་པར་བྱེད་དོ།།",
            "དེ་ལྟར་བདག་ཉིད་གྲོལ་བར་བྱས་།",
            "ཡུན་རིང་འཁོར་བའི་བཙོན་ར་ན།།",
            "སད་པའི་ལྕགས་སྒྲོག་གིས་བསྡམས་པ། །",
            "བདུད་བཞི་ལས་ནི་རྒྱལ་བྱས་ནས།།",
            ""
        ],
        [
            "བཅིངས་པ་ལས་ནི་གྲོལ་བར་བྱེད།།",
            "སྲེད་པ་རྣམ་པ་དྲུག་གི་ལྕགས་སྒྲོག་གིས་",
            "ཡུན་རིང་དུ་འཁོར་བར་སེམས་བཅིངས་པའི་",
            "སེམས་ཅན་རྣམས་སྲེད་པའི་",
            "བཅིངས་པ་ལས་གྲོལ་བར་བྱེད་དོ།།",
            "ཇི་ལྟར་ཞེ་།",
            "རྡོ་རྗེ་ལྟ་བུའི་ཏིང་ངེ་འཛིན་གྱིས་ནི་",
            "ཕུང་པོའི་བདུད་ལས་རྒྱལ་བར་བྱེད་དོ།།",
            "སྟོང་པ་ཉིད་ཀྱིས་ནི་ཉོན་མོངས་པ་དང་། ",
            "འཆི་བདག་ལས་རྣམ་པར་རྒྱལ་ལོ། །",
            "བྱམས་པས་ནི་ལྷའི་བུའི་",
            "བདུད་ལས་རྒྱལ་བར་བྱེད་དོ།།",
            "ཤེས་རབ་གཅིག་པུ་བདུད་རྩི་དང་",
            "འདྲ་བར་ཚིམ་པར་བྱེད་པ་ཡིན་པས་དེས་།",
            ""
        ],
        [
            "བྱིན་ཟ་ངོམས་པ་མེད་པ་བཞིན། །",
            "ལྷ་དང་མི་ཡི་ཡུལ་དག་གིས། །",
            "ཤེས་རབ་བདུད་རྩིའི་དྲི་བཟང་པོས། །",
            "ལུས་ཅན་རྣམས་ནི་ཚིམ་པར་བྱེད།།",
            "ཅེས་བྱ་།",
            "ཤིན་ཏུ་འབར་བར་གྱུར་པའི་མེ་ནི་ཇི་ལྟ་ཇི་ལྟར་",
            "ཤིང་བསྣན་པར་གྱུར་པ་དེ་ལྟ་དེ་ལྟར་ཤིན་ཏུ་",
            "ཆེར་འབར་བར་འགྱུར་གྱི་ཞི་བར་མི་འགྱུར་རོ། །",
            "དེ་བཞིན་དུ་སེམས་ཅན་རྣམས་ཀྱང་ལྷ་དང་",
            "མིའི་གཟུགས་ལ་སོགས་པ་ཡུལ་རྣམས་ལ་ཇི་ལྟ་",
            "ཇི་ལྟར་ཞུགས་པ་དེ་ལྟ་དེ་ལྟར་སྲེད་པ་འཕེལ་བར་འགྱུར་ཏེ",
            "དེ་དག་རྣམས་ལ་འདིའི་ཤེས་རབ་ཀྱི་",
            "བདུད་རྩིའི་རོས་ཚིམ་པར་བྱེད་དོ།།",
            "འདིས་ནི་སེང་གེ་དང་འདྲ་བར་སྟོན་།",
            "འཁོར་དུ་སྟོང་ཉིད་སེང་གེ་ཡི། །",
            "སྒྲ་ཆེན་སྒྲ་ནི་བསྒྲགས་པ་ཡིས། །",
            "གདུལ་དཀའ་མུ་སྟེགས་མྱོས་པ་ནི། །",
            "ཤེས་པས་མྱོས་པའི་ང་རྒྱལ་སེལ།།",
            ""
        ],
        [
            "ཕྱིན་ཅི་ལོག་གི་མངོན་པའི་ང་རྒྱལ་གྱི་ཆེ་བར་",
            "སེམས་པ་གཞན་སུས་ཀྱང་གདུལ་བར་",
            "མི་ནུས་པའི་མུ་སྟེགས་ཉིད་ནི་གླང་ཆེན་མྱོས་པ་།",
            "མི་ཤེས་པ་ཡིན་ན་",
            "ཡང་ཤེས་པར་ང་རྒྱལ་བས་མྱོས་པ་ཡིན་ལ་",
            "དེ་བསལ་བའི་ཕྱིར་སྐྱེ་བོ་མང་པོ་འདུས་པའི་",
            "ནང་དུ་སྟོང་པ་ཉིད་ནི་སེང་གེའི་སྒྲ་ཆེན་པོ་ཡིན་ལ",
            "དེར་དེ་སྒྲོགས་པ་ནི་གང་གིས་མུ་སྟེགས་བྱེད་ཀྱི་",
            "གླང་པོ་ཤེས་པས་མྱོས་པ་སངས་པར་བྱེད་པའི་ཕྱིར་།",
            "ཡང་དག་པར་རྫོགས་པའི་སངས་རྒྱས་ཉིད་ཀྱི་",
            "ཡེ་ཤེས་ཀྱི་རང་བཞིན་གྱི་ཆོས་ཀྱི་སྐུ་བསྟན་པ་ཡིན་ནོ།།",
            ""
        ],
        [
            "ད་ནི་ལོངས་སྤྱོད་རྫོགས་པ་དང་",
            "སྤྲུལ་པའི་མཚན་ཉིད་ཅན་གྱི་སྐུ་བརྗོད་པར་བྱ་།",
            "དབང་པོ་ཆེན་པོའི་གཞུ་འདྲ་བ། །",
            "འདོམ་གང་འོད་ཀྱིས་ཀུན་དུ་བསྐོར།།",
            "གཟུགས་གནས་འབར་བ་ཡོངས་རྫོགས་པའི། །",
            "མཚན་དང་དཔེ་བྱད་རྣམས་ཀྱི་དཔལ། །",
            "དཔལ་ཉིད་རྒྱན་དུ་གྱུར་པ་ཡི། །",
            "ཡིད་དང་མིག་ནི་འཕྲོག་བྱེད་པའི། །",
            "གཟུགས་ནི་མཉམ་པའི་གཟུགས་མེད་པ། །",
            "མཛེས་པ་ཐམས་ཅད་ཟིལ་གྱིས་གནོན།།",
            "ལེགས་པར་སྤྱད་པ་དཔག་ཏུ་མེད་པའི་བཟོ་བརྒྱས་",
            "བསྒྲུབས་པའི་བཅོམ་ལྡན་འདས་ཀྱི་གཟུགས་ཀྱི་སྐུ་ནི་",
            "ཚོན་རྣམ་པ་སྣ་ཚོགས་ཀྱི་ཕྲེང་བས་བྲིས་པའི་",
            "ལྷའི་བདག་པོའི་གཞུ་དང་འདྲ་བའི་འོད་འདོམ་གང་གིས་",
            "བསྐོར་བ་དང་རྗེས་སུ་མཐུན་པའི་ཡུལ་ལས་མ་གཡོས་པའི་",
            "ཉམས་པ་མེད་ཅིང་མདངས་འབར་བའི་མཚན་དང་",
            "དཔེ་བྱད་ཀྱི་དཔལ་རྣམ་པར་འཛིན་པ། ",
            "རང་གི་དཔལ་ཉིད་ཀྱིས་བརྒྱན་པར་གྱུར་།",
            "ཡིད་དང་མིག་འཕྲོག་པ། ",
            "དཔེ་མེད་པའི་སྐུ་གཞན་གྱི་གཟུགས་ཐམས་ཅད་ཀྱིས་མཛེས་པ། ",
            "ཟིལ་གྱིས་གནོན་པའི་ངང་ཚུལ་ཅན་ཆོས་ཀྱི་",
            "སྐུའི་དབང་དང་སྔོན་གྱི་སྨོན་ལམ་ཉིད་ལས་བྱུང་བའོ།།",
            "འདིས་ནི་གཟུགས་ཀྱི་སྐུ་",
            "དེ་དག་ལས་ཡང་དག་པར་བྱུང་བ་དེ་སྟོན་།",
            "དེ་ཡིས་རྣམ་པ་དྲུག་ཅུ་དང་། །",
            "ལྡན་པའི་གསུང་དང་ཆོ་འཕྲུལ་དང་། །",
            "བཅས་པས་ལྷ་དང་ལྷ་མིན་མི། །",
            "ལ་སོགས་ཡིད་ནི་དགའ་བར་།",
            ""
        ],
        [
            "རྫུ་འཕྲུལ་དང་། ",
            "ཀུན་བརྗོད་པ་དང་། ",
            "རྗེས་སུ་བསྟན་པ་དང་། ",
            "ལྡན་པ་ནི་ཆོ་འཕྲུལ་དང་བཅས་པ་།",
            "འདིའི་རྫུ་འཕྲུལ་ནི་ཁྱབ་པ་དང་། ",
            "སྙན་པ་དང་། ",
            "ཟབ་པ་ལ་སོགས་པའོ།།",
            "ཀུན་བརྗོད་པ་ནི་བུ་དང་། ",
            "བུ་མོ་ལ་སོགས་པ་ཚེ་རིང་བ་",
            "ལ་སོགས་པ་སྟོན་པ་དང་། ",
            "དགེ་བ་དང་མི་དགེ་བ་ལས་",
            "འདི་དག་ལས་འགྲོ་བ་དྲུག་གི་",
            "སེམས་ཅན་རྣམས་བྱུང་བར་གྱུར་ཏོ།།",
            "འབྱུང་བར་འགྱུར་རོ། །",
            "དུས་འདི་སྲིད་དུ་འཁོར་བར་གནས་ནས་",
            "ཐར་པ་སྒྲུབ་པར་འགྱུར་རོ་ཞེས་བྱ་བའོ།།",
            "རྗེས་སུ་བསྟན་པ་ནི་ཡང་འདི་ནི་",
            "ཆོས་སོ་འདི་ནི་ཆོས་མ་ཡིན་པའོ།།",
            "འདི་ལ་ནི་བསླབ་པར་བྱའོ།།",
            ""
        ],
        [
            "འདི་ལ་ནི་བསླབ་པར་མི་བྱའོ།།",
            "ཆོས་འདི་དག་ནི་",
            "སྲིད་པ་སྒྲུབ་པར་བྱེད་པ་།",
            "འདོད་ཆགས་ལ་སོགས་པའོ།།",
            "ཆོས་འདི་དག་ནི་བྱང་ཆུབ་ཀྱི་",
            "ཕྱོགས་དང་མཐུན་པ་།",
            "དྲན་པ་ཉེ་བར་གཞག་པ་ལ་སོགས་པའོ་",
            "ཞེས་བྱ་བ་ལ་སོགས་པ་དཔག་ཏུ་མེད་པའི་",
            "ཆོ་འཕྲུལ་བསྟན་པ་རྒྱས་པར་རིག་པར་བྱའོ།།",
            "གསུང་དབྱངས་རྣམ་པ་དྲུག་ཅུ་དང་",
            "བཅས་པ་ནི་གསུང་དབྱངས་རྣམ་པ་དྲུག་ཅུ་དང་ལྡན་པ་།",
            ""
        ],
        null,
        [
            "དཔག་མེད་རྨད་དུ་བྱུང་བའི་གནས། །",
            "ཆེ་བའི་བདག་ཉིད་མཁས་པས་ལམ། །",
            "འདི་ལ་བརྟེན་ནས་ཐོབ་པར་འགྱུར།།",
            "དེ་དག་ཅེས་བྱ་བའི་སྒྲས་ནི་རབ་ཏུ་",
            "བྱེད་པ་ཡོངས་སུ་རྫོགས་པ་ཡིན་པར་སྟོན་ཏོ།།",
            "དེ་ལྟར་ཞེས་བྱ་བའི་སྒྲས་ནི་",
            "ཇི་ལྟར་བསྟན་པའི་ཡོན་ཏན་གྱི་རྣམ་པ་སྟོན་ཏོ།།",
            "སོགས་ཞེས་བྱ་བའི་སྒྲས་ནི་འདི་ལྟར་",
            "བསྟན་པ་འདི་ནི་ཉུང་ཟད་ཅིག་ཡིན་གྱི་",
            "བརྗོད་པར་བྱ་བ་ནི་མང་དུ་ཡོད་དོ་ཞེས་སྟོན་ཏོ།།",
            "བརྒྱ་དང་སྟོང་ལ་སོགས་པ་",
            "གྲངས་ལས་འདས་པ་ནི་གྲངས་མེད་པའོ།།",
            "མཐུ་ཆེན་པོ་ཉིད་ཀྱིས་ན་དཔག་ཏུ་མེད་པའོ།།",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null
    ]
}