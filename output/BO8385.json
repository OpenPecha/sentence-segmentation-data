{
    "version": "BO8385",
    "reviewed_text": [
        [
            "ཨ་རིའི་རྒྱལ་གླུ་སྐར་མ་ཐིག་ཁྲའི་དར་ཆེན། ",
            "དབྱངས་རྟའི་མིང་ལ་ལྷ་ཡུལ་གྱི་ཨ་ནཱ་ཁྲེ་ནོ་ཞེས་ཤིང་ཇཱོན་་སི་ཏཱ་ཧྥོར་དི་་སི་མི་ཋི་ཡིས་།",
            "ཚིག་ནི་ཧྥ་རན་སེ་སི་་སི་ཁོ་ཐེ་་ཁྱེ་ཡིས་༡༨༡༤་ལོའི་ཟླ་བ་དགུ་པའི་ཚེས་༡༤་ཉིན་ལ་།",
            "༡ གསུངས་དང་། ",
            "སྐྱ་རེངས་འོད་ཆེན་འཕྲོས་པའི་ཞོགས་དུས་ལ།།",
            "ང་བཅས་སྤོབས་པས་སྐད་འབོད་བྱེད་དོན་ཅི་ཡིན་ལགས། །",
            " སུས་ནི་ཐིག་ཁྲ་དང་ནི་འོད་ལྡན་སྐར་མའི་དར། །",
            "བསྒྲེངས་ཏེ་འཇིགས་རུང་གཡུལ་ས་འདི་ནས་བསྐྱོད་ཡོད་དམ། །",
            " སྒྱོགས་ཀྱི་འོད་དམར་དང་ནི་མཁའ་བསྲེགས་མེ་མདའ་ཡིས། །",
            "ང་བཅའི་དར་ཆེན་བརྟན་ཅིང་མཐོ་བ་བདེན་དུ་མཐོང་།། ",
            "གསུངས་དང་། ",
            "ཐིག་ཁྲ་སྐར་མའི་དར་ཆེན་ད་དུང་ནི། །",
            "རང་དབང་ལྗོངས་དང་དཔའ་བོའི་ཡུལ་ན་མཐོ་ལེགས་སམ། །",
            " ༢ མཐུག་པའི་སྨུག་པ་བརྒྱུད་ནས་ཆུ་ངོགས་མག་མོག་ལས། །",
            "ང་རྒྱལ་དགྲ་བོ་ཁུ་སུམ་གཉིད་དུ་ཡུར་བའི་ཚེ། །",
            " བསེར་བུ་དལ་གྱིས་གཡོ་བའི་བྲག་ཐེམ་རྩེ་མོ་ལས། །",
            "རབ་རིབ་སྣང་བརྙན་ཤར་བཞིན་མཐོ་རུ་བསྐྱོད་དེ་ཅི། །",
            " དེ་ལས་གཟི་བརྗིད་འཕྲོ་ཞིང་ཆུ་ཀླུང་འོད་ཀྱིས་ཁྱབ།།",
            ""
        ],
        [
            "ད་ལྟ་དེ་ཡིས་ཞོགས་ཀྱི་སྐྱ་རེངས་དང་མ་ཟིན། །",
            " དེ་ནི་ཐིག་ཁྲ་སྐར་མའི་དར་ཆེན་ཡིན་འདུག་པས། །",
            "རང་དབང་ལྗོངས་དང་དཔའ་བོའི་ཡུལ་ན་དེ་མཐོ་ཤོག། ",
            "༣ ཕ་ཡུལ་འདི་ནས་རང་དབང་འཛུམ་མདངས་རྒྱས་ཚེ་ན།།",
            "ནང་གི་དགྲ་ཡིས་དར་ཆེན་གཟི་འོད་སྨག་བྱུང་ན།། ",
            "ཤིན་དུ་རབ་ཏུ་ཉེས་པའི་ངོ་ལོག་དག་གིས་ཀྱང་། །",
            "དར་ཆེན་འདི་དང་དེ་ཡི་གཏམ་རྒྱུད་སྒྲིབ་འདོད་ན།། ",
            "སྒྲོལ་བ་ཐོབ་པའི་ཁྲི་འབུམ་འབངས་ཚོགས་འཁྲིག་པ་ཡིས། །",
            "དར་འདིའི་འོད་མདངས་སླར་ཡང་བསྐྱེད་ལ་ཐེ་ཚོམ་མེད།། ",
            "དེ་ཚེ་སྐར་མ་ཐིག་ཁྲའི་དར་ཆེན་འདི་ཉིད་ཀྱང་། །",
            "རང་དབང་ལྗོངས་དང་དཔའ་བོའི་ཡུལ་ནས་མཐོ་བར་ངེས།།",
            ""
        ],
        [
            "༤ ལྷག་བསམ་དམ་བཅའ་འབུལ་བའི་སྐྱེས་བུ་གང་དུ་བཞུགས།།",
            "དེ་རྣམས་གཡུལ་གྱི་འཇིགས་བསྐྲག་ལས་ནི་ཐར་འདོད་ཡོད།། ",
            "ལུང་པ་ཕ་ཡུལ་དང་ནི་ང་ཚོ་བྲལ་མེད་།",
            "དཔའ་རྣམས་ཀྱིས་ནི་རྐང་རྗེས་ཁྲག་བཀྲུས་མཛད།། ",
            "བྲན་དང་བྲན་ནག་དག་ལ་སྐྱབས་གནས་ཡོད་མི་སྲིད། །",
            "དེ་རྣམས་གཡུལ་དང་འོག་ཡུལ་བརྫུངས་ལ་བྲོས་ཐབས་མེད།། ",
            "དེ་ཚེ་སྐར་མ་ཐིག་ཁྲའི་དར་ཆེན་འདི་ཉིད་ཀྱང་། །",
            "རང་དབང་ལྗོངས་དང་དཔའ་བོའི་ཡུལ་ན་མཐོ་བར་ངེས།།",
            ""
        ],
        [
            "༥ ཀྱེ་མ་རང་དབང་ལྡན་རྣམས་རང་གི་ཡུལ་གཞིས་དང་། །",
            "ཉམ་ང་གཡུལ་སའི་བར་དུ་",
            "ཡར་ལངས་ཐུབ་དགོས་ཏེ།། ",
            "རྒྱལ་ཁ་དང་ནི་",
            "ཞི་བདེའི་སྨོན་ལམ་དག་པ་ཡིས། །",
            "རིགས་ཀྱི་ལ་རྒྱ་དབང་ཐང་མཆོག་གིས་",
            "སྲུང་བར་ངེས།། ",
            "བདེན་པའི་མཐུ་དང་",
            "བསླུ་མེད་ཡིད་ཆེས་ལྡན་པས་ན།།",
            "ང་བཅས་ཕ་རོལ་རྒོལ་ཞིང་",
            "མངའ་ཐང་ལེན་པའི་རྒྱུ་འབྲས་ལྡན།། ",
            "དེ་ཕྱིར་སྐར་མ་ཐིག་ཁྲའི་དར་ཆེན་འདི་ཉིད་ཀྱང་། །",
            "རང་དབང་ལྗོངས་དང་",
            "དཔའ་བོའི་ཡུལ་ནས་",
            "མཐོར་བསྒྲེང་ཤོག",
            ""
        ]
    ]
}