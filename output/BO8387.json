{
    "version": "BO8387",
    "reviewed_text": [
        [
            "མ་ཕམ་གཡུ་མཚོ། ",
            "ད་ལྟ་གཏན་ནས་བརྗེད་པའི་དུས་ཤིག་ན།།",
            "བསྐལ་པ་ཡ་ཐོག་ཅིག་གི་མཚན་མོ་རུ།། ",
            "ད་ལྟའི་འདི་འདྲ་མེད་པའི་དུས་ཤིག་ན།།",
            "གསོན་ཉམས་བྲལ་བའི་ས་ཡི་གོ་ལ་མོ།། ",
            "གཉིད་སྟུག་རྨི་ལམ་མེད་པའི་ན་ཆུང་བཞིན།། ",
            "ཉི་མའི་འོད་ཀྱིས་མ་རེག་གོང་རོལ་དུ།། ",
            "ཚེ་སྲོག་དཔྱིད་ཀྱི་ལྒང་བུ་མ་གྲོལ་བར།། ",
            "གྲང་ཞིང་མཁྲེགས་ལ་ཐེར་ཟུག་ངོ་བོར་གནས།། ",
            "ནམ་མཁས་གཟིགས་སྐབས་གོ་ལ་མོ་མཐོང་ནས",
            "དལ་ཞིང་ལྷོད་པའི་ངང་ནས་མར་བབས་ཤིང་།། ",
            "སྐྱ་རེངས་དང་པོ་འཆར་བའི་སྐབས་དེ་རུ།། ",
            "གཉིད་སྟུག་གོ་ལར་འཁྱུད་ཅིང་འོ་བསྐྱལ་ནས།།",
            "ཁོ་མོའི་སྙིང་ཆུང་འཕར་ལྡིང་ཁྲོད་དུ་བཟུང་།། ",
            "ཁོ་མོའི་སྙིང་རྩ་འཕར་ཞིང་མིག་ཟུང་ཕྱེས།།",
            ""
        ],
        [
            "མིག་ཟུང་དེ་ནི་ཡ་མཚན་གྱིས་ཡོངས་ཁེངས།།",
            "ཁོ་མོའི་མིག་ནས་མཆི་མ་ཚ་བོ་འཐོར།།",
            "དེ་ལྟར་ཆུ་མོ་གངྒའི་མ་ཡུམ་སྟེ།།",
            "གངས་ཅན་ཡུལ་གྱི་མཚོ་འདི་བལྟམས་པར་གྱུར།།",
            "གཉིས། ",
            "རི་བོའི་རླབས་ཕྲེང་ཡ་མཚན་རྨི་ལམ་འདྲ།།",
            "དེ་ཡི་འདབས་སུ་གཞོན་ནུ་མ་ཞིག་འགྲེང་།། ",
            "ད་དུང་ཁྱོད་ཀྱི་ཆུ་མོའི་རླབས་སྒྲ་དག། ",
            "ནུ་འབུར་རྒྱས་པ་དེ་རུ་འདྲེས་པར་གྱུར།།",
            ""
        ],
        [
            "རང་གི་ཁྱུ་ཚོགས་གར་ཡོད་མ་འཚལ་བར།། ",
            "མོ་ནི་འགུལ་མེད་ཅེར་ཏེ་ལུས་པར་གྱུར།།",
            "རྔོན་པ་གཞོན་ནུ་དེ་ཡིས་མདའ་གཏད་ནས།།",
            "བལྟས་པའི་མོད་ལ་ཆུ་མོ་ཁྱེད་མཐོང་གྱུར།།",
            "ཤ་ཕོ་དེ་ནི་ད་གཟོད་མཐོང་མ་གྱུར།།",
            "གཞུ་ཐག་གློད་ཅིང་མདའ་མོ་འཕུར་བར་གྱུར།།",
            "ཉི་མ་དེ་ནི་གསེར་མདོག་འོད་འཚེར་བཞིན།། ",
            "ཁྱེད་ཀྱི་ཐད་ནས་འོད་གོར་སྤྲོས་དུས་དེར།། ",
            "ཙམ་པ་ཀ་ཡི་ལྷ་ཁང་བཞིན་ཁྱོད་འགྲེང་།། ",
            "འོན་ཀྱང་ཟླ་འོད་རྨི་ལམ་འོད་དཀར་གྱིས།། ",
            "མི་ལ་རས་པའི་རས་ཡུག་དཀར་པོའི་ཁྲོད།། ",
            "དངུལ་མདོག་ཕྱུ་པའི་ནང་དུ་ཁྱོད་ཉིད་བཏུམས།།",
            ""
        ]
    ]
}