{
    "version": "P000026",
    "reviewed_text": [
        [
            "༄༅། །ཕྱག་ཆེན་སྨོན་ལམ་འགྲེལ་ཆུང་དྭགས་བརྒྱུད་དགོངས་རྒྱན་ཞེས་བྱ་བ་བཞུགས་སོ།། ",
            "མཛད་པ་པོ། ",
            "༧སྐྱབས་རྗེ་གྲུབ་དབང་སངས་རྒྱས་མཉན་པ་རིན་པོ་ཆེ། ",
            "ན་མོ་གུ་རུ་མ་ཧཱ་མུ་དྲ་ཡ། ",
            "དངོས་ཀུན་ཁྱབ་བདག་དཔལ་ལྡན་རྡོ་རྗེ་འཆང༌། །",
            "དབྱེར་མེད་གྲོལ་བ་བཞི་ལྡན་སྒམ་པོ་པ༑ །",
            "གང་དེའི་གསང་གསུམ་དབང་འབྱོར་ཀརྨ་པ། །",
            "ཡབ་སྲས་བརྒྱུད་པར་བཅས་ལ་",
            "གུས་ཕྱག་འཚལ།།",
            "དྭགས་བརྒྱུད་གྲུབ་ཐོབ་རྒྱ་མཚོ་གཤེགས་པའི་ཤུལ། །",
            "ཟབ་ལམ་ཀུན་མཐུན་ཀུན་ལས་ཁྱད་འཕགས་པ། །",
            "བྱིན་རླབས་དྲོད་ལྡན་མོས་གུས་ཕྱག་ཆེན་གྱི། །",
            "སྨོན་ལམ་ཚིག་དོན་མདོ་ཙམ་རང་ཉིད་ཀྱི། །",
            "དད་པའི་གསོས་སུ་དབྱེ་ལ་",
            "བྱིན་གྱིས་རློབས།།",
            "དེའང་རྒྱལ་བའི་བསྟན་པའི་སྙིང་པོ་གངས་ཅན་གྱི་ལྗོངས་འདིར་",
            "སྒྲུབ་བརྒྱུད་ཤིང་རྟ་ཆེན་པོ་བརྒྱད་ཀྱི་མཆོག་རབ་མཉམ་མེད་དྭགས་པོ་བཀའ་བརྒྱུད་ཅེས་ཡོངས་སུ་གྲགས་པ་འདི་ཉིད་ལ་ཟབ་རྒྱས་ཀྱི་ཆོས་ཚུལ་",
            "རྒྱ་མཚོ་མཐའ་ཡས་པ་ཞིག་མངའ་བ་ལས། ",
            "ཐུགས་དམ་གྱི་གཙོ་བོ་ཐབས་ལམ་ནཱ་རོ་ཆོས་དྲུག་དང༌། ",
            "གྲོལ་ལམ་ཕྱག་རྒྱ་ཆེན་པོ་གཉིས་ལ་མཛད་པ་ལས། ",
            "ཕྱི་མ་ཉིད་ཀྱི་དོན་རྣམས་ཐམས་ཅདམཁྱེན་པ་རང་བྱུང་ཞབས་ཀྱིས་སྨོན་ལམ་གྱི་ཚུལ་དུ་",
            "རྗེས་འཇུག་རྣམས་ལ་ཐུགས་བརྩེ་བས་གདམས་པར་མཛད་པ་འདིའི་ཚིག་དོན་འོལ་སྤྱི་ཙམ་གོ་ན",
            ""
        ],
        [
            "འང༌། ",
            "མ་རྟོགས་རྟོགས་པར་བྱེད་ཅིང་",
            "རྟོགས་པ་བོགས་དབྱུང་བའི་གདམས་ངག་གི་",
            "གནད་བླ་མེད་དུ་གསུངས་པས་",
            "དེ་ལ་ས་བཅད་གསུམ། ",
            "སྦྱོར་བ། ",
            "དངོས་གཞི། ",
            "རྗེས་སོ།།",
            "དང་པོ་༼ སྦྱོར་བ༽ནི། ",
            "ན་མོ་གུ་རུ། ",
            "བླ་མ་རྣམས་དང་ཡི་དམ་དཀྱིལ་འཁོར་ལྷ། །",
            " ཕྱོགས་བཅུ་དུས་གསུམ་རྒྱལ་བ་སྲས་དང་བཅས༑། ",
            "བདག་ལ་བརྩེར་དགོངས་བདག་གི་སྨོན་ལམ་རྣམས། །",
            " ཇི་བཞིན་འགྲུབ་པའི་མཐུན་འགྱུར་བྱིན་བརླབས་མཛོད༑ །",
            " ཅེས་གསུངས་།",
            "སྨོན་ལམ་གེགས་མེད་དུ་འགྲུབ་པའི་ཆེད་དུ་",
            "ཡུལ་ཁྱད་པར་འཕགས་པ་རྣམས་དཔང་པོར་གསོལ་ཞིང་",
            "དེའི་དྲུང་དུ་འདུན་པ་རྩེ་གཅིག་པས་སྨོན་ལམ་གདབ་དགོས་པར་འདོམས་པ་།",
            "མདོ་ལས། ",
            "ཆོས་རྣམས་ཐམས་ཅད་རྐྱེན་བཞིན་དུ། །",
            " འདུན་པའི་རྩེ་ལ་རབ་ཏུ་གནས། ། ",
            "གང་གིས་སྨོན་ལམ་ཅི་བཏབ་པ། ། ",
            "འབྲས་བུ་དེ་འདྲ་ཁོ་ནར་སྨིན།།",
            ""
        ],
        [
            "ཞེས་གསུངས་པས་སོ།། ",
            "གཉིས་པ་སྨོན་ལམ་དངོས་ལ་སྤྱི་དང༌། ",
            "བྱེ་བྲག་གཉིས་ལས་དང་པོ་སྤྱིར་དགེ་བ་རྫོགས་བྱང་དུ་བསྔོ་བ་ནི། ",
            "བདག་དང་མཐའ་ཡས་སེམས་ཅན་ཐམས་ཅད་ཀྱི། །",
            " བསམ་སྦྱོར་རྣམ་དག་གངས་རི་ལས་སྐྱེས་པའི། །",
            " འཁོར་གསུམ་རྙོག་མེད་དགེ་ཚོགས་ཆུ་རྒྱུན་རྣམས། །",
            " རྒྱལ་བ་སྐུ་བཞིའི་རྒྱ་མཚོར་འཇུག་གྱུར་ཅིག། ",
            "ཅེས་གསུངས་།",
            "བདག་དང་མཐའ་ཡས་པའི་སེམས་ཅན་ཐམས་ཅད་ཀྱིས་དུག་གསུམ་གྱི་",
            "སེམས་དང་མ་འདྲེས་པར་བྱམས་བརྩེ་དད་མོས་སོགས་ཀྱིས་ཀུན་ནས་བསླངས་པས་བསམ་པ་རྣམ་པར་དག་པ་དང༌། ",
            "སྡིག་དང་མ་འདྲེས་པ་སོགས་ཀྱིས་སྦྱོར་བ་རྣམ་དག་གིས་བསྒྲུབས་པའི་རྣམ་པར་དཀར་བའི་ལས་",
            "དྲི་མེད་གངས་རི་ལྟ་བུ་ལས་སྐྱེས་པའི། ",
            "ཡུལ་དང་དངོས་པོ་བྱེད་པ་སྟེ་འཁོར་གསུམ་གྱི་དམིགས་པའི་རྡུལ་གྱིས་རྙོག་པ་མེད་པའི་དགེ་ཚོགས་ཀྱི་ཆུ་རྒྱུན་རྣམས་གང་དུ་གཞོལ་ཞིང་",
            "འབབ་པའི་ཡུལ་ཆོས་སྐུ་ལོངས་སྐུ་སྤྲུལ་སྐུ་བདེ་བ་ཆེན་པོ་ངོ་བོ་ཉིད་སྐུ་སྟེ་",
            "རྒྱལ་བ་རྣམས་ཀྱི་སྐུ་བཞིའི་ངོ་བོ་ནི་ཟབ་ཅིང་རྒྱ་ཆེ་བས་རྒྱ་མཚོ་ལྟ་བུ་",
            "དེར་འཇུག་པར་གྱུར་ཅིག་ཅེས་བསྔོ་དགོས་པར་འདོམ་པའི་ཕྱིར་སྨོན་པར་མཛད་པ་སྟེ་ཕྱི་མ་རྣམས་ལའང་ཤེས་པར་བྱའོ།།",
            "འཁོར་གསུམ་དམིགས་བྲལ་གྱི་ཤེས་རབ་དངོས་ནི་འཕགས་པའི་སྤྱོད་ཡུལ་ཡིན་ཀྱང་",
            "ལུང་དང་བླ་མའི་གདམས་ངག་གིས་རྗེས་མཐུན་རྟོགས་པ་ནི་སོ་སྐྱེ་ལའང་ཡོད་པར་།",
            "གཉིས་པ་བྱེ་བྲག་ཕྱེ་སྟེ་",
            ""
        ],
        [
            "སྨོན་པ་ལ་ལྔ་",
            "ལམ་གྱི་རྟེན་ཕུན་ཚོགས་ལ་སྨོན་པ། ",
            "ལམ་རྟོགས་བྱེད་ཀྱི་ཤེས་རབ་ལ་སྨོན་པ༑ ",
            "འཁྲུལ་མེད་ཀྱི་ལམ་ལ་སྨོན་པ། ",
            "ལམ་དེའི་ཉམས་ལེན་མ་འཁྲུལ་བ་ལ་སྨོན་པ། ",
            "ལམ་མཐར་ཕྱིན་པའི་འབྲས་བུ་ལ་སྨོན་པའོ།།",
            "དང་པོ་ལ་ཐུན་མོང་དང་ཐུན་མིན་གཉིས་ལས། ",
            "དང་པོ་༼ཐུན་མོང་༽ནི། ",
            "ཇི་སྲིད་དེ་མ་ཐོབ་པ་དེ་སྲིད་དུ། །",
            " སྐྱེ་དང་སྐྱེ་བ་ཚེ་རབས་ཀུན་ཏུ་ཡང༌། ། ",
            "སྡིག་དང་སྡུག་བསྔལ་སྒྲ་ཡང་མི་གྲགས་ཤིང༌། །",
            " བདེ་དགེའི་རྒྱ་མཚོའི་དཔལ་ལ་སྤྱོད་པར་ཤོག། ",
            "ཅེས་གསུངས་།",
            "འདི་ནས་བཟུང་སྟེ་ཇི་ཙམ་སྲིད་པར་སྐྱེ་ཞིང་",
            "རྒྱལ་བ་སྐུ་བཞིའི་གོ་འཕང་དམ་པ་དེ་མ་ཐོབ་པ་",
            "དེ་སྲིད་ཀྱི་བར་དུ་སྐྱེ་དང་",
            "སྐྱེ་བའི་ཚེ་རབས་ཀུན་ཏུ་ཡང་",
            "རྒྱུ་སྡིག་པ་དང་འབྲས་བུ་སྡུག་བསྔལ་གྱི་",
            "སྒྲ་ཙམ་ཡང་མི་གྲགས་ཅིང་བདེ་ཞིང་སྐྱིད་པ་དང་",
            "དེའི་རྒྱུ་དགེ་བ་རྒྱ་མཚོ་ལྟ་བུའི་",
            "དཔལ་འབྱོར་ལ་ལོངས་སྤྱོད་པ་ཁོ་ན་ཤོག་ཅིག་ཅེས་པའོ།། ",
            "གཉིས་པ་༼ཐུན་མིན་༽",
            ""
        ],
        [
            "ནི། ",
            "དལ་འབྱོར་མཆོག་ཐོབ་དད་བརྩོན་ཤེས་རབ་ལྡན།། ",
            "བཤེས་གཉེན་བཟང་བསྟེན་གདམས་པའི་བཅུད་ཐོབ་ནས༑། ",
            "ཚུལ་བཞིན་བསྒྲུབ་ལ་བར་ཆད་མ་མཆིས་པར། །",
            " ཚེ་རབས་ཀུན་ཏུ་དམ་ཆོས་སྤྱོད་པར་ཤོག། ",
            "ཅེས་གསུངས་།",
            "དེར་མ་ཟད་ཁྱད་པར་དུ་ཡང་",
            "བྱང་ཆུབ་སྒྲུབ་རུང་གི་རྟེན་དལ་བརྒྱད་འབྱོར་བཅུ་ཚང་བའི་",
            "ཁམས་དྲུག་ལྡན་གྱི་མིའི་ལུས་མཆོག་ཁོ་ན་ཐོབ་ཅིང༌། ",
            "རྟེན་འབྱུང་གི་ཆོས་ལས་འབྲས་ལ་ཡིད་ཆེས་པའི་",
            "དད་པ་སངས་རྒྱས་ཀྱི་བྱང་ཆུབ་ལ་འདོད་པའི་དད་པ། ",
            "བླ་མ་དཀོན་མཆོག་ལ་དང་བའི་དད་པ་དང༌། ",
            "དགེ་བ་ལ་ཆེས་སྤྲོ་བའི་རྟག་སྦྱོར་དང་གུས་སྦྱོར་གྱི་བརྩོན་འགྲུས་དང༌། ",
            "འཇིག་རྟེན་དང་འཇིག་རྟེན་ལས་འདས་པའི་ཤེས་བྱའི་",
            "ཆོས་ཐམས་ཅད་རབ་ཏུ་འབྱེད་ནུས་ཀྱི་",
            "ཤེས་རབ་རྣམས་དང་ལྡན་པ་དང༌། ",
            "བླ་མེད་རྫོགས་བྱང་དུ་འཁྲིད་པའི་ལམ་མཁན་བླ་མ་དམ་པ་དགེ་བའི་བཤེས་གཉེན་མཚན་ཉིད་དང་ལྡན་པའི་བཟང་པོ་དང་ཕྲད་ནས་",
            "དེ་ཉིད་མཉེས་པའི་ཞབས་ཏོག་དགུ་ཕྲུགས་སོགས་མདོར་ན་བླ་མ་ལྔ་བཅུ་པ་ལས་",
            "གསུངས་པ་ལྟར་ཚུལ་བཞིན་ཏུ་བསྟེན་པས། ",
            "དེ་ཉིད་ལས་གདུལ་བྱའི་ཁམས་དབང་དང་འཚམས་པའི་",
            "གདམས་ངག་ཐར་ལམ་གྱི་སྲོག་འཛིན་པའི་བཅུད་ལྡན་པ་ཐོབ་ནས་",
            ""
        ],
        [
            "ཐོབ་ལོ་ཙམ་དུ་མི་འཇོག་པར་ཇི་སྐད་གདམས་པའི་ཚུལ་དེ་ཁོ་ན་བཞིན་དུ་བསྒྲུབ་ཅིང་",
            "ཉམས་སུ་ལེན་པ་དང༌། ",
            "དེ་ལ་ཕྱི་འབྱུང་བཞི་དང་མི་མ་ཡིན་སོགས་ཀྱི་བར་ཆད་དང༌། ",
            "ནང་ནད་དང་ཉོན་མོངས་རྣམ་པར་རྟོག་པ་སོགས་",
            "མདོར་ན་བྱང་ཆུབ་ཀྱི་ལམ་ལ་བར་ཆད་མཐའ་དག་མ་མཆིས་པར་",
            "ཚེ་རབས་ཀྱི་ཕྲེང་བ་ཀུན་ཏུ་དམ་ཆོས་རྣལ་མ་ལ་སྤྱོད་པའི་སྐལ་པ་ཅན་ཁོ་ནར་འགྱུར་བར་ཤོག་ཅིག་ཅེས་པའོ།། ",
            "གཉིས་པ་ལམ་རྟོགས་བྱེད་ཀྱི་ཤེས་རབ་ལ་སྨོན་པ་ནི། ",
            "ལུང་རིགས་ཐོས་པས་མི་ཤེས་སྒྲིབ་ལས་གྲོལ།། ",
            "མན་ངག་བསམ་པས་ཐེ་ཚོམ་མུན་ནག་བཅོམ།། ",
            "སྒོམ་བྱུང་འོད་ཀྱིས་གནས་ལུགས་ཇི་བཞིན་གསལ།། ",
            "ཤེས་རབ་གསུམ་གྱི་སྣང་བ་རྒྱས་པར་ཤོག། ",
            "ཅེས་གསུངས་།",
            ""
        ],
        [
            "རྫོགས་པའི་སངས་རྒྱས་ཀྱི་ཞལ་ནས་གསུངས་པ་རྗེས་སུ་གནང་བ་བྱིན་གྱིས་རླབས་པའི་བཀའ་གསུམ་མམ། ",
            "བརྗོད་བྱའི་དབང་དུ་ན་སྡེ་སྣོད་གསུམ་སྟེ་བཀའ་དང༌། ",
            "དེའི་དགོངས་འགྲེལ་སྤྱི་དང་བྱེ་བྲག་སོགས་བསྟན་བཅོས་ཀྱི་ལུང་དང༌། ",
            "ཚད་མའི་དམ་བཅའ་དང་གཏན་ཚིགས་དང༌། ",
            "དཔེ་སོགས་ཀྱི་སྒོ་ནས་གཏན་ལ་ཕབ་པས་རྟོགས་བྱ་གང་ཡིན་གྱི་",
            "དོན་སྤྱིའི་ཚུལ་གྱིས་ཤེས་བྱེད་རིགས་པ་བཅས་བླ་མ་ལས་",
            "ཐོས་པར་བྱས་པས་ཐོས་བྱུང་གི་ཤེས་རབ་སྐྱེས་ཏེདེའི་མི་མཐུན་ཕྱོགས་",
            "ལུང་རིགས་མི་ཤེས་པའི་སྒྲིབ་པ་ལས་གྲོལ་བ་དང༌། ",
            "མདོ་རྒྱུད་དགོངས་འགྲེལ་དང་བཅས་པའི་",
            "དོན་དྲང་ངེས་དགོངས་ལྡེམ་དགོངས་དང་ཁྱད་པར་",
            "བླ་མེད་ཀྱི་རྒྱུད་མཐའ་དྲུག་ཚུལ་བཞིས་བཅིངས་པ་",
            "རྣམས་མཚན་ལྡན་བླ་མས་ཚུལ་བཞིན་ཕྱེས་ཏེ་གདམས་པའི་",
            "མན་ངག་རྣམས་རང་རྒྱུད་དང་སྦྱར་ཏེ་ཚུལ་བཞིན་བསམ་པས་",
            "བསམ་བྱུང་གི་ཤེས་རབ་སྐྱེས་ཏེ་དེའི་ལྡོག་ཕྱོགས་ཟབ་མོའི་གནས་ལ་",
            "སེམས་རྩེ་གཉིས་པའི་ཐེ་ཚོམ་གྱི་མུན་ནག་བཅོམ་པ་དང༌། ",
            "མང་དུ་ཐོས་ཤིང་དོན་ཚུལ་བཞིན་བསམ་པས་",
            "ངེས་པ་རྙེད་པ་དེ་ཉིད་ལ་རྩེ་གཅིག་ཏུ་",
            "མཉམ་པར་བཞག་ཅིང་གོམས་པར་བྱས་པས་",
            "སྒོམས་བྱུང་གི་ཤེས་རབ་སྐྱེས་ཏེ་དེའི་འོད་ཀྱིས་",
            "གཟུགས་ནས་རྣམ་མཁྱེན་བར་གྱི་ཆོས་ཐམས་ཅད་ཀྱི་",
            "རང་བཞིན་ནམ་གནས་ལུགས་དེ་ཉིད་ཅི་ལྟ་བ་བཞིན་དུ་གསལ་བ་དང༌། ",
            "དེ་ལྟར་ཐོས་བསམ་སྒོམ་བྱུང་གི་ཤེས་རབ་གསུམ་གྱི་",
            "རང་འོད་སྣང་བ་ཆེན་པོ་ཤིན་ཏུ་རྒྱས་པས་",
            "དེ་ཁོ་ན་ཉིད་ཀྱི་རང་བཞིན་མངོན་སུམ་དུ་མཐོང་བར་ཤོག་ཅིག་པའོ།།",
            ""
        ],
        [
            "དེའང་གཞི་དུས་ཀྱི་ཕྱག་ཆེན། ",
            "གཉུག་མའི་དེ་ཉིད། ",
            "དང་པོའི་མགོན་པོ། ",
            "སེམས་ཀྱི་རྡོ་རྗེ། ",
            "བདེ་གཤེགས་སྙིང་པོ་སོགས་",
            "རྣམ་གྲངས་དུ་མས་བསྟན་པ་དེ་ཉིད་ལའང་",
            "ལུས་དངོས་པོའི་གནས་ལུགས་དང་",
            "སེམས་དངོས་པོའི་གནས་ལུགས་གཉིས་ལས། ",
            "སྔ་མ་ནི་ཀུན་རྫོབ་བྱང་སེམས་ལས་གྲུབ་པ་",
            "སྣང་བ་མཆོག་ཏུ་མི་འགྱུར་བའི་བདེ་བའི་རྟེན་",
            "རྩ་རླུང་ཐིག་ལེའི་དྭངས་མ་རྡུལ་གྱི་ཆོས་ལས་འདས་པས་",
            "ཡེ་ཤེས་ཀྱི་ངོ་བོར་གྱུར་པ་གཉུག་མའི་ལུས་དང་",
            "རྒྱས་འགྱུར་གྱི་རིགས་ཞེས་",
            "ཆོས་རྗེ་ཀརྨ་པ་ཡབ་སྲས་བཞེད་ཅིང༌། ",
            "ཕྱི་མ་ནི་རྒྱ་ཆད་ཕྱོགས་ལྷུང་གི་",
            "སྤྲོས་མཐའ་བྲལ་བའི་ཆོས་དབྱིངས་",
            "ཟབ་གསལ་གཉིས་མེད་གཉུག་མའི་སེམས་དང་",
            "རང་བཞིན་གནས་རིགས་ཞེས་པ་ཉིད་དེ་",
            "ལུས་སེམས་ཀྱི་གཞིའི་གནས་ལུགས་དེ་གཉིས་",
            "ཆུ་དང་འཁྱག་སྒྲམ་བཞིན་དབྱེར་མི་ཕྱེད་པས་",
            "གཞི་དུས་ཀྱི་སྐུ་གཉིས་ཟུང་འཇུག་ཅེས་བྱ་ཞིང༌",
            "དེ་ཉིད་བྱིན་རླབས་དང་",
            "སྒོམ་སྟོབས་ཀྱི་རང་རིག་མངོན་སུམ་ཁོ་ནས་གསལ་བར་ནུས་ཀྱི་",
            "ཐབས་གཞན་གྱིས་མ་ཡིན་པར་།",
            "གསུམ་པ་འཁྲུལ་མེད་ཀྱི་ལམ་ཉིད་ལ་སྨོན་པ་ནི། ",
            "རྟག་ཆད་མཐའ་བྲལ་བདེན་གཉིས་གཞི་ཡི་དོན། ། ",
            "སྒྲོ་སྐུར་མཐའ་བྲལ་ཚོགས་གཉིས་ལམ་མཆོག་གིས། །",
            " སྲིད་ཞིའི་མཐའ་བྲལ་དོན་གཉིས་འབྲས་ཐོབ་པའི། །",
            " གོལ་འཆུག་མེད་པའི་ཆོས་དང་ཕྲད་པར་ཤོག། ",
            "ཅེས་གསུངས་།",
            "དོན་དམ་བདེན་པ་བརྟན་གཡོ་འཁོར་འདས་ཀྱི་",
            "ཆོས་གང་སྔ་ཐམས་ཅད་སྣང་དུས་ཉིད་ནས་",
            "དེའི་ངོ་བོར་ཡོད་མ་མྱོང་བ་",
            "མེ་ལོང་གི་གཟུགས་བརྙན་ལྟ་བུར་",
            "རྟག་པའི་མཐའ་དང་བྲལ་ཞིང༌",
            ""
        ],
        [
            "ཀུན་རྫོབ་བདེན་པ་ངོ་བོ་སྟོང་ཉིད་ལས་",
            "མ་གཡོས་བཞིན་དུ་སྣང་བ་སྣ་ཚོགས་འགག་མེད་དུ་འཆར་བས་",
            "ཆད་པའི་མཐའ་དང་བྲལ་བའི་བདེན་གཉིས་གདོད་ནས་ཟུང་དུ་འཇུག་པའི་",
            "ཤེས་བྱ་གཞིའི་གནས་ལུགས་ཀྱི་དོན་འཁྲུལ་མེད་དུ་རྟོགས་པ་དང༌། ",
            "སྣང་བའི་ཆོས་ཁོ་ནར་ཞེན་ནས་",
            "སྟོང་ཉིད་ལས་རྟེན་འབྲེལ་དུ་ཤར་ཚུལ་མ་ཤེས་པར་ཤེས་རབ་ཀྱི་ཆ་སྤོང་བ་མེད་པ་ལ་",
            "ཡོད་པར་སྒྲོ་བཏགས་པའི་མཐའ་དང༌། ",
            "སྟོང་ཉིད་ཁོ་ནར་ཞེན་ནས་",
            "དཀོན་མཆོག་ལས་འབྲས་སོགས་རྟེན་འབྱུང་གི་",
            "ཆོས་སྣང་ངོ་ཙམ་དུ་དོན་བྱེད་ནུས་ཀྱི་གནད་མ་ཤེས་པར་ཐབས་ཀྱི་ཆ་སྤོང་བ་ཡོད་པ་ལ་",
            "མེད་པར་སྐུར་འདེབས་ཀྱི་མཐའ་སྟེ་མཐའ་དེ་གཉིས་དང་བྲལ་བས་",
            "ཐབས་བསོད་ནམས་ཀྱི་ཚོགས་དང་ཤེས་རབ་ཡེ་ཤེས་ཀྱི་ཚོགས་ཏེ་",
            "ཚོགས་གཉིས་ཕྱོགས་རེ་མིན་པར་ཟུང་འཇུག་ཏུ་",
            "བསྒྲུབ་པ་བླ་མེད་བྱང་ཆུབ་ཐོབ་པའི་ལམ་མཆོག་ཏུ་གྱུར་པ་དག་གིས། ",
            "སྲིད་པའི་མཐའ་མ་ལྟུང་བ་རང་དོན་ཕུན་ཚོགས་ཆོས་ཀྱི་",
            "སྐུ་དང་ཞི་བའི་མཐར་མ་ལྟུང་བ་གཞན་དོན་ཕུན་ཚོགས་གཟུགས་ཀྱི་སྐུ་སྟེ་",
            "འབྲས་བུ་སྐུ་གཉིས་ཟུང་འཇུག་ཐོབ་པའི་",
            "གནད་གཞི་ལམ་འབྲས་གསུམ་གྱི་མཐའ་གཉིས་དང་བྲལ་ཏེ་",
            "གོལ་འཆུག་མེད་པའི་ཆོས་ཡང་དག་པ་དང་",
            "དེ་སྟོན་པའི་བླ་མ་དམ་པ་དང་འཕྲད་པར་ཤོག་ཅིག་ཅེས་པའོ།། ",
            "བཞི་པ་ལམ་དེ་ཉམས་སུ་ལེན་ཚུལ་མ་འཁྲུལ་བར་སྨོན་པ་ལ་གཉིས། ",
            "གོ་དོན་དང༌། ",
            "སྒོམ་དོན་ནོ།།",
            "དང་པོ་ནི། ",
            "སྦྱང་གཞི་སེམས་ཉིད་གསལ་སྟོང་ཟུང་འཇུག་ལ།།",
            ""
        ],
        [
            "སྦྱོང་བྱེད་ཕྱག་ཆེན་རྡོ་རྗེའི་རྣལ་འབྱོར་ཆེས།། ",
            "སྦྱང་བྱ་གློ་བུར་འཁྲུལ་པའི་དྲི་མ་རྣམས། །",
            " སྦྱངས་འབྲས་དྲི་བྲལ་ཆོས་སྐུ་མངོན་གྱུར་ཤོག། ",
            "ཅེས་གསུངས་།",
            "འཁོར་བར་འཁྲུལ་བའི་དྲི་མ་སྦྱང་བའི་གཞི་ནི། ",
            "སློབ་དཔོན་ཀླུ་ཞབས་ཀྱིས། ",
            "ས་བོན་གྱུར་པའི་ཁམས་དེ་ཉིད། །",
            "ཆོས་རྣམས་ཀུན་གྱི་རྟེན་དུ་འདོད།།",
            "རིམ་གྱིས་སྦྱངས་པར་གྱུར་པ་ལས། །",
            "སངས་རྒྱས་གོ་འཕང་ཐོབ་པར་གྱུར།།",
            "ཞེས་སོགས་ལུང་མཐའ་ཡས་པའི་ཁམས་སམ་གཤེགས་སྙིང་ངམ་སེམས་ཉིད་ཀྱི་རྡོ་རྗེ་ཞེས་པ་རང་བཞིན་འགག་མེད་དུ་",
            "གསལ་ཡང་ངོ་བོ་གཞི་མེད་རྩ་བྲལ་དུ་སྟོང་པའི་གསལ་སྟོང་ཟུང་འཇུག་གི་མཚན་ཉིད་ཅན་དེ་ཡིན་ལ",
            ""
        ],
        [
            "དེའི་སྟེང་གི་དྲི་མ་སྦྱོང་བྱེད་ཀྱི་ཐབས་ནི་",
            "འདིར་ཤིང་རྟ་ཆེན་པོ་མཉམ་མེད་དྭགས་པོ་བཀའ་བརྒྱུད་ཀྱི་",
            "གདམས་སྲོལ་ཕྱག་ཆེན་རྡོ་རྗེའི་རྣལ་འབྱོར་ཆེན་པོས་བདེ་བླག་ཏུ་སྦྱོང་སྟེ",
            "སྦྱང་བར་བྱ་རྒྱུའི་དྲི་མའང་",
            "སྦྱང་གཞིའི་གཤིས་ལ་མེད་ཀྱང་",
            "གློ་བུར་འཁྲུལ་པས་བསྐྱེད་པའི་",
            "དྲི་མ་གཟུང་འཛིན་གྱི་ཆོས་རྣམས་ཡིན་ཅིང༌། ",
            "དེ་སྦྱངས་པའི་འབྲས་བུ་གཉིས་སྣང་གཟུང་འཛིན་གྱི་",
            "དྲི་མ་མཐའ་དག་དང་བྲལ་བའི་གཉིས་མེད་ཡེ་ཤེས་ཀྱི་",
            "ཆོས་སྐུ་མངོན་སུམ་དུ་འགྱུར་བར་ཤོག་ཅིག་ཅེས་པའོ།།",
            "ཆོས་སྐུ་དེའང་རང་བཞིན་རྣམ་དག་ལ་",
            "གློ་བུར་གྱི་དྲི་མའང་དག་པས་དག་པ་གཉིས་ལྡན་ནི་",
            "སྤངས་པ་ཆོས་སྐུའམ་ངོ་བོ་ཉིད་སྐུ་དང༌། ",
            "ཀུན་གཞི། ",
            "ཉོན་ཡིད། ",
            "དྲུག་ཡིད། ",
            "སྒོ་ལྔའི་རྣམ་ཤེས་རྣམས་ཡོངས་སུ་དག་ཅིང་གནས་གྱུར་པ་ནི་",
            "མཁྱེན་པ་གཉིས་ལྡན་གྱི་ཡེ་ཤེས་པ་ཆོས་སྐུའམ་ཡེ་ཤེས་ཀྱི་སྐུ་སྟེ་",
            "སྤངས་རྟོགས་ཀྱི་སྐུ་གཉིས་དབྱེར་མེད་པ་ནི་",
            "ཆོས་སྐུ་ཡོངས་སུ་རྫོགས་པ་ཡིན་ལ",
            "ཕྱི་མ་ལ་དག་བྱ་རྣམ་ཤེས་དེ་རྣམས་ཀྱི་རིམ་པས་མེ་ལོང༌། ",
            "མཉམ་ཉིད། ",
            "སོར།",
            "བྱ་གྲུབ་སྟེ་ཡེ་ཤེས་བཞི་དང་སྐུ་གསུམ་དུ་དབྱེ་བའོ།། ",
            "གཉིས་པ་སྒོམ་དོན་ལག་ཏུ་ལེན་པའི་སྨོན་ལམ་ལ་",
            "བསྟན་བཤད་གཉིས་ལས། ",
            "དང་པོ་མདོར་བསྟན་པ་ནི། ",
            "གཞི་ལ་སྒྲོ་འདོགས་ཆོད་པ་ལྟ་བའི་གདེངས། །",
            " དེ་ལ་མ་ཡེངས་སྐྱོང་བ་སྒོམ་པའི་གནད། །",
            " སྒོམ་དོན་ཀུན་ལ་རྩལ་སྦྱོང་སྤྱོད་པའི་མཆོག ། ",
            "ལྟ་སྒོམ་སྤྱོད་པའི་གདེངས་དང་ལྡན་པར་།",
            ""
        ],
        [
            "ཅེས་གསུངས་།",
            "ཕྱག་རྒྱ་ཆེན་པོ་ཉམས་སུ་ལེན་པ་ལ་",
            "དང་པོར་གཞི་གནས་ལུགས་ཕྱག་ཆེན་ལ་སྒྲོ་འདོགས་ཆོད་དེ་",
            "ངེས་པ་རྙེད་པ་ལྟ་བའི་གདེངས་དང་ལྡན་ཅིང་",
            "ལྟ་བ་དེ་ཉིད་ལ་མཉམ་པར་བཞག་སྟེ་",
            "མ་ཡེངས་པར་སྐྱོང་བ་སྒོམ་པའི་གནད་ལ་མཁས་ཤིང་",
            "ཇི་སྐད་གསུངས་པའི་སྒོམ་དོན་ཀུན་ལ་གོམས་ཤིང་",
            "འདྲིས་པར་རྩལ་སྦྱོང་བས་ནི་བོགས་མྱུར་དུ་ཐོན་པར་འགྱུར་བས་སྤྱོད་པའི་མཆོག་ཏུ་གྱུར་པ་།",
            "ལྟ་སྒོམ་སྤྱོད་པའི་གནད་དེ་དག་ཚིག་ཙམ་དུ་མ་ལུས་པར་",
            "རང་རྒྱུད་ལ་མངོན་དུ་གྱུར་པའི་གདེངས་དང་ལྡན་པར་ཤོག་ཅིག་ཅེས་པའོ།། ",
            "གཉིས་པ་རྒྱས་པར་ཕྱེ་སྟེ་",
            "སྨོན་པ་ལ་གསུམ། ",
            "ལྟ་བའི་སྒྲོ་འདོགས་།",
            ""
        ],
        [
            "སྒོམ་པས་ཉམས་སུ་།",
            "སྤྱོད་པས་མཐར་དབྱུང་བའོ།།",
            "དང་པོ་ལའང་མདོར་བསྟན་པ་དང༌། ",
            "རྒྱས་པར་ཕྱེ་བ་གཉིས་ལས། ",
            "དང་པོ་ནི། ",
            "ཆོས་རྣམས་ཐམས་ཅད་སེམས་ཀྱི་རྣམ་འཕྲུལ་སྟེ།། ",
            "སེམས་ནི་སེམས་མེད་སེམས་ཀྱི་ངོ་བོས་སྟོང༌། །",
            " སྟོང་ཞིང་མ་འགགས་ཅིར་ཡང་སྣང་བ་སྟེ།། ",
            "ལེགས་པར་བརྟག་ནས་གཞི་རྩ་ཆོད་པར་ཤོག། ",
            "ཅེས་གསུངས་།",
            ""
        ],
        [
            "ཚིག་རྐང་དང་པོས་སྣང་བ་ཐམས་ཅད་སེམས་ཀྱི་རྣམ་འཕྲུལ་དུ་ཐག་།",
            "གཉིས་པས་སེམས་རང་བཞིན་མེད་པར་གཏན་ལ་དབབ། ",
            "གསུམ་པས་སྟོང་དང་རྟེན་འབྱུང་ཟུང་འཇུག་མི་འགལ་བར་།",
            "བཞི་པས་དེ་ལྟར་སོར་རྟོག་གི་ཤེས་རབ་ཀྱིས་བརྟགས་པས་",
            "གཞིའི་དོན་ལ་སྒྲོ་འདོགས་གཅོད་དགོས་པ་ལ་སྨོན་པའོ༑། ",
            "གཉིས་པ་དེ་རྒྱས་པར་ཕྱེ་བ་ལའང་དེ་ལྟར་བཞི་ལས། ",
            "དང་པོ་སྣང་བ་སེམས་སུ་ཐག་བཅད་པ་ནི། ",
            "ཡོད་མ་མྱོང་བའི་རང་སྣང་ཡུལ་དུ་འཁྲུལ། །",
            " མ་རིག་དབང་གིས་རང་རིག་བདག་ཏུ་འཁྲུལ། །",
            " གཉིས་འཛིན་དབང་གིས་སྲིད་པའི་ཀློང་དུ་འཁྱམས། ། ",
            "མ་རིག་འཁྲུལ་པའི་རྩད་དར་ཆོད་པར་ཤོག། ",
            "ཅེས་གསུངས་།",
            "འོད་གསལ་སེམས་ཀྱི་རྡོ་རྗེ་ངོ་བོ་སྟོང་ཞིང་རང་བཞིན་གསལ་བས་",
            "རྣམ་པ་འགག་མེད་དུ་ཤར་བ་ཉིད་རང་དང་དུས་སྔ་ཕྱི་མེད་པར་",
            "ལྷན་ཅིག་སྐྱེས་པའི་མ་རིག་པ་གསེར་དང་གཡའ་ལྟ་བུའི་དྲི་མས་བསྒྲིབས་།",
            ""
        ],
        [
            "རང་གི་ངོ་བོ་རང་རྩལ་གྱིས་མ་རིག་པས་འདུ་བྱེད་ཀྱི་ཡིད་།",
            "རྣམ་ཤེས་སྐྱེས་ཏེ་",
            "ཡུལ་དང་འཛིན་པ་གཉིས་སུ་སྣང་བ་རང་གིས་རང་ལ་གཏད་ཅིང་བཟུང་སྟེ་",
            "འཁྲུལ་བའི་བག་ཆགས་ཇེ་ཆེར་རྒྱས་ནས་",
            "རྟེན་འབྲེལ་བཅུ་གཉིས་ཀྱིས་བྱ་དང་སྒོ་ང་ལྟར་འཁོར་བ་།",
            "དག་པའི་སེམས་ཉིད་ཀྱི་རང་གཤིས་ལ་ཡེ་ནས་ཡོད་མ་མྱོང་བའི་རང་རྩལ་ལས་",
            "ཉེ་བར་སྣང་བའི་རང་བཞིན་གསལ་བའི་ཆ་ལ་དེ་ལྟར་དུ་",
            "རྟོགས་པས་རང་གི་རང་ལ་ཕྱི་དོན་ཡུལ་གཞན་དུ་བཟུང་སྟེ་འཁྲུལ་།",
            "མ་རིག་པའི་དབང་གིས་རང་རིག་གཞི་མེད་རྩ་བྲལ་དུ་",
            "མ་རྟོགས་པར་ཉོན་མོངས་པའི་ཡིད་ཀྱིས་ཡུལ་བཟུང་བ་པོ་ངའོ་སྙམ་དུ་",
            "ངོ་བོ་སྟོང་པའི་ཆ་ལ་བདག་ཏུ་རྟོག་སྟེ་",
            ""
        ],
        [
            "འཁྲུལ་ནས། ",
            "བདག་གཞན་གཉིས་སྣང་གཟུང་འཛིན་གྱི་རྟོག་པས་ཆགས་སྡང་རྨོངས་གསུམ་།",
            "དེས་ལས་བསགས་ཏེ་",
            "དེའི་དབང་གིས་སྲིད་གསུམ་འཁོར་བའི་ཀློང་དུ་འཁྱམས་པ་ཡིན་པས་ན་",
            "གཟུང་འཛིན་གཉིས་བསྡུས་ཀྱི་ཆོས་ཐམས་ཅད་འཁྲུལ་བ་ཁོ་ན་ཡིན་ལ་",
            "འཁྲུལ་གཞིའང་སེམས་ཡིན་པས། ",
            "སེམས་ལས་ལོགས་སུ་རྡུལ་ཙམ་མ་གྲུབ་སྟེ",
            "དཔེ་སྔགས་ཀྱི་སྦྱོར་བས་ནམ་མཁའ་ལ་རྟ་གླང་སྣང་བ་ལྟ་བུའོ།།",
            "དེས་ན་མ་རིག་པའི་དབང་གིས་ཇི་ལྟར་འཁྲུལ་ཚུལ་མ་ཤེས་ན་",
            "འཁྲུལ་བར་མི་མཐོང་།",
            ""
        ],
        [
            "དེ་མ་མཐོང་ན་སྤོང་དུ་མི་བཏུབ་པའི་ཕྱིར་",
            "དེའི་གནད་རྩད་དར་ཆོད་པར་ཤོག་ཅིག་ཅེས་པའོ།།",
            "དེ་ལྟར་ཐོག་མེད་ནས་",
            "ཨ་འཐས་ཀྱི་བག་ཆགས་གོམས་ཆེས་པས་འཁོར་བའི་ཆོས་དངོས་སྣང་རགས་པ་",
            "འདི་རྣམས་སེམས་ཀྱི་གནས་ཚུལ་དང་ཤིན་ཏུ་",
            "འགལ་བ་ལྟར་འདུག་པ་འདི་སེམས་སུ་གཏན་ལ་ཕེབས་།",
            "ཕྲ་བ་རྣམ་བྱང་གི་ཆོས་རྣམས་ནི་སེམས་ཀྱི་གནས་ཚུལ་དང་རྗེས་སུ་",
            "མཐུན་པས་བདེ་བླག་ཏུ་ཤེས་པའི་ཕྱིར་ཤུགས་ལ་བསྟན་པ་།",
            "དེས་ན་རྣམ་བྱང་གི་ཆོས་ཐམས་ཅད་ཀྱང་དག་པའི་སེམས་ཀྱི་རང་བཞིན་ལས་མ་འདས་།",
            "དྲི་བཅས་ཀྱི་སྐབས་སུ་སེམས་ཡིད་རྣམ་ཤེས་གསུམ་པོ་དྲི་བྲལ་གྱི་",
            "ཆ་སྐུ་གསུམ་དུ་རྣམ་པར་འཇོག་པའི་ཕྱིར། ",
            "ལམ་གྱི་སྐབས་སྦྱང་བྱའི་དྲི་མ་ཇེ་སྲབ་ཏུ་སོང་",
            "བཞིན་དག་པའི་སེམས་ལ་གནས་པའི་ཡོན་ཏན་ཇེ་གསལ་དུ་འགྱུར་ཞིང༌",
            ""
        ],
        [
            "དྲི་མ་ཐམས་ཅད་དག་ཚེ་གཞིའི་ཡོན་ཏན་ཐམས་ཅད་",
            "སྣང་བ་རྒྱུད་བླ་མ་ལས་གསུངས་པ་ལྟར་རོ། །",
            "རྒྱུ་མཚན་འདིས་གདུལ་བྱའི་ཤེས་རྒྱུད་དག་རིམ་གྱིས་",
            "སངས་རྒྱས་སྐུ་གསུམ་མཐོང་བའང་ཤེས་པར་།",
            "གཉིས་པ་སེམས་རང་བཞིན་མེད་པར་",
            "གཏན་ལ་འབབ་པ་ལ་གཉིས། ",
            "ཡོད་མེད་དང༌། ",
            "ཡིན་མིན་གྱི་མཐའ་སྤོང་བའོ༑།",
            "དང་པོ་ནི། ",
            "ཡོད་པ་མ་ཡིན་རྒྱལ་བས་ཀྱང་མ་གཟིགས།། ",
            "མེད་པ་མ་ཡིན་འཁོར་འདས་ཀུན་གྱི་གཞི། །",
            " འགལ་འདུ་མ་ཡིན་ཟུང་འཇུག་དབུ་མའི་ལམ། །",
            " མཐའ་བྲལ་སེམས་ཀྱི་ཆོས་ཉིད་རྟོགས་པར་ཤོག། ",
            "ཅེས་གསུངས་།",
            "འཁོར་འདས་ཐམས་ཅད་སེམས་ཡིན་ན་",
            "སེམས་དེ་བདེན་གྲུབ་ཏུ་ཡོད་དམ་ཞེ་།",
            ""
        ],
        [
            "བདེན་གྲུབ་ཏུ་ཡོད་པ་ལྟ་ཅི་སྨོས་བདེན་བརྫུན་",
            "གང་གི་ཕྱོགས་དོར་ཡང་ཡོད་པ་མ་ཡིན་།",
            "རྒྱལ་བ་ཐམས་ཅད་མཁྱེན་པའི་ཡེ་ཤེས་ཀྱིས་ཀྱང་",
            "མ་གཟིགས་མི་གཟིགས་གཟིགས་པར་",
            "མི་འགྱུར་གསུངས་པའི་ཕྱིར། ",
            "འོ་ན་ཅང་མེད་བེམ་སྟོང་ནམ་མཁའ་ལྟ་བུར་བལྟའམ་ཞེ་།",
            "དེ་ལྟར་དུའང་མི་བལྟ་སྟེ་སེམས་རང་བཞིན་གྱིས་",
            "དག་པའི་ཁམས་དེ་མེད་ན་འཁོར་འདས་ཀྱི་སྣང་བ་ཀུན་རྫོབ་ཙམ་དུའང་",
            "འབྱུང་མི་རིགས་པའི་ཕྱིར་མེད་པའང་མ་ཡིན་།",
            "འཁོར་བར་འཁྲུལ་གཞི་དང་མྱང་འདས་སུ་གྲོལ་གཞི་སྟེ་",
            "འཁོར་འདས་ཀུན་གྱི་གཞི་ཡིན་པའི་ཕྱིར་སློབ་དཔོན་ཀླུ་ཞབས་ཀྱིས། ",
            "ཁམས་ཡོད་ན་ནི་ལས་བྱས་པས། །",
            "ས་ལེ་སྦྲམ་དག་མཐོང་བར་འགྱུར།།",
            "ཁམས་མེད་ན་ནི་ལས་བྱས་ཀྱང༌། །",
            "ངལ་བ་འབའ་ཞིག་སྐྱེད་པར་ཟད།།",
            ""
        ],
        [
            "ཅེས་གསུངས་སོ།།",
            "འོ་ན་གཞི་གཅིག་ལ་ཡོད་མེད་གཉིས་འགལ་ལོ་ཞེ་།",
            "འགལ་བ་འདུ་བའང་མ་ཡིན་ཏེ་",
            "ཡོད་མེད་གཉིས་བཀག་པ་ལས་བསྒྲུབ་པ་མ་ཡིན་པའི་ཕྱིར། ",
            "དེས་ན་ཡོད་མེད་སྟོང་མི་སྟོང་སོགས་གང་དུའང་བརྗོད་མི་ནུས་ལ་",
            "གང་དུའང་མི་གནས་ཤིང་མཐའ་བྲལ་དེ་ལ་ཟུང་འཇུག་རབ་ཏུ་",
            "མི་གནས་པའི་དབུ་མའི་ལམ་ཞེས་ཐ་སྙད་ཙམ་དུ་གདགས་པ་ཡིན་པས་",
            "དེ་ལྟ་བུའི་མཐའ་བྲལ་སེམས་ཀྱི་ཆོས་ཉིད་སྤྲོས་པ་ཀུན་བྲལ་ཉིད་རྟོགས་པར་ཤོག་ཅིག་ཅེས་པའོ།། ",
            "གཉིས་པ་ཡིན་མིན་གྱི་མཐའ་སྤོང་བ་ནི། ",
            "འདི་ཡིན་ཞེས་པ་གང་གིས་མཚོན་པ་མེད།།",
            ""
        ],
        [
            "འདི་མིན་ཞེས་བྱ་གང་གིས་བཀག་པ་མེད།། ",
            "བློ་ལས་འདས་པའི་ཆོས་ཉིད་འདུས་མ་བྱས། །",
            " ཡང་དག་དོན་གྱི་མཐའ་ནི་ངེས་པར་ཤོག། ",
            "ཅེས་གསུངས་།",
            "འདིའི་དོན་སྔར་ཡོད་མེད་ཀྱི་མཐའ་བཀག་པས་ཀྱང་ཤེས་།",
            "རང་བཞིན་མཐའ་བྲལ་དེ་ལ་སྟོང་ཉིད་སྐྱེ་མེད་བདེ་ཆེན་ཡེ་ཤེས་སོགས་",
            "མིང་སྙན་དགུས་འདི་ལྟར་ཡིན་ནོ་ཞེས་པ་དཔེ་ཚིག་གང་གིས་ཀྱང་མཚོན་པ་མེད་ཅིང༌། ",
            "འདི་ནི་འདི་ལྟར་མིན་ནོ་མེད་དོ་ཞེས་བྱ་བའི་དཔེ་ཚིག་གང་གིས་ཀྱང་བཀག་པ་བྱར་མེད་དེ་",
            "མཚོན་བྱའི་ཆོས་དང་དགག་བསྒྲུབ་ཀྱི་གཞི་མ་གྲུབ་ཅིང་",
            "བློའི་སྤྱོད་ཡུལ་ལས་འདས་པའི་ཕྱིར་སྒྲས་ཀྱང་བརྗོད་མི་ནུས་ཏེ",
            ""
        ],
        [
            "མདོ་ལས། ",
            "ཡང་དག་ཉིད་དུ་གཉིས་མེད་དེ།།",
            "དེ་ནི་སྤྲོས་པ་མེད་པ་ཡིན།།",
            "འཇམ་དཔལ་གྱིས་ནི་ཡང་དག་དྲིས༑།",
            "རྒྱལ་བའི་སྲས་པོ་མི་སྨྲ་བཞུགས།།",
            "ཞེས་འབྱུང་བའི་ཕྱིར་བློ་འདས་དེ་ནི་",
            "ཆོས་ཐམས་ཅད་ཀྱི་ཆོས་ཉིད་ཡིན་ཅིང་འདུས་མ་བྱས་པའི་ཕྱིར་",
            "སྤྲོས་པའི་རྐྱེན་གང་གིས་ཀྱང་འགྱུར་བ་མེད་པའི་དེ་བཞིན་ཉིད་དང༌། ",
            "མཚན་མ་མེད་པ་དང༌༑ ",
            "དོན་དམ་དང༌། ",
            "ཆོས་དབྱིངས་དང༌། ",
            "ཡང་དག་པའི་མཐའ་ཞེས་རྣམ་གྲངས་དུ་མས་བསྟན་པའི་",
            "གནས་ལུགས་སྟོང་ཉིད་ཀྱི་དོན་ནི་སེམས་ཉིད་མེད་པའི་ངེས་པ་རྙེད་པར་ཤོག་ཅིག་ཅེས་པའོ།།",
            "འདིར་ཀུན་མཁྱེན་སི་ཏུའི་གསུང་སྙིང་པོར་བསྡུས་ཏེ་གོ་སླ་བར་བཀོད་པ་ཡིན་།",
            ""
        ],
        [
            "འདི་དོན་མཉམ་མེད་དྭགས་པོའི་གསུང་གསང་གིས་གསལ་བར་འཆད་དུའང་ཡོད་དོ།། ",
            "གསུམ་པ་སྟོང་དང་རྟེན་འབྱུང་ཟུང་འཇུག་མི་འགལ་བ་ནི། ",
            "འདི་ཉིད་མ་རྟོགས་འཁོར་བའི་རྒྱ་མཚོར་འཁོར། །",
            " འདི་ཉིད་རྟོགས་ན་",
            "སངས་རྒྱས་གཞན་ན་མེད།། ",
            "ཐམས་ཅད་འདི་ཡིན་འདི་མིན་གང་ཡང་མེད།། ",
            "ཆོས་ཉིད་ཀུན་གཞིའི་མཚང་ནི་རིག་པར་ཤོག། ",
            "ཅེས་གསུངས་།",
            ""
        ],
        [
            "དེས་ན་གནས་ལུགས་སེམས་ཀྱི་གསང་འདི་ཉིད་མ་རྟོགས་པ་ལས་",
            "ལུགས་འབྱུང་རྟེན་འབྲེལ་གྱིས་འཁོར་བའི་རྒྱ་ཚོར་འཁོར་བ་ཡིན་།",
            "འདི་ཉིད་རྟོགས་ན་",
            "ལུགས་ལྡོག་རྟེན་འབྲེལ་གྱིས་འཚང་རྒྱ་བ་ཡིན་པས་",
            "སངས་རྒྱས་དེའང་གནས་ལུགས་ཀྱི་དོན་འདི་ལས་",
            "གཞན་ལོགས་ཤིག་ན་མེད་ཅིང༌། ",
            "གནས་ལུགས་དེ་བཞིན་ཉིད་སངས་རྒྱས་ཀྱི་རང་བཞིན་འདིས་",
            "ཆོས་ཐམས་ཅད་ལ་ཡེ་ནས་ཁྱབ་པས་ཐམས་ཅད་འདི་ཡིན་ལ",
            "འདི་མིན་པའི་ཆོས་ཤིག་གང་དུ་བཙལ་ཡང་རྙེད་པ་མེད་།",
            "ཆོས་རྣམས་རྟེན་འབྱུང་ཡིན་པའི་རྒྱུ་མཚན་གྱིས་སྟོང་ཉིད་དུ་གོ་བར་ནུས་ཏེ་",
            "སྟོང་ཉིད་མ་ཡིན་ན་རྟེན་འབྱུང་མི་རུང་བའི་ཕྱིར། ",
            "ཀླུ་སྒྲུབ་ཞབས་ཀྱིས། ",
            "རྟེན་ཅིང་འབྲེལ་འབྱུང་མ་ཡིན་པའི༑ །",
            "ཆོས་འགའ་ཡོད་པ་མ་ཡིན་།",
            ""
        ],
        [
            "དེ་ཕྱིར་སྟོང་ཉིད་མ་ཡིན་པའི། །",
            "ཆོས་འགའ་ཡོད་པ་མ་ཡིན་ནོ།།",
            "ཞེས་སོགས་རྒྱ་ཆེར་གསུངས་པ་ལྟར་",
            "སྣང་བ་རྟེན་འབྱུང་གི་ངོ་བོ་སྟོང་པ་ཉིད་ཀྱི་ཕྱིར་ཟུང་དུ་འཇུག་པ་།",
            "དེ་ལྟར་ཆོས་ཐམས་ཅད་ཀྱི་ཆོས་ཉིད་དེ་བཞིན་ཉིད་",
            "ཀུན་གཞི་ངང་ལུགས་དགེ་བ་ཞེས་བྱ་བའི་ནང་མཚང་ཇི་ལྟ་བ་བཞིན་དུ་ནི་",
            "རིག་པར་ཤོག་ཅིག་ཅེས་པའོ།། ",
            "བཞི་དེ་ལྟར་བརྟགས་པས་གཞི་རྩ་ཆོད་པར་སྨོན་པ་ནི། ",
            "སྣང་ཡང་སེམས་ལ་སྟོང་ཡང་སེམས་ཡིན་ཏེ།། ",
            "རྟོགས་ཀྱང་སེམས་ལ་འཁྲུལ་ཡང་རང་གི་སེམས། །",
            " སྐྱེས་ཀྱང་སེམས་ལ་འགགས་ཀྱང་སེམས་ཡིན་པས། །",
            " སྒྲོ་འདོགས་ཐམས་ཅད་སེམས་ལ་ཆོད་པར་ཤོག། ",
            "ཅེས་གསུངས་།",
            ""
        ],
        [
            "མདོར་ན་སྣང་སྟོང་རྟོགས་འཁྲུལ་སྐྱེ་འགགས་རྣམས་",
            "སྔར་སྨོས་པའི་རྒྱུ་མཚན་དེ་དག་ངེས་པའི་སྒོ་ནས་",
            "རང་བཞིན་མེད་པར་གཏན་ལ་ཕབ་པ་གནས་ལུགས་ཀྱི་",
            "སྒྲོ་འདོགས་ཐམས་ཅད་སེམས་ལ་ཆོད་པར་ཤོག་ཅེས་སམ། ",
            "མདོར་ན་ཀུན་རྫོབ་ཏུ་སྣང་བ་ཡང་སེམས་ཀྱི་འཁྲུལ་བ་ཡིན་ལ་",
            "དོན་དམ་སྟོང་པ་ཡང་སེམས་ཀྱི་གནས་ལུགས་ཡིན་ཏེ",
            "དེ་ཉིད་རྟོགས་ནས་",
            "སངས་རྒྱས་ཀྱང་དག་པའི་སེམས་ཉིད་ཡིན་ལ་",
            "འཁྲུལ་ཏེ་འཁོར་བར་འཁྱམས་ན་ཡང༌༑ ",
            "རང་གི་མ་དག་པའི་སེམས་སྣང་ཡིན་པའི་ཕྱིར་",
            "དེས་ན་སེམས་རྒྱུད་མར་སྐྱེས་ཏེ་",
            "སིད་པར་འཁྱམས་ཀྱང་སེམས་ཡིན་ལ་",
            "སོ་སོར་བརྟགས་འགོག་གིས་འགགས་ཏེ་",
            "ཞི་བ་ཐོབ་ཀྱང་སེམས་ཡིན་པས་བདེན་གཉིས་འཁོར་འདས་སྲིད་ཞི་སོགས་",
            "ཐམས་ཅད་སེམས་དྲི་བཅས་དྲི་མེད་གཉིས་ལས་མ་འདས་ཤིང༌། ",
            "དེའང་སྟོང་པ་གཞི་མེད་རྩ་བྲལ་མཐའ་གང་དུའང་མི་གནས་པས་",
            "བློ་འདས་ཉིད་དུ་ངེས་པའི་སྒྲོ་འདོགས་ཐམས་ཅད་སེམས་ལ་ཆོད་ནས་",
            "དེ་ཉིད་མངོན་དུ་བྱ་ཐབས་གཟུང་འཛིན་གྱི་དྲི་མ་སྦྱོང་ཕྱིར་",
            "སྒོམ་པ་ཉམས་ལེན་ལ་འབད་པར་།",
            ""
        ],
        [
            "ཅེས་ལྟ་བ་ལ་ངེས་པ་རྙེད་ནས་",
            "སྒོམ་པ་ལ་འཇུག་པར་མཚམས་སྦྱར་བ་།",
            "རྒྱུད་ལས། ",
            "རིན་ཆེན་སེམས་ལས་ཕྱིར་གྱུར་པའི། །",
            " སངས་རྒྱས་མེད་ཅིང་སེམས་ཅན་མེད།། ",
            "ཅེས་དང༌། ",
            "གྲུབ་པའི་སྤྱི་མེས་ས་ར་ཧ་པས། ",
            "སེམས་ཉིད་གཅིག་པུ་ཀུན་གྱི་ས་བོན་ཏེ༑། ",
            "གང་ལས་སྲིད་དང་མྱ་ངན་འདས་འཕྲོ་བ། །",
            " འདོད་པའི་འབྲས་བུ་སྟེར་བར་བྱེད་པ་ཡི། །",
            " ཡིད་བཞིན་ནོར་འདྲའི་སེམས་ལ་ཕྱག་འཚལ་ལོ། །",
            " ཞེས་སོགས་རྒྱ་ཆེར་གསུངས་པའི་ཕྱིར་རོ། །",
            " གཉིས་པ་སྒོམ་པས་ཉམས་སུ་ལེན་ཚུལ་ལ་བསྟན་བཤད་གཉིས་ལས། ",
            "དང་པོ་མདོར་བསྟན་པ་ནི། ",
            "བློས་བྱས་རྩོལ་བའི་སྒོམ་གྱིས་མ་བསླད་ཅིང༌། །",
            " ཐ་མལ་འདུ་འཛིའི་རླུང་གིས་མ་བསྐྱོད་པར། །",
            " མ་བཅོས་གཉུག་མ་རང་བབ་འཇོག་ཤེས་པའི། །",
            " སེམས་དོན་ཉམས་ལེན་མཁས་ཤིང་སྐྱོང་བར་ཤོག། ",
            "ཅེས་གསུངས་།",
            "ཀུན་མཁྱེན་སི་ཏུས་འདིའི་ཚིག་རྐང་གཉིས་པ་ཐོག་མར་བྱས་ན་",
            ""
        ],
        [
            "བཤད་བདེ་བར་གསུངས་པ་ལྟར༑ ",
            "དང་པོ་སྒོམ་ལ་",
            "འཇུག་པའི་ཚུལ་མཚན་ལྡན་གྱི་བླ་མ་ཚུལ་བཞིན་",
            "བསྟེན་པའི་སྐལ་ལྡན་གྱི་སློབ་མ་དེས། ",
            "ཐོག་མར་ཁྱིམ་དང་དགྲ་གཉེན་ནོར་རྫས་རྙེད་བཀུར་སོགས་",
            "འཇིག་རྟེན་ཆོས་བརྒྱད་ལ་ཞེན་པའི་ཆགས་སྡང་མ་སྤངས་ན་",
            "ཐར་པ་ལྟ་ཅི་སྨོས་མཐོ་རིས་ཀྱང་མི་ཐོབ་པས་",
            "སྒོ་གསུམ་འཇིག་རྟེན་ཐ་མལ་པའི་སྤྱོད་པ་འདུ་འཛིའི་རླུང་གིས་",
            "མ་བསྐྱོད་པར་དབེན་པའི་གནས་སུ། ",
            "ཐུན་མོང་དང་ཐུན་མིན་དང་ཁྱད་པར་གྱི་སྔོན་འགྲོ་རྣམས་",
            "དུས་གྲངས་ཙམ་མིན་པར་རང་རྒྱུད་ལ་འདྲེས་ངེས་པ་སྦྱངས་པས་",
            "བློ་ཆོས་དང་ཆོས་ལམ་དུ་འགྲོ་ཞིང་",
            "ཕྱག་ཆེན་གྱི་ཡེ་ཤེས་རྩོལ་མེད་དུ་",
            "སྐྱེ་བའི་རྟེན་འབྲེལ་ལེགས་པར་བསྒྲིགས་།",
            "བར་དུ་མཉམ་པར་འཇོག་ཚུལ་ལས་",
            "གནད་ཚུལ་བཞིན་བཅས་ནས་རླུང་རོ་།",
            "སེམས་གནད་རང་གི་བློས་བྱས་པའི་གསལ་བ་དང་",
            "སྟོང་པ་སོགས་ལེགས་ལེགས་ལྟ་བུའི་རྩོལ་བའི་སྒོམ་གྱིས་མ་བསླད་ཅིང༌། ",
            "དཔལ་ས་ར་ཧས། ",
            "འདི་ལྟར་དུས་གསུམ་རྣམ་པ་ཐམས་ཅད་དུ། །",
            "ཡིད་ལ་བྱར་མེད་མ་བྲལ་གཉུག་མའི་ངང༌། །",
            "དེ་ཉིད་སྐྱོང་ལ་",
            ""
        ],
        [
            "སྒོམ་ཞེས་ཐ་སྙད་གདགས། །",
            "ཞེས་གསུངས་པ་ལྟར་བཀའ་བརྒྱུད་གོང་མ་རྣམས་ཀྱི་ཞལ་།",
            "འདས་པའི་རྗེས་མི་།",
            "མ་འོངས་པའི་མདུན་མི་བསུ། ",
            "ད་ལྟར་གྱི་ཤེས་པ་བཟོ་བཅོས་མེད་པར་རང་བབས་སུ་འཇོག་གསུངས་པ་ལྟར་",
            "མ་བཅོས་གཉུག་མའི་ངང་ལ་རང་བབས་སུ་འཇོག་ཤེས་པའི་སེམས་དོན་ཉམས་སུ་ལེན་པའི་མན་ངག་གི་གནད་ལ་མཁས་ཤིང་",
            "བྱིང་རྒོད་བསལ་བ་གོལ་ས་གཅོད་པ་བོགས་འདོན་པ་རྣམས་ཀྱང་ཇི་བཞིན་ཤེས་པའི་སྒོ་ནས་",
            "འབྲས་བུའི་ཕྱག་ཆེན་མངོན་དུ་མ་གྱུར་གྱི་བར་དུ་རྒྱུན་བསྲིངས་ཏེ་",
            "སྐྱོང་བར་ནུས་པའི་སྐལ་པ་དང་ལྡན་པར་ཤོག་ཅིག་ཅེས་པའོ།།",
            "ཅི་ཐོག་མ་ཉིད་ནས་བཟོ་མེད་དུ་སྐྱོང་བ་ཉིད་ལ་འཇུག་གམ་ཞེ་ན༑",
            "འཇུག་པར་ནུས་ན་ཆེས་ལེགས་ཤིང་གང་ཟག་གི་དབང་པོའི་རིམ་པས་མ་ནུས་།",
            "འཕགས་པ་ཀླུས། ",
            "དམིགས་པ་དག་ལ་བརྟེན་ནས་",
            ""
        ],
        [
            "ནི། །",
            " དམིགས་མེད་པ་ཉིད་རབ་ཏུ་སྐྱེ། ། ",
            "ཞེས་གསུངས་པ་ལྟར་སེམས་འཛིན་དམིགས་རྟེན་ཇི་ལྟར་རིགས་པ་ལས་རིམ་པར་བསླབ་བོ། །",
            " གཉིས་པ་རྒྱས་བཤད་ལ་གསུམ། ",
            "ཞི་ལྷག་གི་རྣལ་འབྱོར། ",
            "ཉམས་རྟོགས་སྐྱེ་ཚུལ། ",
            "བརྩེ་སྟོང་ཟུང་འཇུག་།",
            "དང་པོ་ལའང་གསུམ། ",
            "ཞི་གནས། ལྷག་མཐོང༌། ",
            "ཟུང་འཇུག་།",
            "དང་པོ་ནི། ",
            "ཕྲ་རགས་རྟོགས་པའི་དབའ་རླབས་རང་སར་ཞི།། ",
            "གཡོ་མེད་སེམས་ཀྱི་ཆུ་བོ་ངང་གིས་གནས། །",
            " བྱིང་རྨུགས་རྙོག་པའི་དྲི་མ་དང་བྲལ་བའི། །",
            " ཞི་གནས་རྒྱ་མཚོ་མི་གཡོ་བརྟན་པར་ཤོག། ",
            "ཅེས་གསུངས་།",
            "མཛོད་ལས་དཔྱོད་པ་དང་རྟོག་པ་ལ་ཕྲ་རགས་སུ་བཤད་མོད་འདིར་མན་ངག་ཏུ། ",
            "ཡུལ་ལ་འཇུག་པའི་རྟོག་དཔྱོད་མངོན་གྱུར་མི་ཚོར་བའི་ཕྲ་བ་དང༌། ",
            "དེ་ཚོར་བའི་རགས་པ་སྟེ་སེམས་བྱུང་རྟོག་པའི་དབའ་རླབས་དེ་ཆེད་དུ་",
            "བཀག་པ་མ་ཡིན་པར་ངང་གིས་འགགས་པས་རང་སར་ཞི་ནས་",
            ""
        ],
        [
            "གཡོ་བ་མེད་པར་སེམས་ཀྱི་ཆུ་བོ་དེ་ཉིད་ངང་གིས་གནས་ཤིང༌། ",
            "བྱིང་རྨུགས་སོགས་བསམ་གཏན་གྱི་སྒྲིབ་པ་ལྡིང་རྙོག་པའི་དྲི་མ་ཐམས་ཅད་དང་བྲལ་བའི་",
            "ཞི་གནས་ཀྱི་རྒྱ་མཚོ་རྐྱེན་གང་གིས་ཀྱང་མི་གཡོ་བར་བརྟན་པ་མཐར་ཕྱིན་པར་ཤོག་ཅིག་ཅེས་པའོ།།",
            "བསམ་གཏན་གྱི་སྒྲིབ་པ་ལྔ་ནི། ",
            "ཀླུ་ཞབས་ཀྱི་བཤེས་སྤྲིངས་ལས་གསུངས་པ་ལྟར། ",
            "ཡུལ་སྣ་ཚོགས་ལ་རྟོག་པ་འཕྲོ་བའི་རྒོད་པ་དང་མི་རིགས་པ་བྱས་པ་ལ་འགྱོད་པ་གཉིས་ཀྱིས་སེམས་ཞི་བར་གནས་པའི་གེགས་བྱེད། ",
            "གནོད་སེམས་ཀྱིས་བདེ་བར་གནས་པའི་གེགས་བྱེད། ",
            "སེམས་ཐིབས་པའི་བྱིངས་པ་དང་དེ་བས་ཆེར་བྱིངས་པའི་རྨུགས་པ་དང་གཉིད་དེ་གསུམ་གྱིས་གསལ་བར་གནས་པའི་གེགས་བྱེད། ",
            "ཡོ་བྱད་དང་སེམས་ཅན་ལ་ཆགས་པའི་འདོད་འདུན་གྱིས་ལས་རུང་དུ་གནས་པའི་གེགས་བྱེད། ",
            "འདི་སྒོམ་ཡིན་ནམ་མིན་སྙམ་པ་སོགས་ཐེ་ཚོམ་གྱིས་རྩེ་གཅིག་པར་གནས་པའི་གེགས་བྱེད་པའོ།།",
            "ལྔ་པོ་དེའང་བསྡུ་ན་",
            "བྱིངས་རྒོད་གཉིས་སུ་འདུ་ལ་",
            "དེ་དག་སེལ་ཐབས་སོ་སོའི་གཉེན་པོ་བསྟན་པ་དང༌། ",
            "གཙོ་བོར་བྱིངས་རྒོད་ཀྱི་རང་ངོ་བལྟ་ཞིང་",
            "དེའི་ངོ་བོར་མ་བཅོས་པར་འཇོག་པ་ཉིད་ཟབ་པར་གསུངས༑",
            ""
        ],
        [
            "སྤྱིར་ཉེས་པ་ལྔ་སྤོང་ཕྱིར་འདུ་བྱེད་བརྒྱད་བརྟེན་པ་དང་",
            "སེམས་དགུ་ལ་མཉམ་བཞག་གྲུབ་ནས་",
            "བསམ་གཏན་རྣམས་སྒྲུབ་པའི་ཚུལ་ཤེས་ནའང་ལེགས་སོ།། ",
            "གཉིས་པ་ལྷག་མཐོང་ལ་གཉིས། ",
            "དངོས་དང༌། ",
            "གཞི་རྩ་གཅོད་པའོ།།",
            "དང་པོ་ནི། ",
            "བལྟར་མེད་སེམས་ལ་ཡང་ཡང་བལྟས་པའི་ཚེ། །",
            " མཐོང་མེད་དོན་ནི་ཇི་བཞིན་ལྷག་གེར་མཐོང༌།། ",
            "ཡིན་མིན་དོན་ལ་ཐེ་ཚོམ་ཆོད་པ་ཉིད། །",
            " འཁྲུལ་མེད་རང་ངོ་རང་གིས་ཤེས་པར་ཤོག། ",
            "ཅེས་གསུངས་།",
            "བལྟ་བའི་ཡུལ་ལས་འདས་པས་",
            "བལྟ་བྱར་མེད་པའི་སེམས་ཀྱི་གནས་ལུགས་",
            "དེ་ཉིད་ལ་མཉམ་པར་བཞག་ཅིང་བླ་མའི་མན་ངག་དང་",
            "སྒོམ་བྱུང་ཤེས་རབ་ཀྱི་མིག་གིས་ཡང་དང་ཡང་དུ་བལྟས་པ་",
            "དེའི་ཚེ་མཐོང་བྱའི་དངོས་པོ་མེད་ཕྱིར་མཐོང་བ་དང་བྲལ་བའི་དོན་དེ་ཉིད་ནི་",
            "ཇི་ལྟ་བ་བཞིན་ལྷག་གེར་མཐོང་བས་ཡིན་མིན་ཡོད་མེད་སོགས་",
            "གནས་ལུགས་ཀྱི་དོན་དེ་ལ་སྒྲོ་སྐུར་དང་ཐེ་ཆོམ་ཆོད་པ་",
            "དེ་ཉིད་འཁྲུལ་བ་མེད་པའི་རང་ངོ་རང་གིས་ཤེས་པའི་ཚུལ་དུ་",
            "ལྷག་མཐོང་གི་ཡེ་ཤེས་སྐྱེས་ནས་",
            ""
        ],
        [
            "ལྷན་སྐྱེས་ཕྱག་རྒྱ་ཆེན་པོ་མངོན་དུ་འགྱུར་བར་ཤོག་ཅིག་ཅེས་པའོ༑།",
            "དེའང་བསམ་པ་དང་བསྒོམ་པ་དང་ལྟ་བ་དང་",
            "ཤེས་པ་དང་མཐོང་བ་དང་མྱོང་བ་ལ་སོགས་པའི་མཚན་མ་ཐམས་ཅད་དང་",
            "བྲལ་བའི་གནས་ལུགས་ཤེས་པ་ལ་དེ་དང་དེར་བཏགས་པ་ཙམ་།",
            "ཆད་སྟོང་མེད་དགག་ཙམ་ལ་ཡང་དག་པའི་དོན་དུ་བཟུང་བ་",
            "བེམ་པོའི་སྟོང་ཉིད་དུ་བཤད་པ་སོགས་མ་རིག་པའི་སྒྲིབ་གཡོགས་དང་བྲལ་བས་",
            "རང་རིག་པ་དང༌། ",
            "སྒྲོ་འདོགས་དང་ཐེ་ཚོམ་ལ་སོགས་པ་ཆོད་པས་ངེས་པ་རྙེད་པ་དང༌། ",
            "མི་བདེ་བའི་རྣམ་པར་རྟོག་པའི་འགྱུར་བ་ཐམས་ཅད་སྤངས་པས་",
            "བདེ་བ་ཆེན་པོར་འཇོག་པ་སོགས་ཤེས་དགོས་པར་གསུངས།། ",
            "གཉིས་པ་གཞི་ལ་རྩད་གཅོད་པ་ནི། ",
            "ཡུལ་ལ་བལྟས་པས་ཡུལ་མེད་སེམས་སུ་མཐོང༌།། ",
            "སེམས་ལ་བལྟས་པས་སེམས་མེད་ངོ་བོས་སྟོང༌། །",
            " གཉིས་ལ་བལྟས་པས་གཉིས་འཛིན་རང་སར་གྲོལ།། ",
            "འོད་གསལ་སེམས་ཀྱི་གནས་ལུགས་རྟོགས་པར་།",
            ""
        ],
        [
            "ཅེས་གསུངས་།",
            "ཡུལ་དྲུག་གང་ཤར་གྱི་སྣང་བ་དེ་དག་གི་སྟེང་དུ་བལྟས་ནས་",
            "མཉམ་པར་བཞག་པས་སྒོམ་བྱུང་གི་ཤེས་རབ་ཀྱིས་ཡུལ་རྣམས་",
            "རང་ངོ་མ་གྲུབ་པར་སེམས་ཙམ་དུ་མཐོང་ཞིང༌",
            "དེ་བཞིན་དུ་སེམས་ཉིད་ཀྱི་རང་ངོ་ལ་བལྟས་ནས་",
            "མཉམ་པར་བཞག་པས་སེམས་ཀྱང་",
            "གཞི་མེད་རྩ་བྲལ་ངོ་བོས་སྟོང་པར་རྟོགས་པ་དང༌། ",
            "སྣང་སེམས་གཉིས་རོ་མཉམ་དུ་མཉམ་པར་བཞག་ལ་",
            "བལྟས་པས་ཡུལ་ཡུལ་ཅན་གྱི་གཉིས་འཛིན་གཞི་མེད་དུ་རང་སར་གྲོལ་ཏེ་",
            ""
        ],
        [
            "རང་བཞིན་གྱིས་སྒྲིབ་པ་དང་བྲལ་བས་",
            "འོད་གསལ་བའི་སེམས་ཀྱི་གནས་ལུགས་",
            "ཇི་ལྟ་བ་བཞིན་རྟོགས་པར་ཤོག་ཅིག་ཅེས་པའོ།། ",
            "འདི་སྐབས་ཁྲིད་རིམ་རྣམས་སུ་སྣང་བ་སེམས། ",
            "སེམས་སྟོང་པ། ",
            "སྟོང་པ་ལྷུན་གྲུབ། ",
            "ལྷུན་གྲུབ་རང་གྲོལ་དུ་ངོ་སྤྲོད་པར་གསུངས་།",
            "གནས་ལུགས་ཕྱོགས་ཙམ་རྟོགས་ཀྱང་ཕྱིས་ནས་",
            "གཞི་རྩ་གཅོད་པའི་མན་ངག་གིས་ངོ་མ་སྤྲད་ན་ངེས་པ་རྙེད་དཀའ་བར་།",
            "དེའི་ཕྱིར་ངོ་འཕྲོད་ནས་",
            "ཀྱང་བླ་མའི་མན་ངག་གི་གནད་གསང་དང་ལྡན་པས་རྩལ་སྦྱངས་ཏེ་",
            "སྒོམ་ལྟ་ཐོག་ཏུ་སྐྱེལ་དགོས་པར་མཉམ་མེད་བླ་མས་གསུངས་སོ།།",
            "དེ་ལྟར་ཡུལ་དང་སེམས་གཉིས་ཀ་ལ་ལྟ་བར་བྱེད་པ་ནི་",
            "ཤེས་རབ་གསུམ་གྱི་མིག་གིས་།",
            "དེ་ལས་ཀྱང་ཆོས་ཉིད་ཇི་ལྟ་བ་བཞིན་མངོན་སུམ་དུ་མཇལ་བར་བྱེད་པ་ནི་",
            "བསྒོམས་བྱུང་རྟོག་བྲལ་གྱི་ཤེས་རབ་ཉིད་ཡིན་པའི་ཕྱིར་",
            "བརྒྱུད་པ་འདིས་མཉམ་བཞག་ལ་དཔྱད་སྒོམ་མི་མཛད་པ་ནི་",
            "གནད་གསང་བླ་ན་མེད་པར་བཞེད་དོ།།",
            ""
        ],
        [
            "གསུམ་བཟུང་འཇུག་གི་རྣལ་འབྱོར་དེའི་མཚན་གྱི་རྣམ་གྲངས་ནི། ",
            "ཡིད་བྱེད་བྲལ་བ་འདི་ནི་ཕྱག་རྒྱ་ཆེ།། ",
            "མཐའ་དང་བྲལ་བ་དབུ་མ་ཆེན་པོ་ཡིན།། ",
            "འདི་ནི་ཀུན་འདུས་རྫོགས་ཆེན་ཞེས་ཀྱང་བྱ།། ",
            "གཅིག་ཤེས་ཀུན་དོན་རྟོགས་པའི་གདེངས་ཐོབ་ཤོག། ",
            "ཅེས་གསུངས་།",
            "ལྷན་སྐྱེས་ཡེ་ཤེས་ཇི་བཞིན་རྟོགས་ནས་",
            "མཉམ་པར་འཇོག་པའི་ཟུང་འཇུག་གི་རྣལ་འབྱོར་དེ་ནི་",
            "ཡིད་ལ་བྱེད་པ་ཐམས་ཅད་དང་བྲལ་བས་ན་འདི་ནི་ཕྱག་རྒྱ་ཆེན་པོ་ཞེས་བྱ་།",
            ""
        ],
        [
            "མཚན་གྱི་རྣམ་གྲངས་གཞན་ཡང༌། ",
            "སྤྲོས་པའི་མཐའ་ཐམས་ཅད་དང་བྲལ་བས་ན་",
            "དབུ་མ་ཆེན་པོའང་འདི་ཉིད་ཡིན་།",
            "འདིར་ནི་ཆོས་ཀུན་གྱི་རྟོགས་པ་འདུས་པའི་ཕྱིར་",
            "རྫོགས་པ་ཆེན་པོ་ཞེས་ཀྱང་བྱ་སྟེ་",
            "དེ་བཞིན་ཉིད་གཅིག་པུ་འདི་ཁོ་ན་ཤེས་པས་",
            "ཆོས་རྣམས་ཀུན་གྱི་དོན་གྱི་གནད་གསང་མ་ལུས་པ་རྟོགས་པའི་གདེངས་ཐོབ་པར་ཤོག་ཅིག་ཅེས་པའོ།།",
            "ཀྱང་གི་སྒྲས་ཟབ་པ་དང་རྒྱ་ཆེ་བའི་ཆོས་ཐམས་ཅད་ཀྱི་དོན་དང་",
            "མཚན་ཐམས་ཅད་འདིར་འདུས་པར་སྟོན་ཅིང་མཚན་དེས་",
            "གཅིག་ཤེས་ཀུན་གྲོལ་དུ་བསྒྲུབ་པར་མཛད་པའང་ཡིན་ཏེ",
            "འདི་ལ་དགོངས་ནས་བདེ་གཤེགས་ཕག་མོ་གྲུ་པས། ",
            "རྣམ་རྟོག་དང་ནི་ཉོན་མོངས་པ། །",
            "ཐམས་ཅད་འདུལ་བས་འདུལ་བ་ཡིན།།",
            "རྣམ་པར་རྟོག་པ་ཆོས་སྐུ་རུ། །",
            "ངེས་པའི་ཤེས་པ་སྐྱེད་པའི༑ །",
            "སྒྲོ་འདོགས་ནང་ནས་གཅོད་པས་ན།།",
            ""
        ],
        [
            "འདི་ནི་བླ་མའི་གདམས་ངག་ཡིན།།",
            "འཁོར་དང་མྱ་ངན་འདས་པའི་ཆོས། །",
            "སེམས་སུ་རྫོགས་པས་རྫོགས་ཆེན་ཡིན།།",
            "བཟང་རྟོག་ངན་རྟོག་ཐམས་ཅད་ཀུན། །",
            "ཡིད་ལ་མི་བྱེད་ཕྱག་རྒྱ་ཆེ།།",
            "སྡུག་བསྔལ་ཞི་བས་ཞི་བྱེད་ཡིན།།",
            "ཉོན་མོངས་དང་ནི་རྣམ་རྟོག་ཀུན། །",
            "ལམ་དུ་སློང་བས་གསང་སྔགས་ཡིན།།",
            "སེམས་དང་རྣམ་རྟོག་ཆོས་སྐུ་གསུམ། །",
            "དང་པོ་ལྷན་ཅིག་སྐྱེས་པ་སྟེ།།",
            ""
        ],
        [
            "གདམས་པས་གཅིག་ཏུ་སྦྱོར་བའི་ཕྱིར། །ལྷན་ཅིག་སྐྱེས་སྦྱོར་ཞེས་སུ་བཤད།།",
            "འདྲེ་དང་བདུད་ལ་སོགས་པ་ཡི། །",
            "བར་གཅོད་ལ་ཡང་བསྔགས་སོ་གསུངས།།",
            "ཞེས་དང༌། ",
            "ཨ་རཱ་གས་བུམ་སྒྲུབ་ཞལ་གདམས་ལས་",
            "གསུངས་པ་ལྟ་བུས་མཚོན་ནོ།། ",
            "གཉིས་པ་ཉམས་རྟོགས་སྐྱེ་ཚུལ་།",
            "ཉམས་དང་རྟོགས་པ་གཉིས་ལས། ",
            "དང་པོ་ནི། ",
            "ཞེན་པ་མེད་པའི་བདེ་ཆེན་རྒྱུན་ཆད་མེད།། ",
            "མཚན་འཛིན་མེད་པའི་འོད་གསལ་སྒྲིབ་གཡོགས་བྲལ།།",
            ""
        ],
        [
            "བློ་ལས་འདས་པའི་མི་རྟོག་ལྷུན་གྱིས་གྲུབ།། ",
            "རྩོལ་མེད་ཉམས་མྱོང་རྒྱུན་ཆད་མེད་པར་ཤོག། ",
            "ཅེས་གསུངས་།",
            "དེ་ལྟར་ཞི་ལྷག་གི་རྣལ་འབྱོར་ལ་མཉམ་པར་བཞག་པས་",
            "སྐྱོན་དང་བྲལ་བའི་ཉམས་གསུམ་སྐྱེ་སྟེ༑",
            "ཞེན་པ་མེད་པའི་བདེ་བ་ཆེན་པོ་རྒྱུན་ཆད་མེད་པའི་ཉམས་དང༌། ",
            "ཡུལ་ལ་མཚན་མར་འཛིན་པ་མེད་པའི་",
            "རང་རིག་འོད་གསལ་སྒྲིབ་གཡོགས་བྲལ་བའི་ཉམས་དང༌། ",
            "བློའི་སྤྱོད་ཡུལ་ལས་འདས་པའི་མི་རྟོག་པ་",
            "སྟོང་པ་ཉིད་ལྷུན་གྱིས་གྲུབ་པའི་ཉམས་ཏེ་",
            "བདེ་གསལ་མི་རྟོག་པའི་ཉམས་གསུམ་གའང་འབྱུང་དུ་རེ་བ་དང་",
            "མ་བྱུང་གིས་དོགས་པ་སོགས་ཀྱིས་མི་བསླད་པར་",
            "གཉུག་མའི་ངང་དུ་བཟླས་ཀྱང་རྩོལ་མེད་",
            "རང་ཤུགས་ཀྱིས་ཉམས་མྱོང་རྒྱུན་ཆད་མེད་པ་འབྱུང་བར་ཤོག་ཅིག་ཅེས་པའོ།།",
            "དེ་ལས་ལྡོག་པ་ནི་སྐྱོན་ཅན་གོལ་ས་ཡིན་པས་",
            "རེ་དོགས་འཛིན་ཞེན་མེད་པར་གཉུག་མའི་ངང་དུ་རོ་མཉམ་པས་",
            "ཟུང་འཇུག་གི་རྩལ་རྫོགས་ཏེ་",
            ""
        ],
        [
            "དེས་ཡོན་ཏན་ཐམས་ཅད་འབྱུང་སྟེ",
            "དཔལ་ས་ར་ཧས༑ ",
            "སེམས་འགགས་པ་དང་རླུང་འགགས་པ། །",
            "དཔལ་ལྡན་བླ་མའི་མན་ངག་ཡིན།།",
            "ཞེས་གསུངས་པ་ལྟར་སེམས་ཟིན་པས་རླུང་།",
            "དེས་དྲོད་སྐྱེདེས་བདེ་བ་སྐྱེ། ",
            "དེ་ལ་བརྟེན་ནས་གསལ་བ་དང་",
            "མི་རྟོག་པའང་འབྱུང་བས་གནད་འདིས་",
            "ཁྲིད་སྲོལ་འདི་ལ་ཐབས་ལམ་སོགས་ཆེད་དུ་མ་སྒོམ་ཀྱང་རྟགས་བཅུ་ལ་སོགས་པ་",
            "སྔགས་ལམ་གྱི་དྲོད་རྟགས་རྣམས་ཇི་ལྟ་བ་བཞིན་",
            "འབྱུང་བ་སོགས་རྒྱ་ཆེར་གསུངས་པ་ཡོད་དོ།། ",
            "གཉིས་པ་རྟོགས་པ་སྐྱེ་ཚུལ་ནི། ",
            "བཟང་ཞེན་ཉམས་ཀྱི་འཛིན་པ་རང་སར་གྲོལ།།",
            ""
        ],
        [
            "ངན་རྟོགས་འཁྲུལ་པ་རང་བཞིན་དབྱིངས་སུ་དག །",
            " ཐ་མལ་ཤེས་པ་སྤང་བླང་བྲལ་ཐོབ་མེད།། ",
            "སྤྲོས་བྲལ་ཆོས་ཉིད་བདེན་པ་རྟོགས་པར་ཤོག། ",
            "ཅེས་གསུངས་།",
            "བཤད་མ་ཐག་པའི་ཉམས་ལ་བཟང་རློམ་ཞེན་འཛིན་སོགས་",
            "ཉམས་ཀྱི་འཛིན་པ་མཐའ་དག་རང་སར་གྲོལ་།",
            "རྣམ་གཡེང་གི་རྗེས་སུ་འབྲང་བའི་ངན་རྟོག་འཁྲུལ་པ་ཐམས་ཅད་ཀྱང་",
            "ཆེད་དུ་མ་སྤངས་ཀྱང་མཉམ་བཞག་གི་མཐུས་",
            "རང་བཞིན་གྱིས་དེ་ཁོ་ན་ཉིད་ཀྱི་དབྱིངས་སུ་དག་པས་",
            "ཐ་མལ་གྱི་ཤེས་པ་ཞེས་གཉུག་མའི་སེམས་དེ་ཉིད་མངོན་དུ་གྱུར་ཏེ",
            "སྤང་བྱ་སྒྲིབ་པའི་ཆོས་གང་ཡང་སྤངས་པ་མེད་པའི་ཚུལ་ཁོང་དུ་ཆུད་པ་དང༌། ",
            "དེ་བཞིན་དུ་བླང་བྱ་གཉེན་པོའི་ཆོས་དང་སྤངས་པ་ལས་",
            "བྱུང་བའི་བྲལ་བ་དང་སྤང་བླང་བྱས་པས་ཐོབ་པའི་འབྲས་བུ་དང་",
            "བཅས་པ་དེ་དང་དེའི་རང་བཞིན་དུ་མེད་ཅིང་མི་གནས་པའི་ཚུལ་",
            "ཇི་ལྟ་བ་བཞིན་ཁོང་དུ་ཆུད་པས་སྐྱེ་འགག་རྟག་ཆད་འགྲོ་འོང་གཅིག་ཐ་དད་སོགས་",
            "སྤྲོས་པའི་མཐའ་ཐམས་ཅད་དང་བྲལ་བའི་ཆོས་ཉིད་ཀྱི་བདེན་པ་རྟོག་པར་ཤོག་ཅེས་པའོ།།",
            ""
        ],
        [
            "འཁོར་འདས་བདེན་གཉིས་སོགས་",
            "གང་ཡང་མི་དམིགས་པའི་གཉིས་མེད་ནི་ཆོས་ཉིད་ཀྱི་བདེན་པ་ཡིན་ལ་",
            "དེ་རྟོགས་ན་བླང་དོར་སོགས་ཀྱི་",
            "མཚན་མ་སྒྲོག་རང་བརྡལ་དུ་འགྲོ་ཞིང་",
            "དེ་མིན་བླང་དོར་གྱི་མཚན་མ་རང་ཞིར་འགྱུར་མི་སྲིད་པ་",
            "ཀུན་མཁྱེན་རྗེས་གསུངས་སོ།། ",
            "གསུམ་པ་བརྩེ་སྟོང་ཟུང་འཇུག་གི་ཉམས་ལེན་ལ་སྨོན་པ་ལ་གཉིས། ",
            "སྙིང་རྗེ་ངོས་བཟུང་བ། ",
            "དེ་སྟོང་ཉིད་དང་ཟུང་དུ་འཇུག་ཚུལ་ལོ། །",
            "དང་པོ་༼སྙིང་རྗེ་ངོས་བཟུང་བ་༽ནི། ",
            "འགྲོ་བའི་རང་བཞིན་རྟག་ཏུ་སངས་རྒྱས་ཀྱང༌། །",
            " མ་རྟོགས་དབང་གིས་མཐའ་མེད་འཁོར་བར་འཁྱམས། །",
            " སྡུག་བསྔལ་མུ་མཐའ་མེད་པའི་སེམས་ཅན་ལ།། ",
            "བཟོད་མེད་སྙིང་རྗེ་རྒྱུད་ལ་སྐྱེ་བར་།",
            ""
        ],
        [
            "ཅེས་གསུངས་།",
            "འགྲོ་བ་མ་ལུས་པའི་རང་བཞིན་ནི་",
            "དུས་རྟག་ཏུ་སངས་རྒྱས་ཆོས་སྐུའི་ངོ་བོ་ཡིན་འདུག་ཀྱང་",
            "དེ་ལྟར་མ་རྟོགས་པའི་དབང་གིས་མཐའ་མེད་པའི་འཁོར་བར་འཁྱམས་ཤིང་",
            "སྡུག་བསྔལ་རྣམ་པ་སྣ་ཚོགས་མུ་མཐའ་མེད་པར་",
            "མྱོང་བའི་ཕ་མར་གྱུར་པའི་སེམས་ཅན་ཐམས་ཅད་ལ་བཟོད་གླགས་མེད་པའི་",
            "སྙིང་རྗེ་དྲག་པོ་རྒྱུན་མི་ཆད་པ་རྒྱུད་ལ་སྐྱེ་བར་ཤོག་ཅིག་ཅེས་པའོ།།",
            "བླ་མ་དམ་པའི་མན་ངག་ཚུལ་བཞིན་ཉམས་སུ་བླངས་པས་",
            "གནས་ལུགས་ཀྱི་དོན་གཤའ་མ་རྟོགས་ཚེ་",
            "དེ་ལྟར་སྐྱེ་བའང་ཆོས་ཉིད་ཡིན་པར་གསུངས་།",
            "མདོ་ལས། ",
            "བྱང་ཆུབ་སེམས་དཔའ་མཉམ་བཞག་པ། །",
            "གོམས་པའི་སྟོབས་ཀྱིས་རྫོགས་པ་ན།།",
            "དངོས་འཛིན་གདོན་གྱིས་ཟིན་པ་ལ།།",
            "ཁྱད་པར་དུ་ཡང་སྙིང་རྗེ་སྐྱེ། །",
            "ཞེས་དང༌། ",
            "འཕགས་པ་ཀླུ་སྒྲུབ་ཀྱིས། ",
            "དེ་ལྟར་སྟོང་པ་ཉིད་འདི་ནི། །",
            "རྣལ་འབྱོར་པ་ཡིས་བསྒོམས་བྱས་།",
            ""
        ],
        [
            "གཞན་གྱི་དོན་ལ་ཆགས་པའི་བློ། །འབྱུང་བར་འགྱུར་བར་ཐེ་ཚོམ་མ་མེད།།",
            "ཅེས་དང༌། མཉམ་མེད་དྭགས་པོས། དོན་དམ་རྟོགས་ན་བྱམས་སྙིང་རྗེ་གཞན་དོན་དུ་འབྱུང་བ་རྒྱུ་འབྲས་ཡིན་ཉོན་མོངས་ཤུགས་ཀྱིས་ལྡོག་པ་།",
            "ངོ་བོ་རྟོགས་ཟེར་ཡང་མི་དགེ་བ་ལ་འཇུག་བྱམས་སྙིང་རྗེ་བྱང་ཆུབ་ཀྱི་སེམས་ཆུང་བར་འདུག་ན་ངོ་བོ་མ་སྐྱེས་པ་ཡིན་བླ་མ་རྗེ་བཙུན་གྱིས་གསུངས་པ་དེ་ཡིན་།",
            "དེས་ན་སྟོང་ཉིད་རྟོགས་པས་བདག་ལ་གཅེས་འཛིན་བྲལ་ཞིང་",
            "དེ་ལྟར་མ་རྟོགས་པའི་འགྲོ་ལ་",
            "སྙིང་རྗེའི་དབང་གིས་སྲིད་ལས་གྲོལ་ཡང་སྲིད་པ་བཟུང་ནས་",
            "འཁོར་བ་ཇི་སྲིད་དུ་སྲིད་པར་གནས་ཀྱང་",
            "དེའི་སྐྱོན་གྱིས་མ་གོས་པར་ཆུའི་པདྨ་བཞིན་འགྲོ་དོན་མཛད་པ་ནི་",
            "རྒྱལ་སྲས་འཕགས་པ་ཞེས་བྱ་སྟེ",
            ""
        ],
        [
            "ཀླུ་ཞབས་ཀྱིས། ",
            "བསམ་གཏན་བདེ་བ་བོར་ནས་ཀྱང༌། །",
            "མནར་མེད་པར་ཡང་འཇུག་པར་བྱེད།།",
            "འདི་ནི་ངོ་མཚར་འདི་བསྔགས་འོས།།",
            "ཞེས་སོགས་རྒྱ་ཆེར་གསུངས་པ་ལྟར་རོ། ། ",
            "གཉིས་པ་༼དེ་སྟོང་ཉིད་དང་ཟུང་དུ་འཇུག་ཚུལ་༽ནི། ",
            "བཟོད་མེད་སྙིང་རྗེའི་རྩལ་ཡང་མ་འགགས་པའི། །",
            " བརྩེ་དུས་ངོ་བོ་སྟོང་དོན་རྗེན་པར་ཤར།། ",
            "ཟུང་འཇུག་གོལ་ས་བྲལ་བའི་ལམ་མཆོག་འདི། ། ",
            "འབྲལ་མེད་ཉིན་མཚན་ཀུན་ཏུ་བསྒོམ་པར་ཤོག། ",
            "ཅེས་གསུངས་།",
            "དེ་ལྟར་བཟོད་བླག་མེད་པའི་སྙིང་རྗེ་ཆེན་པོའི་རྩལ་དེ་ཡང་",
            "མ་འགགས་པར་འཆར་བཞིན་པའི་ངང་བརྩེ་དུས་",
            "དེ་ཉིད་ན་གནས་ལུགས་གཉིས་མེད་ཡེ་ཤེས་ཀྱི་ངོ་བོ་སྟོང་པ་ཉིད་ཀྱི་",
            "དོན་ཡང་མངོན་སུམ་རྗེན་པར་ཤར་བས་སྟོང་ཉིད་སྙིང་རྗེ་རོ་མཉམ་དུ་འདྲེས་པའི་ཟུང་འཇུག་ནི་",
            "སྲིད་ཞིའི་གོལ་ས་བྲལ་བའི་ལམ་མཆོག་མི་གནས་པའི་མྱང་འདས་བླ་མེད་རྫོགས་བྱང་ཐོབ་པའི་",
            "རྒྱུ་དངོས་ཡིན་པས་འདི་ཉིད་རྡོ་རྗེ་འཆང་གི་གོ་འཕང་ནམ་ཐོབ་ཀྱི་",
            "བར་དུ་རྐྱེན་གྱིས་འབྲལ་བ་མེད་པར་ཉིན་མཚན་ཀུན་ཏུ་བསྒོམ་པར་ཤོག་ཅིག་ཅེས་པའོ།།",
            ""
        ],
        [
            "གསུམ་པ་སྤྱོད་པས་མཐར་དབྱུང་བ་ནི། ",
            "ཤུགས་ལས་བསྟན་།",
            "དེ་ལྟར་སྒོམ་པས་ཉམས་ལེན་པའི་ཚུལ་བསྟན་པ་ཉིད་",
            "གོམས་པ་ཀློང་དུ་འགྱུར་བའི་ཕྱིར་",
            "མོས་གུས་སྒོམ་གྱི་མགོ་བོ་ལ་སྙིང་ཕུར་བཙུགས་ཏེ་གཞི་།",
            "ཞེན་ལོག་སྒོམ་གྱི་རྐང་པས་ཚེ་",
            "འདིའི་འདོད་འདུན་འཇིག་རྟེན་ཆོས་བརྒྱད་ཀྱི་གདོས་ཐག་།",
            "ཡེངས་མེད་སྒོམ་གྱི་དངོས་གཞི་སྒྲུབ་ཚུགས་རི་ལྟར་དུ་བརྟན་པས་སྒོམ་མེད་ཀྱི་རྒྱལ་སར་རྙོགས་པ་ནི་",
            "སྤྲོས་མེད་བྷུ་སུ་ཀུའི་སྤྱོད་པ་ཞེས་སྤྱོད་པ་རྣམས་ཀྱི་ནང་ནས་མཆོག་ཏུ་གྱུར་པ་",
            "བཀའ་བརྒྱུད་གྲུབ་ཐོབ་རྒྱ་མཚོ་གཤེགས་པའི་ཤུལ་ལམ་རྨད་དུ་བྱུང་བ་།",
            "གོང་དུ་སྒོམ་དོན་ཀུན་ལ་རྩལ་སྦྱོང་སྤྱོད་པའི་མཆོག་གསུངས་པ་ཉིད་དོ།། ",
            "ལྔ་པ་ལམ་མཐར་ཕྱིན་པའི་འབྲས་བུ་ལ་སྨོན་པ་ནི། ",
            "སྒོམ་སྟོབས་ལས་བྱུང་སྤྱན་དང་མངོན་ཤེས་དང༌། །",
            " སེམས་ཅན་སྨིན་བྱས་སངས་རྒྱས་ཞིང་རབ་སྦྱངས།།",
            ""
        ],
        [
            "སངས་རྒྱས་ཆོས་རྣམས་འགྲུབ་པའི་སྨོན་ལམ་རྫོགས།། ",
            "རྫོགས་སྨིན་སྦྱངས་གསུམ་མཐར་ཕྱིན་སངས་རྒྱས་ཤོག། ",
            "ཅེས་གསུངས་།",
            "དེ་ལྟར་མོས་གུས་བླ་མའི་བྱིན་རླབས་ཀྱི་ཉེ་ལམ་ལ་བརྟེན་པའི་",
            "ཕྱག་རྒྱ་ཆེན་པོའི་གདམ་ངག་ཕྱིན་ཅི་མ་ལོག་པ་བསྒོམས་པའི་སྟོབས་ཀྱིས་བྱུང་བའི་འབྲས་བུ་སྤྱན་ལྔ་དང་མངོན་པར་ཤེས་པ་",
            "དྲུག་རྣམས་ཡོངས་སུ་དག་པའི་ཡོན་ཏན་དང་ལྡན་པས་སེམས་ཅན་ཐམས་ཅད་སྨིན་པར་བྱས་ཤིང༌། ",
            "སངས་རྒྱས་ཀྱི་ཞིང་རབ་འབྱམས་མཐའ་ཡས་པ་སྦྱངས་ནས",
            "སངས་རྒྱས་ཀྱི་ཆོས་གཞན་དང་ཐུན་མོང་མ་ཡིན་པའི་སྐུ་དང་ཡེ་ཤེས་ཡོན་ཏན་ཕྲིན་ལས་རྣམས་ཡོངས་སུ་",
            "འགྲུབ་པའི་སྨོན་ལམ་འབུམ་ཕྲག་བཅུ་འཁོར་དང་བཅས་པ་མཐའ་དག་རྫོགས་པ་དང༌། ",
            "དེ་ལྟར་རྫོགས་སྨིན་སྦྱངས་གསུམ་ཐམས་ཅད་མཐར་ཕྱིན་ནས་",
            "བླ་ན་མེད་པ་རྫོགས་པའི་སངས་རྒྱས་ཀྱི་གོ་འཕང་མྱུར་དུ་ཐོབ་པར་ཤོག་ཅིག་ཅེས་པའོ།།",
            ""
        ],
        [
            "དེའང་ལམ་དུས་སུ་ཐོག་མར་མངོན་ཤེས་སོགས་བསྐྱེད་ནས་",
            "རིམ་གྱིས་རྫོགས་སྨིན་སྦྱངས་གསུམ་མཐར་དབྱུང་དགོས་པས་ན་",
            "འདིར་ཡང་ཐོག་མར་སྤྱན་དང་མངོན་ཤེས་ཉིད་གསུངས་པ་།",
            "དེ་ལ་སྤྱན་ལྔ་ནི། ",
            "མདོ་ལས། ",
            "བྱང་ཆུབ་སེམས་དཔའི་ཤའི་མིག་གིས་དཔག་ཚད་བརྒྱ་ནས་",
            "སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་མཐོང་བར་གསུངས་པ་ནི་ཤའི་སྤྱན་དང༌། ",
            "རྒྱལ་ཆེན་བཞི་རིས་པ་རྣམས་ནས་འོག་མིན་བར་གྱི་ལྷ་རྣམས་ཀྱི་ལྷའི་མིག་དེ་ནི་",
            "བྱང་ཆུབ་སེམས་དཔའ་རབ་ཏུ་ཤེས་ལ་",
            "བྱང་ཆུབ་སེམས་དཔའི་ལྷའི་མིག་དེ་ནི་ལྷ་དེ་རྣམས་ཀྱིས་མི་ཤེས་པར་གསུངས་པས་",
            "ལྷའི་མིག་དེ་ལས་ཁྱད་པར་འཕགས་པ་ཕྱོགས་བཅུའི་སེམས་ཅན་ཐམས་ཅད་ཀྱི་འཆི་འཕོ་དང་སྐྱེ་བ་གཟིགས་པ་ལྷའི་སྤྱན་དང༌། ",
            "བདག་མེད་ཇི་བཞིན་རྟོགས་པའི་ཤེས་རབ་ནི་ཤེས་རབ་ཀྱི་སྤྱན་དང༌། ",
            "སློབ་དཔོན་དབྱིག་གཉེན་གྱིས་བཞེད་པ་ལྟར་གནས་དང་གནས་མིན་མཁྱེན་པའི་སྟོབས་",
            "མ་གཏོགས་སྟོབས་དགུ་པོ་རྣམས་ནི་ཆོས་ཀྱི་སྤྱན་དང༌། ",
            "ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པ་རྟོགས་པ་ནི་སངས་རྒྱས་ཀྱི་སྤྱན་ཏེ་ལྔའོ།།",
            "མངོན་ཤེས་དྲུག་ནི། ",
            "རྫུ་འཕྲུལ་གྱི་ཆོ་འཕྲུལ་མཐའ་ཡས་པར་སྟོན་པའི་རྫུ་འཕྲུལ་མངོན་པར་ཤེས་པ། ",
            "མཐའ་ཡས་པའི་ཞིང་གི་སྒྲ་ཐོས་པའི་ལྷའི་རྣ་བ་མངོན་པར་ཤེས་པ། ",
            "སེམས་ཅན་ཐམས་ཅད་ཀྱི་སེམས་ཀྱི་ཚུལ་ཇི་ལྟ་བར་སོ་སོར་ཤེས་པའི་གཞན་སེམས་མངོན་པར་ཤེས་པ། ",
            "སེམས་ཅན་རྣམས་ཀྱི་སྐྱེ་འཆི་ལས་དང་འབྲས་བུའི་ཚུལ་དང་བཅས་ཤེས་པའི་ལྷའི་མིག་མངོན་པར་ཤེས་པ། ",
            "སྒྲིབ་ཐོགས་མཐའ་དག་ངོ་བོ་ཉིད་ཀྱི་མི་གནས་པས་རབ་ཏུ་སྤངས་པའི་ཟག་པ་ཟད་པ་མངོན་པར་ཤེས་པ་དང་དྲུག་།",
            "ལྷའི་མིག་སྔ་མ་རྣམ་སྨིན་ལས་སྐྱེས་པ་དང་ཕྱི་མ་བསྒོམས་སྟོབས་ལས་སྐྱེས་པའི་ཁྱད་པར་དང༌། ",
            "སྤྱིར་སྤྱན་དང་མངོན་ཤེས་རྣམས་ལ་དུས་ནས་རིམ་པར་ཇེ་གསལ་ལ་",
            ""
        ],
        [
            "སོང་བས་སངས་རྒྱས་ཀྱི་སར་ཡོངས་སུ་རྫོགས་པས་",
            "ཤིན་ཏུ་རྣམ་པར་དག་ཅིང་མཐར་ཐུག་པ་སྟེ་ཡུལ་མ་ལུས་པ་ལ་རྒྱ་ཆད་ཕྱོགས་རིས་ཆགས་ཐོགས་མེད་པར་",
            "འཇུག་པ་སོགས་ཐུན་མོང་མིན་པ་ཉིད་དོ།།",
            "སེམས་ཅན་སྨིན་པ་ནི་ཟས་སྨིན་ནས་",
            "བཟར་རུང་བ་ལྟར་གདུལ་བྱ་རྣམས་སྤང་བྱ་སྤོང་རུང་དང་གཉེན་པོ་སྐྱེ་རུང་དུ་སྨིན་པ་སྟེ་དབྱེ་ན་",
            "བྲལ་བར་སྨིན་པ་སོགས་བརྒྱད་མདོ་རྒྱན་ལས་གསུངས་སོ།།",
            "ཞིང་སྦྱངས་པ་ནི། ",
            "བཟང་སྤྱོད་ལས༑ ",
            "གང་ཡང་དུས་གསུམ་དག་གི་ཞིང་བཀོད་པ། །",
            "དེ་དག་རྡུལ་གཅིག་སྟེང་དུ་མངོན་པར་སྒྲུབ།།",
            "ཅེས་དང༌། ",
            "ཞིང་རྣམས་རྒྱ་མཚོ་རྣམ་པར་དག་བྱེད་ཅིང༌། །",
            "ཞེས་པ་ལྟར་ཞིང་མཐའ་ཡས་པ་སྒྲུབ་པ་དང་",
            "དེ་དག་བདེ་བ་ཅན་ལྟར་ཡོངས་སུ་དག་པར་སྦྱོང་བའོ།།",
            ""
        ],
        [
            "སངས་རྒྱས་ཀྱི་ཆོས་ནི་སངས་རྒྱས་ཉིད་མ་གཏོགས་",
            "བྱང་སེམས་འཕགས་པས་ཀྱང་",
            "ཕྱོགས་ཙམ་ལས་མཚོན་མི་ནུས་པར་གསུངས་པས་",
            "བྱིས་པའི་བློའི་སྤྱོད་ཡུལ་ལས་འདས་མོད་ཀྱང་ཕྱོགས་སུ་བསྡུས་པ་ན་གོང་ལྟར་སྐུ་དང་ཡེ་ཤེས་ཡོན་ཏན་ཕྲིན་ལས་རྣམས་ཀྱིས་ཉེ་བར་བསྡུས་པར་གསུངས་པས་",
            "འདིར་ཡི་གེ་མང་ཕྱིར་མ་སྤྲོས་ཀྱང་བྱམས་ཆོས་ཆེ་བ་གསུམ་སོགས་ལས་ཤེས་པར་བྱ་ཞིང་",
            "མདོ་ཙམ་བདེ་སྨོན་ཤེས་བྱའི་འགྲེལ་པར་ཡང་གསལ་ལོ། །",
            " ཞར་བྱུང་ལམ་གྱི་རིམ་པ་ཅུང་ཟད་སྨོས་ན",
            "གྲུབ་ཆེན་ནཱ་རོ་པས་ཕྱག་རྒྱ་ཆེན་པོ་ཚིག་བསྡུས་སུ་གསུངས་པ་ལྟར་",
            "བརྒྱུད་པ་འདིའི་ཐུན་མོང་མ་ཡིན་པའི་ཆོས་སྐད་དུ་མཛད་པ་རྣལ་འབྱོར་བཞི་རིམ་ནི། ",
            "ཞི་གནས་ཀྱི་སེམས་རྩེ་གཅིག་པ་ཐོབ་ནས་",
            "གནས་པ་ལ་ལྷག་མཐོང་ཤར་ཞིང་",
            "བདེ་གསལ་མི་རྟོག་པའི་ཉམས་འཁོར་ཡུག་ཏུ་འབྱུང་བ་རྩེ་གཅིག་གི་རྣལ་འབྱོར་དང༌། ",
            "སྣང་སེམས་ཀྱིས་བསྡུས་པའི་ཆོས་མཐའ་དག་ཆོས་དབྱིངས་བདེ་བ་ཆེན་པོའི་རང་བཞིན་ལས་",
            "མ་འདས་པར་མཐོང་བས་གཉིས་པ་ཆོས་ཀྱི་སྤྲོས་འཛིན་ཐམས་ཅད་རང་གྲོལ་དུ་སོང་ཞིང་",
            "སྟོང་ཉིད་སྙིང་རྗེ་ཟུང་འཇུག་གི་ཡེ་ཤེས་ལྷག་མཐོང་མཚན་ཉིད་པ་ཐོབ་པས་",
            "ཞི་ལྷག་གི་རྣལ་འབྱོར་ཇི་ལྟ་བར་ཟུང་དུ་ཆུད་པ་སྤྲོས་བྲལ་གྱི་རྣལ་འབྱོར་དང༌༑ ",
            "དེ་གོང་ནས་གོང་དུ་གོམས་པས་ཆོས་ཐམས་ཅད་དུ་མ་རོ་གཅིག་ཏུ་རྟོགས་ཤིང་",
            "རྩོལ་མེད་ཀྱི་ཡེ་ཤེས་ནུབ་པ་མེད་པར་སྣང་སེམས་དངོས་སུ་འདྲེས་པ་རོ་གཅིག་གི་རྣལ་འབྱོར་དང༌། ",
            "བསྒོམས་པའི་འོད་གསལ་དང་གཞིའི་འོད་གསལ་གཅིག་ཏུ་འདྲེས་པས་གནས་ལུགས་ཀྱི་སྒྲིབ་གཡོགས་མཐའ་དག་གཞི་མེད་དུ་དུ་དྭངས། ",
            "མཉམ་རྗེས་ཀྱི་ས་མཚམས་ཞིག་མཐར་ཐུག་གི་ཡོན་ཏན་ཐམས་ཅད་ལྷུན་གྲུབ་ཏུ་འབྱུང་བ་སྒོམ་མེད་ཀྱི་རྣལ་འབྱོར་ཞེས་བྱ་སྟེ",
            ""
        ],
        [
            "དེ་བཞི་ལ་སོ་སོའི་མཚན་ཉིད་རྩལ་མ་རྫོགས་པ་དང༌། ",
            "ཕལ་ཆེར་རྫོགས་པ་དང༌། ",
            "ཡོངས་སུ་རྫོགས་པའི་རིམ་པས་",
            "ཆུང་འབྲིང་ཆེན་པོར་དབྱེ་བས་བཅུ་གཉིས་སུ་འགྱུར་ལ་",
            "དེ་དག་ཕར་ཕྱིན་ཐེག་པའི་ལམ་དང་སྦྱར་ན",
            "རྩེ་གཅིག་གསུམ་ཚོགས་ལམ། ",
            "སྤྲོས་བྲལ་ཆུང་འབྲིང་སྦྱོར་ལམ། ",
            "ཆེན་པོ་མཐོང་ལམ། ",
            "རོ་གཅིག་གསུམ་དང་སྒོམ་མེད་ཆུང་འབྲིང་སྒོམ་ལམ། ",
            "སྒོམ་མེད་ཆེན་པོ་མཐར་ཕྱིན་པའི་ལམ་དུ་གསུངས་པ་དང༌། ",
            "ཡང་རྒྱུད་ཀྱི་དགོངས་པ་སེམས་འགྲེལ་སྦྱོར་དྲུག་རྣམས་ལས་",
            "གསུངས་པ་ལྟར་སྦྱོར་ལམ་ངེས་འབྱེད་ཏིང་ངེ་འཛིན་གྱིས་བཅུ་གཉིས་དང་སྦྱར་ནས་",
            "སྒོམ་མེད་ཆེན་པོ་མཐོང་ལམ་དུ་",
            "བཞེད་པ་གཉིས་གདུལ་བྱའི་བློ་རིས་ལ་ལྟོས་ཏེ་",
            "དགོངས་གཞི་དགོས་དབང་གིས་གསུངས་པའི་ཕྱིར། ",
            "ངེས་པའི་དོན་གང་དུ་གནས་ནི་",
            "མཁས་གྲུབ་ཆོས་སྤྱན་ལྡན་པའི་ཞལ་གྱི་བདུད་རྩི་དངོས་སུ་མྱོང་བ་དང༌། ",
            "རྣལ་འབྱོར་རང་ཉིད་རྟོགས་གོམས་རབ་ཏུ་གྱུར་ཚེ་",
            "བསྒོམས་བྱུང་ཤེས་རབ་ཀྱིས་ངེས་པར་འགྱུར་བའོ།། ",
            "རྩ་བའི་ས་བཅད་གསུམ་པ་སྨོན་ལམ་གྱི་མཇུག་བསྡུ་བ་ལ་གཉིས། ",
            "དངོས་དང༌། ",
            "མཛད་བྱང་ངོ༌།།",
            ""
        ],
        [
            "དང་པོ་༼དངོས༽ནི། ",
            "ཕྱོགས་བཅུའི་རྒྱལ་བ་སྲས་བཅས་ཐུགས་རྗེ་དང༌། །",
            " རྣམ་དཀར་དགེ་བ་ཇི་སྙེད་ཡོད་པའི་མཐུས། །",
            " དེ་ལྟར་བདག་དང་སེམས་ཅན་ཐམས་ཅད་ཀྱི། །",
            " སྨོན་ལམ་རྣམ་དག་ཇི་བཞིན་འགྲུབ་གྱུར་ཅིག། ",
            "ཅེས་གསུངས་།",
            "ཕྱོགས་བཅུར་བཞུགས་པའི་རྒྱལ་བ་སྲས་དང་བཅས་པ་རྣམས་ཀྱི་",
            "དམིགས་པ་མེད་པའི་ཐུགས་རྗེ་ཆེན་པོ་དང༌། ",
            "རྣམ་པར་དཀར་བའི་དགེ་བ་བགྱིས་པ་དང་",
            "གཞན་གྱི་དགེ་བ་ལ་ཡི་རང་བགྱིས་པ་ཇི་སྙེད་ཡོད་པའི་མཐུ་ལ་བརྟེན་ནས་",
            "དེ་ལྟར་འདིར་བསྟན་གྱི་སྨོན་ལམ་ཉིད་གཙོར་བྱས་ནས་",
            "བདག་དང་སེམས་ཅན་ཐམས་ཅད་ཀྱི་སྨོན་ལམ་རྣམ་པར་དག་པ་",
            "ཇི་སྙེད་ཅིག་བཏབ་པ་དེ་ཐམས་ཅད་",
            "དེ་བཞིན་ཏུ་འགྲུབ་པར་གྱུར་ཅིག་ཅེས་པའོ།། ",
            "གཉིས་པ་༼མཛད་བྱང་ངོ༌༽",
            ""
        ],
        [
            "ནི། ",
            "ངེས་དོན་ཕྱག་རྒྱ་ཆེན་པོའི་སྨོན་ལམ་ཞེས་བྱ་བ་རྗེ་རང་བྱུང་རྡོ་རྗེས་མཛད་པའོ།།",
            "ཞེས་སོ།། ",
            "དེ་ལྟར་དུས་གསུམ་རྒྱལ་བ་ཀུན་གྱི་བགྲོད་པ་གཅིག་པའི་ལམ་མཆོག །",
            "མདོ་རྒྱུད་མན་ངག་ཐམས་ཅད་ཀྱི་བརྗོད་བྱ་མཐར་ཐུག །",
            "གྲུབ་པའི་སྤྱི་མེས་མདའ་བསྣུན་ཡབ་སྲས་ཀྱི་གདམས་ངག་རྫོགས་པའི་སངས་རྒྱས་ཀྱི་བསླུ་མེད་རྡོ་རྗེའི་ལུང་གིས་",
            "གསལ་བར་བསྟན་པ་བཞིན་དུ་མཉམ་མེད་ཆོས་ཀྱི་རྒྱལ་པོ་དྭགས་པོ་ལྷ་རྗེས་རྒྱ་ཆེར་གསལ་བར་མཛད་པས་",
            "བཀའ་བརྒྱུད་གྲུབ་ཐོབ་རྒྱལ་པོའི་ཐུགས་དམ་ངེས་དོན་ཕྱག་རྒྱ་ཆེན་པོར་གྲགས་པའི་",
            "གཞི་ལམ་འབྲས་གསུམ་གྱི་དོན་རྣམས་ཚིག་ཉུང་འདུས་ཀྱིས་གསལ་བར་སྟོན་པའི་སྨོན་ལམ་འདི་ཉིད། ",
            "བདག་ཅག་གི་འདྲེན་པ་དྲུག་པ་སེང་གེའི་རྣམ་པར་རོལ་པ་ཐམས་ཅད་མཁྱེན་པ་དཔལ་ལྡན་ཀརྨ་པ་རང་བྱུང་རྡོ་རྗེའི་ཞལ་སྔས་རྗེས་འཇུག་རྣམས་ལ་",
            "ཐུགས་བརྩེ་བས་གདམས་པའི་ཕྱིར་ནན་ཏན་དུ་འབད་པར་གཅེས་ཏེ",
            "ཀུན་མཁྱེན་མི་བསྐྱོད་རྡོ་རྗེའི་ཞལ་།",
            "ཆོས་ཚུལ་འདི་ལ་བཀའ་བརྒྱུད་འདི་པ་ཐུགས་ཀྱི་རྩིས་པོ་ཆེར་",
            "བཟུང་ནས་དམ་ཆོས་བླ་ན་མེད་པ་མཛད་པས། སྐལ་ལྡན་གྱི་སྐྱེས་བུ་དག །",
            "རབ་རྟོགས་པ། ",
            "འབྲིང་ཉམས། ",
            "ཐ་མའང་གོ་བའི་ཤེས་རབ་ཙམ་གྱིས་ཀྱང་ཉམས་སུ་ཅི་ལོངས་ལ་",
            "འབད་པར་གྱིས་ཤིག་ཅེས་འདོམས་པར་མཛད་དོ།།",
            ""
        ],
        [
            "ངེས་དོན་ཟབ་མོའི་ཚུལ་ལ་དང་",
            "འདོད་ཡིད་ཆེས་ཀྱི་དད་པས་འཇུག་པ་ལྟ་ཅི་།",
            "ཐོས་ནས་ཡིད་མ་ཆེས་པར་ཐེ་ཚོམ་དུ་གྱུར་པ་རྣམས་ཀྱང་",
            "ཐེ་ཚོམ་གྱི་ཉེས་པས་རེ་ཞིག་ངན་འགྲོར་སོང་ཡང༌། ",
            "ཟབ་དོན་ཐོས་པའི་བྱིན་མཐུས་ཡུན་མི་རིང་བར་དེ་ལས་ཐར་ནས་",
            "བྱང་ཆུབ་ཐོབ་པར་སངས་རྒྱས་གྱིས་ལུང་བསྟན་སྩལ་བའི་",
            "ལོ་རྒྱུས་དུ་མ་མདོ་སྡེ་རྣམས་ལས་འབྱུང་ཞིང༌",
            "སློབ་དཔོན་ཀླུ་ཞབས་ཀྱིས་ཀྱང༌༑ ",
            "བསོད་ནམས་ཆུང་བས་ཆོས་འདི་ལ།།",
            "ཐེ་ཆོམ་ཙམ་ཡང་མི་སྐྱེ་སྟེ།།",
            ""
        ],
        [
            "འདི་ལ་ཐེ་ཚོམ་སྐྱེས་པས་ཀྱང༌། །",
            "སྲིད་པ་ཧྲུལ་པོར་བྱེད་པར་འགྱུར།།",
            "ཞེས་གསུངས་ཤིང་དད་པ་གསུམ་གྱིས་འབད་པའི་ཕན་ཡོན་ནི། ",
            "འདི་དང་མ་འབྲེལ་བའི་དགེ་བ་རྒྱ་ཆེན་པོ་བསྐལ་པ་གང་གའི་ཀླུང་གི་བྱེ་སྙེད་དུ་",
            "བསྒྲུབ་པའི་བསོད་ནམས་ལས་ཀྱང༌། ",
            "བསམ་གྱིས་མི་ཁྱབ་པ་དེ་ཁོ་ན་ཉིད་ཀྱི་གནས་ལུགས་སྟོན་པའི་ཆོས་ཚུལ་",
            "འདི་ལྟ་བུའི་ཚིག་ཙམ་ཐོས་ནས་",
            "མོས་པ་དང་ལྡན་པས་ཡིད་ཆེས་ན་",
            "ཕན་ཡོན་ཆེ་བར་བཀའ་དང་བསྟན་བཅོས་རྣམས་ལས་རྒྱ་ཆེར་གསུངས་སོ།། ",
            "མདོ་རྒྱུད་མན་ངག་ཟབ་དོན་ཀུན་དང་མཐུན།།",
            "བྱིན་རླབས་བབས་ཀྱིས་ཀུན་ལས་ཁྱད་པར་འཕགས།།",
            "དད་བརྩོན་ཤེར་གསུམ་ལྡན་པ་ལྟ་ཅི་སྨོས།།",
            ""
        ],
        [
            "རྨོངས་བརྟུལ་མོས་གུས་དྲག་པོས་འབད་བྱས་ཀྱང༌། །",
            "སྲིད་མཚོ་རྨིག་རྗེས་ཆུ་ཙམ་བྱེད་པ་ནི། །",
            "རྡོ་རྗེ་འཆང་ནས་རྩ་བའི་བླ་མའི་བར། །",
            "རྟོགས་པ་དོན་གྱི་བརྒྱུད་པ་མ་འཆད་པས། །",
            "རྩ་བརྒྱུད་བླ་མའི་བྱིན་རླབས་ཁོ་ནའི་མཐུ། །",
            "དེ་ཕྱིར་འདི་སྤྱོད་སྐལ་པ་ལྡན་དུས་འདིར། །",
            "མི་དབང་རིན་ཆེན་བདུན་དང་དཔལ་འབྱོར་ཀྱང༌། །",
            "ཆུ་ཤིང་འདྲ་བར་གསུངས་ན་སྡིག་སྡུག་གཞི། །",
            "ཚེ་འདིའི་བྱ་བ་འཇིག་རྟེན་ཆོས་བརྒྱད་པོ༑ །",
            "རྩ་ལྟར་དོར་ནས་ཆོག་ཤེས་ནོར་ལྡན་པས། །",
            "བརྒྱུད་པ་འདི་ཡི་གདུང་རབས་མི་གཅོད་ན།།",
            "སྒྲུབ་པའི་གཙོ་བོ་བླ་མ་སྒྲུབ་པ་དང༌། །",
            "མཆོད་པའི་གཙོ་བོ་བླ་མ་མཆོད་པ་དང༌། །",
            "ཉམས་ལེན་གཙོ་བོ་གསོལ་བ་འདེབས་པ་ལ༑།",
            "གྱིས་ཞེས་བཀའ་བརྒྱུད་གོང་མའི་གསུངས་པ་ལྟར། །",
            "རྩེ་གཅིག་སྒྲུབ་ལ་འབད་ན་",
            ""
        ],
        [
            "ཅིས་མི་འཚེང༌། །",
            "མདོ་རྒྱུད་ལུང་དང་གྲུབ་པའི་ཞལ་བཞེས་ལགས། །",
            "བརྒྱུད་པ་འདི་དང་གདམས་པ་འདི་ཉིད་ལ།།",
            "ལྷན་སྐྱེས་དད་པས་ཕྱོགས་ཙམ་མཚོན་པར་བྱས།།",
            "བྱིས་བློའི་དབང་གིས་ནོངས་པའི་ཚོགས་མ་ལུས། །",
            "ཐོག་མེད་ཉེས་ལྟུང་རྣམས་དང་ཆབས་གཅིག་ཏུ། །",
            "རྩ་བ་བརྒྱུད་པའི་དཔལ་ལྡན་བླ་མར་བཤགས། །",
            "རྣམ་དཀར་མཆིས་ན་བདག་གཞན་འབྲེལ་ཐོགས་མཚོན། །",
            "མཁའ་མཉམ་ཡིད་ཅན་མ་ལུས་ཕྱག་རྒྱ་ཆེའི། །",
            "གོ་འཕང་རྩོལ་མེད་ཐོབ་པའི་རྒྱུར་གྱུར་ཅིག། ",
            "ཅེས་པ་འདིའང་དུས་འཁོར་རྩིས་ལུགས་",
            "དཔལ་རང་བྱུང་ཞབས་ཀྱི་བཞེད་པས། ",
            "བདག་ཅག་གི་སྟོན་པ་ཐུབ་པའི་དབང་པོ་ས་ཁྱི་ལོར་",
            "མངོན་པར་སངས་རྒྱས་ཏེ་ཆོས་འཁོར་བསྐོར་ནས་",
            "བགྲང་བྱ་གཉིས་སྟོང་བརྒྱད་བརྒྱ་བཅོ་བརྒྱད་པ་",
            "ཤིང་ལུག་ས་ག་ཟླ་བའི་དཀར་ཕྱོགས་དགེ་བར། ",
            "ཕྱག་ན་པདྨོ་དཔལ་ཀརྨ་ཀ་ཡབ་སྲས་ཀྱི་ཞབས་རྡུལ་སྤྱི་བོར་རེག་པའི་",
            "བན་རྒན་མ་ཎི་པ་ངེས་དོན་བསྟན་རྒྱས་པས་",
            "ཀུན་གཟིགས་བསྟན་པའི་ཉིན་བྱེད་ཀྱི་གསུང་གི་སྣང་བ་ལ་བརྟེན་ནས་",
            ""
        ],
        [
            "ཀླུང་ཆེན་དལ་འབབ་ཀྱི་འགྲམ་ངོགས་འོད་གསལ་ཐང་གི་",
            "དབེན་པར་གཅིག་པུར་གནས་སྐབས་རང་གི་བརྗོད་བྱང་དུ་",
            "སུག་རིས་སུ་བསྟར་བ་དགེ་ལེགས་།",
            ""
        ]
    ]
}