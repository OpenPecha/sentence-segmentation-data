{
    "version": "BO8717",
    "reviewed_text": [
        [
            "འབར་ཞུན་འཚོང་བའི་བུ་མོ་ཆུང་ཆུང་། ",
            "དེ་ཡང་འཁྱག་རླུང་ལྡང་ཞིང་མུན་ནག་འཐིབས་པའི་",
            "ས་སྲོད་ཅིག་སྟེ་ལོ་སར་གནམ་གང་གི་དགོང་མོ་ཞིག་ཡིན་པ་དང་། ",
            "ཕྱི་རོལ་ཏུ་ཁ་བ་ལྷབ་ལྷུབ་འབབ་ཀྱིན་འདུག",
            "དེ་ལྟར་འཁྱག་རླུང་ལྡང་ཞིང་མུན་ནག་འཐིབས་པའི་",
            "སྨག་ཀློང་དུ་མགོ་རྗེན་རྐང་རྗེན་ལ་གྱུར་པའི་",
            "བུ་མོ་ཆུང་ཆུང་ཡ་ང་བོ་ཞིག་སྲང་ལམ་དུ་སྐྱོད་ཀྱིན་།",
            "ཁོ་མོ་ཡུལ་ནས་ཡོང་དུས་འདྲུད་ལྷམ་ཆ་གཅིག་གྱོན་ཡོད་ཀྱང་",
            "དེ་ནི་ཁོ་མོར་བཀོལ་སྤྱོད་ཆེན་པོ་མི་འདུག",
            "འདྲུད་ལྷམ་དེ་གཉིས་ཁོ་མོའི་ཨ་མའི་ཡིན་པས། ",
            "མོའི་རྐང་མགོར་རྦད་དེ་ཆེ་དྲགས་འདུག",
            "སྙིང་རྗེ་བའི་བུ་མོ་ཆུང་ཆུང་དེས་",
            "སྲང་ལམ་ཕར་ཕྱོགས་བརྒལ་དུས། ",
            "འདྲུད་འཁོར་གཉིས་རྦབ་རྡོ་རིལ་བ་ལྟར་",
            "མཆོངས་ཡོང་བར་གཡོལ་སྐབས་",
            "འདྲུད་ལྷམ་གཉིས་ཀ་རྐང་མགོ་ནས་ཕུད་སོང་།",
            "ཁོ་མོས་འདྲུད་ལྷམ་ཡ་གཅིག་",
            "ཇི་ལྟར་བཙལ་ཡང་རྙེད་མ་བྱུང་།",
            ""
        ],
        [
            "འདྲུད་ལྷམ་ཡ་གཅིག་སྤྲང་ཕྲུག་ཅིག་གིས་",
            "ཁྱེར་ནས་བྲོས་སོང་བ་།",
            "སྤྲག་ཕྲུག་གི་བསམ་པར། ",
            "ཕྱིས་སུ་རང་ཉིད་ལ་བུ་ཕྲུག་རེ་ཡོད་ཚེ། ",
            "དེའི་འགུལ་སླེ་བྱས་ན་ཧ་ཅང་བཟང་གི་།",
            "བུ་མོ་ཆུང་ཆུང་དེ་རྐང་རྗེན་ལ་སྐྱོད་དགོས་བྱུང་བས། ",
            "གྲང་ངར་ཁྲོད་དུ་ཁོ་མོའི་རྐང་བ་གཉིས་ཀ་",
            "དམར་ནག་ནས་སྔོ་ནག་ཏུ་གྱུར་འདུག",
            "བུ་མོ་དེས་པང་གདན་རྙིང་ཧྲུལ་ཞིག་གི་",
            "ཁུད་དུ་འབར་ཞུན་ཆག་པ་གཅིག་གཅུད་ནས་ཁུར་ཞིང་།",
            "འབར་ཞུན་བག་ཆ་གཅིག་ལག་ཏུ་བཟུང་འདུག",
            "ཡིན་ནའང་ཉིན་གང་བོར་མོའི་",
            "འབར་ཞུན་ཉོ་མཁན་གཅིག་ཀྱང་མ་རྙེད་ཁར། ",
            "ཁོ་མོར་དངུལ་སྐར་མ་གང་སྟེར་མཁན་ཡང་མ་བྱུང་ངོ་།།",
            ""
        ],
        [
            "ཁོ་མོ་གྲང་ངར་དང་ལྟོགས་སྐོམ་གྱིས་འདར་སིག་སིག ",
            "དུད་ཁྱིམ་རེ་རེའི་སྒོ་དྲུང་ཉུལ་ནས་འཁྱམས། ",
            "སྙིང་རྗེའི་ཡུལ་དུ་གྱུར་པའི་བུ་མོ་ཆུང་ཆུང་དེ་",
            "མཐོང་དུས་མིའི་ཡིད་སེམས་རབ་ཏུ་མུག་པར་།",
            "མཇིང་པར་སུ་ལུར་འཁྱིལ་ཞིང་ཕྲག་ཁར་འཕྱངས་པའི་",
            "མོའི་སྐྲ་ལོ་སྙིང་ཉེ་བོ་དེའང་དཀར་བོང་བོང་གི་",
            "ཁ་བ་ལེབ་མོས་ཡོངས་སུ་གཡོགས་ཀྱང་། ",
            "དེ་ལ་ཁོ་མོས་སྣང་འཇོག་ཙམ་ཡང་མི་།",
            "སྐབས་དེར་དུད་ཁྱིམ་རེ་རེའི་སྒེའུ་ཁུང་ལས་",
            "སྒྲོན་འོད་ལྷམ་ལྷེམ་འཕྲོ་ཞིང་",
            "ངང་ཤ་སྲེག་མའི་དྲི་ཞིམ་གང་སར་འཐུལ་།",
            "ཁོ་མོའི་སེམས་སུ། དེ་ལོས་།",
            "ཁྱེད་ཅག་ལ་མཚོན་ན་དོ་ནུབ་ལོ་སར་གནམ་",
            "གང་གི་དགོང་མོ་མ་ཡིན་ནམ་སྙམ་མོ།། ",
            "གཅིག་ལས་གཅིག་གི་བཟོ་བཀོད་རྣམ་པར་མཛེས་པའི་",
            "སྡོད་ཁང་གཉིས་ཀྱི་གྲུ་ཁུག་ཅིག་ཏུ། ",
            "ཁོ་མོ་སྒོང་སྒོང་བྱས་ནས་",
            "མར་བསྡད་དེ་འཁྱག་གྲང་གིས་གཙེས་པའི་",
            "རྐང་བ་ཆུང་ཆུང་གཉིས་ཀ་ཡར་ལ་ཇི་ལྟར་བསྐུམས་ནའང་། ",
            "སྡོད་ཀྱིན་སྡོད་ཀྱིན་ཁོ་མོ་ཇེ་འཁྱག་ནས་ཇེ་འཁྱག་ཏུ་།",
            ""
        ],
        [
            "ཡིན་ནའང་ཁོ་མོས་འབར་ཞུན་བག་",
            "ཆ་གཅིག་ཀྱང་བཙོངས་མ་ཐུབ་པ་དང་། ",
            "ཡུལ་ལ་འཁྱེར་རྒྱུའི་དངུལ་སྐར་གང་ཡང་མེད་པས། ",
            "ཁོ་མོ་རང་ཕྱིར་ཁྱིམ་ལ་ལོག་མ་།",
            "གལ་ཏེ་མོ་རང་ཕྱིར་ཁྱིམ་ལ་ལོག་རུང་། ",
            "ཨ་ཕས་མོར་བཀྱོན་སྲིད་པ་ནི་གདོན་མི་ཟ་བའི་ཁར། ",
            "ད་དུང་རང་ཁྱིམ་དུའང་",
            "ཕྱི་རོལ་ལྟར་གྲང་ལྷགས་རབ་ཏུ་རྒོད། ",
            "ཁོ་མོའི་མགོ་ཐོག་ཏུ་སོག་མ་དང་",
            "གོས་ཧྲུལ་བཀབ་པའི་ཐོག་གཡབ་ཅིག་ཡོད་རུང་། ",
            "ཐོག་ཁེབས་དེའི་ཧྲལ་ཧྲུལ་གྱི་སྲུབས་ཀ་ཆེན་པོ་དག་ནས་",
            "ཁ་བ་བུ་ཡུག་འཚུབ་ཡོང་། ",
            "གྲང་ངར་ཁྲོད་དུ་མོའི་ལག་པ་",
            "ཆུང་ཆུང་གཉིས་ཀ་འཁོབ་ཅིང་ཕྱིད་ཉེན་།",
            "གལ་སྲིད་མོས་འབར་ཞུན་རྐང་གཅིག་བླངས་ནས་",
            "མེ་བསྒྲོན་ཏེ་ལག་ཟུང་བསྲོས་ཚེ། ",
            "དེས་མོར་འོད་ལམ་ལམ་གྱི་དྲོད་ཁོལ་ཞིག་བསྐྲུན་ངེས་།",
            "སིར་སྒྲ་དང་བཅས་ཁོ་མོས་འབར་ཞུན་རྐང་གཅིག་བསྒྲོན། ",
            "དེ་ནི་ཇི་འདྲའི་འབར་ཤུགས་ཆེ་ཞིང་",
            ""
        ],
        [
            "ཇི་འདྲའི་མེ་ལྕེ་མཆེད་འོང་བ་ཞིག་རེད་ཨང་། ",
            "དེ་ལ་སྒྲོན་མེ་ཞིག་གི་མེ་འོད་དང་མེ་དབལ་ལྡན་པས། ",
            "ཁོ་མོའི་ལག་ཟུང་དེ",
            "འི་སྟེང་ལ་བསྲིངས་སོང་།",
            "འབར་ཞུན་རྐང་གཅིག་གི་མེ་འོད་ནི་",
            "དེ་འདྲའི་ཨ་མཚར་མཚར་ཞིག་རེད་ཨང་། ",
            "ཕར་བལྟས་ཚོད་ལ་བུ་མོ་ཆུང་ཆུང་དེ་",
            "དངོས་གནས་རག་ཟངས་ཀྱིས་",
            "ཤན་པའི་ལྕགས་ཐབ་ཆེན་པོ་ཞིག་གི་",
            "འགྲམ་ན་ཙོག་པུར་འདུག་པའི་",
            "ཉམས་སྣང་ཞིག་འགོག་མེད་དུ་།",
            "དེ་ལྟར་མཛེས་སྡུག་གི་མེ་དཔུང་ལམ་ལམ་འབར་ཞིང་",
            "སྤྲོ་སྐྱིད་ཀྱི་དྲོད་ཁོལ་ཕངས་མེད་སྩལ་བར། ",
            "བུ་མོ་ཆུང་ཆུང་དེས་རང་གི་རྐང་པ་",
            "ཆུང་ཆུང་གཉིས་ཀ་མེ་ལ་སྲོ་བཞིན་འདུག",
            "ཡིན་ནའང་མེ་ལྕེ་ཆུང་ཆུང་དེ་རིམ་གྱིས་བཏལ་བ་དང་། ",
            "རག་ཟངས་ཀྱིས་ཤན་པའི་ལྕགས་ཐབ་དེའང་མི་སྣང་བར་།",
            ""
        ],
        [
            "ཁོ་མོའི་ལག་ཏུ་ཕྱེད་ཀ་འབར་ཚར་བའི་",
            "འབར་ཞུན་རྐང་ཐུར་ཕྱེད་ཀ་ཞིག་ལས་ཅི་ཡང་མེད་པ་།",
            "ཁོ་མོས་སླར་ཡང་འབར་ཞུན་རྐང་གཅིག་བསྒྲོན། ",
            "དེའི་མེ་འོད་རྩིག་ངོས་སུ་འཕྲོས་པ་དང་། ",
            "རྩིག་ལྡེབས་དེ་སེང་ཡོལ་ཞིག་ཏུ་གྱུར་ནས་",
            "ཁང་མིག་གི་ནང་ནོམ་ཆ་ཚང་",
            "གསལ་གྱི་ལེར་མཐོང་ཐུབ་ཀྱི་འདུག",
            "ཁང་མིག་དེའི་ནང་དུ་ཟས་ཅོག་ཅིག་གི་སྟེང་ལ་",
            "ཁ་བའི་མདོག་གི་ཅོག་ཁེབས་ཤིག་བཏིངས་ཡོད་ཅིང་། ",
            "དེའི་ཐོག་ཏུ་ལྟ་བས་མི་ངོམས་པའི་དཀར་ཡོལ་སྡེར་མའི་",
            "ནང་ལ་ངང་ཤ་བཙོས་མ་དང་རྒུན་འབྲུམ་སྐམ་པོ། ",
            "ཀུ་ཤུ་སོགས་ཟས་རིགས་སྣ་ཚོགས་བཤམས་འདུག",
            "ཁྱད་པར་དུ་བྲང་ཁར་སོ་གྲི་དང་ཚེབ་ཐུར་འཛེར་བའི་",
            "ངང་ཤ་བཙོས་མ་ཞིག་སྡེར་མའི་ཐོག་ནས་ཐང་ལ་བབས་ཏེ་",
            "སྙིང་རྗེ་བའི་བུ་མོ་ཆུང་ཆུང་དེའི་",
            "སྔུན་སོར་རྦབ་རྡོ་བཞིན་རིལ་ཡོང་གིན་འདུག",
            ""
        ],
        [
            "འབར་ཞུན་བཏལ་རྗེས། ",
            "རྒྱབ་ལོགས་ཀྱི་འཁྱག་ཅིང་སྟུག་ལ་",
            "རླན་བག་ཆེ་བའི་རྩིག་གྱང་ཁོ་ན་ལས་",
            "ཅི་ཡང་མཐོང་རྒྱུ་མ་བྱུང་།",
            "ཁོ་མོས་ཡང་བསྐྱར་འབར་ཞུན་རྐང་གཅིག་ལ་མེ་བསྒོས། ",
            "ད་ཐེངས་ཁོ་མོ་སྟོན་པ་ཡེ་ཤུའི་འཁྲུངས་སྐར་གྱི་",
            "ལྗོན་ཤིང་ཆེས་ལྟ་ན་སྡུག་པ་ཞིག་གི་འོག་ཏུ་སྡོད་ཅིང་། ",
            "དེ་ནི་མོས་ཚོང་པ་ཕྱུག་པོ་ཞིག་གི་",
            "ཤེལ་གྱི་སྒེའུ་ཁུང་ལས་མཐོང་བའི་",
            "ལྗོན་པ་དེ་ལས་ཀྱང་བོངས་ཆེ་ཞིང་",
            "རྒྱས་སྤྲོས་ཧ་ཅང་མཛེས་པོ་ཞིག་།",
            "མདུན་ཕྱོགས་སུ་ལྟ་དུས། ",
            "ཁོ་མོས་ད་ཅི་ཚོང་ཁང་ཞིག་གི་",
            "སྒེའུ་ཁུང་ལས་མཐོང་བ་ཇི་བཞིན། ",
            "ལྗོན་ཤིང་དེའི་ལྗང་མདོག་གི་ཡལ་ག་རེ་རེའི་སྟེང་ལ་",
            "གློག་སྒྲོན་དཀར་སེར་དམར་ལྗང་སྟོང་ཕྲག་",
            "མང་པོ་ཁྲ་ལྷམ་མེར་འཁྱུག་ཅིང་། ",
            "བལྟས་པ་ཙམ་གྱིས་ཡིད་སྤྲོ་ཞིང་ཉམས་དགའ་བའི་",
            "ཚོར་སྣང་ཞིག་ཅིག་ཅར་དུ་སྐྱེས་པར་།",
            "བུ་མོ་དེའི་ལག་ཟུང་གློག་འོད་ཕྱོགས་སུ་",
            "བརྐྱངས་པ་དང་ཆབས་ཅིག",
            "འབར་ཞུན་རིམ་གྱིས་འབར་ཚར་སོང་།",
            ""
        ],
        [
            "སྐབས་དེ་ཙམ་ཞིག་ལ་ལྗོན་སྟེང་གི་",
            "གློག་འོད་སྣ་ཚོགས་རིམ་གྱིས་མཐོ་རུ་འཕགས་ཤིང་། ",
            "ད་ནི་ཨ་སྔོན་གྱི་ཁོང་གསེང་དུ་",
            "ཁྲ་ལམ་ལམ་ཤར་བའི་སྐར་ཚོགས་ལྟ་བུ་ཞིག་ཏུ་སྣང་།",
            "སྐར་མདའ་ཞིག་གློ་བུར་མཆེད་དེ་",
            "མེ་སྟག་རིང་མོ་ཞིག་ཏུ་གྱུར་སོང་།",
            "“ཨ་ཁ། ",
            "མི་ཞིག་ཤི་སོང་།” ",
            "ཞེས་བུ་མོ་ཆུང་ཆུང་དེས་ཁེར་བཤད་།",
            "དེ་ནི་མོ་རང་ལ་སྙིང་ནས་བརྩེ་བའི་ཚེ་འདས་",
            "རྨོ་མོས་སྔོན་ཆད་མོར་འདི་ལྟར་བཤད་མྱོང་།",
            "“སྐར་མདའ་ཟགས་དུས། ",
            "ཤི་བོའི་རྣམ་ཤེས་དཀོན་མཆོག་གི་སར་འགྲོ་གི་ཡོད་པ་།",
            ""
        ],
        [
            "” །",
            "མོས་ཡང་བསྐྱར་འབར་ཞུན་རྐང་གཅིག་བསྒྲོན་པ་དང་། ",
            "ཁོ་ར་ཁོར་ཡུག་ཀུན་སླར་ཡང་འོད་ཀྱིས་ཁྱབ་།",
            "ཚེ་འདས་རྨོ་མོ་ལགས་འོད་སྣང་གི་ཀློང་དུ་བསྡད་ནས་",
            "བཀྲག་མདངས་དང་འཛུམ་མདངས། ",
            "ཧ་ཅང་ཞི་དུལ་ངང་ནས་མོར་སེམས་གཏམ་སྨྲ་བཞིན་འདུག",
            "“རྨོ་མོ་།” ཞེས་བུ་མོ་ཆུང་ཆུང་ན་རེ། ",
            "“འབར་ཞུན་འབར་ཚར་རྗེས། ",
            "ཁྱེད་ནི་དྲོད་ལམ་ལམ་གྱི་ལྕགས་ཐབ་དང་། ",
            "ཞིམ་མངར་ལྡན་པའི་ངང་ཤ་སྲེག་མ། ",
            "ཡེ་ཤུའི་འཁྲུངས་སྐར་གྱི་ལྗོན་ཤིང་ཆེས་",
            "ཡིད་དུ་འོང་བ་དེ་དག་དང་འདྲ་བར། ",
            "ཐག་རིང་ཐག་རིང་དུ་ཡལ་འགྲོ་བས། ",
            "ང་རང་ཁྱེད་དང་མཉམ་དུ་འཁྲིད་།” ",
            "དངོས་གནས་རྨོ་མོ་ལགས་",
            "རང་ཉིད་ཀྱི་གམ་དུ་ཡོད་མེད་ལ་",
            "ལྟ་འདོད་ཤིན་ཏུ་ཆེ་བས། ",
            "མོས་ལམ་སེང་འབར་ཞུན་རྐང་གཅིག་བསྒྲོན། ",
            "དེ་ལ་ཉིན་གུང་གི་ཉི་འོད་ལས་ཀྱང་",
            "ལྷག་པའི་འོད་སྣང་འཕྲོ་ཞིང་།",
            "འོད་སྣང་གི་ཀློང་དུ་རྨོ་མོ་ལགས་ཀྱི་",
            "སྐྱེ་གཟུགས་རིང་ཞིང་ཞལ་མདངས་ཧ་ཅང་།",
            ""
        ],
        [
            "རྨོ་མོ་ལགས་ཀྱིས་བུ་མོ་ཆུང་ཆུང་དེ་པང་དུ་བཟུང་སྟེ་",
            "ཁོང་གཉིས་སྟོང་བའི་དབྱིངས་སུ་",
            "ཇེ་མཐོ་ཇེ་མཐོར་འཕགས་ཤིང་། ",
            "དེའི་རྗེས་གྲང་ལྟོགས་དང་འཇིགས་སྐྲག་གང་ཡང་མེད་པར། ",
            "ཁོང་གཉིས་ཀ་ལྷ་དཀོན་མཆོག་དང་མཉམ་དུ་ཡོད་པ་།",
            "ནམ་ལངས་ཁའི་གྲང་ལྷགས་ཁྲོད་དུ། ",
            "སྡོད་ཁང་གཉིས་ཀྱི་གྲུ་ཁུག་ཅིག་ཏུ། ",
            "མཁུར་ཚོས་དམར་ཞིང་",
            "མཆུ་སྒྲོས་འཛུམ་པའི་བུ་མོ་ཆུང་ཆུང་དེ་",
            "གྱང་རྩར་བསྙེས་ནས་འགུལ་ཙམ་ཡང་མི་བྱེད་པར་འདུག",
            "མ་གཞི་ཁོ་མོ་ལོ་སར་གནམ་གང་གི་",
            "དགོང་མོར་ཙག་གིས་ཕྱིད་འདུག",
            "གྲང་ངར་གྱིས་ཁེངས་པའི་བུ་མོ་ཆུང་ཆུང་དེའི་",
            "གམ་དུ་འབར་ཞུན་བག་ཆ་འགའ་ཡོད་པ་དང་། ",
            "བག་ཆ་གཅིག་བསྒྲོན་ཚར་འདུག",
            "ཡུལ་མི་རེ་ཟུང་གིས་བཤད་།",
            ""
        ],
        [
            "དེ་ནི་ཁོ་མོས་གྲང་ངར་ཁྲོད་དུ་ཁ་ལག་སྲོ་འདོད་པ་རེད་།",
            "ཡིན་ནའང་མོའི་འདྲེན་བྱེད་ཡུལ་དུ་",
            "ཆེས་ཡིད་དུ་འོངས་པའི་ཅ་ག་དེ་དག་",
            "མངོན་པར་གྱུར་བ་སུས་ཀྱང་ཡིད་ཆེས་དཀའ་ཞིང་།",
            "ཁོ་མོས་རང་གི་རྨོ་མོ་ལགས་དང་མཉམ་དུ་",
            "གནམ་ལོ་གསར་བ་ལོངས་སུ་སྤྱད་པའི་",
            "གཟི་བརྗིད་དེ་ཡང་སུ་ཞིག་གི་",
            "བློ་ཡུལ་དུའང་འཆར་མི་སྲིད་ཨང་།",
            ""
        ]
    ]
}