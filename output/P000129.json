{
    "version": "P000129",
    "reviewed_text": [
        null,
        [
            "རྩ་བའི་བྱམས་ཆོས་སྡེ་ལྔ་པོ་བསྟན་བཅོས་དཀྱུས་གཅིག་པ་དང༌། ",
            "བཀའ་སོ་སོའི་དགོངས་པ་འགྲེལ་བ་སྟེ་",
            "ཐོག་མཐའ་གཉིས་དབུ་མ་དང་",
            "བར་པ་གསུམ་སེམས་ཙམ་གྱི་",
            "དགོངས་འགྲེལ་དུ་བཞེད་པ་དང༌། ",
            "མདོ་སྡེ་རྒྱན་ཁོ་ན་སེམས་ཙམ་གྱི་གཞུང་དང༌། ",
            "གཞན་བཞི་དབུ་མར་བཞེད་པ་དང༌། ",
            "མངོན་རྟོགས་རྒྱན་དབུ་མ་དང་གཞན་བཞི་སེམས་ཙམ་དུ་བཞེད་པ་དང༌། ",
            "ཡང་ཁ་ཅིག་གིས་ལྔ་ཀ་སེམས་ཙམ་གྱི་དགོངས་པར་གནས་པ་དང༌། ",
            "ཡང་ལྔ་ཀ་དབུ་མའི་དགོངས་པར་གནས་པར་བཞེད་པ་སོགས་ཡོད་ཅིང༌། ",
            "ཀུན་མཁྱེན་མི་ཕམ་རིན་པོ་ཆེས་",
            "མངོན་རྟོགས་རྒྱན་ནི་བཀའ་བར་པ་",
            "ཤེས་རབ་ཀྱི་ཕ་རོལ་ཏུ་ཕྱིན་པའི་དགོངས་འགྲེལ་དང༌། ",
            "རྒྱུད་བླ་མ་འཁོར་ལོ་མཐའ་མ་ངེས་དོན་",
            "བདེ་གཤེགས་སྙིང་པོ་བསྟན་པའི་མདོ་རྣམས་ཀྱི་",
            "དགོངས་འགྲེལ་ཡིན་ལ",
            "དེ་གཉིས་ཀས་མཐར་ཐུག་གི་རིགས་གཅིག་དང་",
            "ཐེག་པ་གཅིག་ཏུ་འདོད་ཅིང་",
            "དབུ་མའི་དོན་དུ་དགོངས་པ་མཐུན་པར་བཞེད་དོ་།།",
            "མདོ་སྡེ་རྒྱན་ནི་སྔ་མ་དེ་གཉིས་ཀྱིས་བཤད་བྱའི་མདོ་ལས་",
            "གཞན་པའི་མདོ་སྡེ་ཕལ་མོ་ཆེའི་",
            "དོན་ཕྱོགས་གཅིག་ཏུ་དྲིལ་བའི་དགོངས་འགྲེལ་དང༌། ",
            "དེར་རིགས་དང་ཐེག་པ་གཅིག་ཏུ་ངེས་པར་བསྟན་པ་སོགས་",
            "ཕལ་ཆེར་སེམས་ཙམ་གྱི་མདོ་སྡེའི་དགོངས་པ་གཙོ་བོར་འགྲེལ་ལོ། །",
            "འབྱེད་གཉིས་པོ་འདི་ནི་ཐེག་པ་སྤྱིའི་རྒྱ་ཆེ་བ་དང་ཟབ་མོའི་ཕྱོགས་སྟོན་པར་བྱེད་པ་ལ་",
            "ཕྱོགས་སུ་མ་ལྷུང་བར་ཐེག་པ་སྤྱིའི་དགོངས་འགྲེལ་དུ་",
            "བཤད་པ་ལ་ཉེས་པ་ཅི་ཡང་མེད་ཅིང་",
            "གཞུང་གི་བབ་དེ་ལྟར་གནས་པ་ཡིན་ཞེས་རང་ལུགས་སུ་བཞེད་ལ",
            "དེ་ལྟར་ན་མདོ་སྡེ་ཕལ་མོ་ཆེའི་དོན་སེམས་ཙམ་དུ་བཀྲལ་བའི་",
            "བསྟན་བཅོས་མདོ་སྡེ་རྒྱན་འདི་ནི་བརྗོད་དོན་ཤིན་ཏུ་རྒྱ་ཆེ་བས་",
            "འདི་ཉིད་ཀྱི་གཞུང་ཚིག་རྒྱ་བོད་ཀྱི་བསྟན་བཅོས་ཕལ་ཆེ་བའི་ཁུངས་སུ་འདྲེན་ཞིང་",
            "ཀུན་དང་འབྲེལ་ཆེ་བས། ",
            "དེ་དག་གང་ལ་ཡང་ཐོས་བསམ་གྱིས་འཇུག་པའི་",
            "ཡན་ལག་ཏུ་གཞུང་འདི་ཉིད་ཀྱི་དགོངས་དོན་དཔྱིས་ཕྱིན་པར་རྟོགས་པ་ཉིད་དགོས་ངེས་སུ་།",
            "ལྷག་པར་དུ་ཀུན་མཁྱེན་མི་བསྐྱོད་རྡོ་རྗེའི་",
            "གསུང་རྗེ་བཙུན་ངལ་གསོར་བསྟན་བཅོས་འདི་ཉིད་ཀྱི་གཞུང་ཚིག་ཁུངས་སུ་དྲངས་པ་མང་བས། ",
            "དེ་དག་ཀྱང་དགོངས་འགྲེལ་གྱི་བསྟན་བཅོས་འདི་ལྟ་བུ་ཞིག་ལ་མ་ལྟོས་པར་",
            "རང་དགར་གོ་དོན་ཁོང་དུ་ཆུད་དཀའ་བ་ནི་",
            "དེ་ཉིད་ལ་འཆད་ཉན་མཛད་པའི་དགེ་སློབ་ཐུན་མོང་གི་ཐུགས་མྱོང་གིས་།",
            "ཁྱད་པར་རང་དགོན་གྱི་བཤད་གྲྭའི་དགེ་སློབ་རྣམས་ཀྱིས་",
            "འཇམ་མགོན་མི་ཕམ་རིན་པོ་ཆེའི་གསུང་མདོ་སྡེ་རྒྱན་གྱི་",
            "རྣམ་བཤད་བདུད་རྩིའི་དགའ་སྟོན་འདི་ཉིད་པར་སྐྲུན་ཞུས་ན་",
            ""
        ],
        null,
        [
            "རྣམ་དཀར་གྱི་བགྱི་བ་འདི་ཙམ་བགྱིས་པས་ཀྱང་",
            "འགྲོ་བ་རྣམས་ཀྱི་རྒྱུད་ལ་",
            "ཤེས་རབ་གསུམ་གྱི་སྣང་བ་བདེ་བླག་ཏུ་བསྐྱེད་ཅིང་",
            "ས་ལམ་རིམ་བགྲོད་བླ་མེད་བྱང་ཆེན་འཐོབ་པའི་རྒྱུར་གྱུར་ཅིག",
            "ཅེས་རིག་པའི་རྡོ་རྗེ་གཙུག་ལག་སློབ་གཉེར་ཁང་གི་",
            "ཡིག་གསོག་དང་རྩོམ་སྒྲིག་སྡེ་ཚན་ནས་",
            "༢༠༠༩ ཟླ་༥ ཚེས་༢༡ ཉིན། ",
            "༄༅། །ན་མོ་མཉྫུ་ཤྲཱི་ཀུ་མཱ་རཱ་བྷུ་ཏཱ་ཡ། ",
            "མཚུངས་མེད་སྟོན་པ་ཤཱཀྱའི་རྒྱལ་པོ་དང༌། །",
            " རྒྱལ་ཚབ་ས་བཅུའི་དབང་ཕྱུག་མི་ཕམ་མགོན། །",
            " དེ་ཡིས་རྗེས་བཟུང་འཕགས་པ་ཐོགས་མེད་ཞབས། །",
            " གང་གི་གསུང་སྐྱེས་མཁས་མཆོག་དབྱིག་གི་གཉེན། །",
            " དེའི་སློབ་མཆོག་གྱུར་དཔལ་ལྡན་བློ་གྲོས་བརྟན།། ",
            "དེ་ལས་རིམ་བརྒྱུད་དམ་པའི་ཚོགས་རྣམས་དང༌། །",
            " ལམ་འདིའི་བཀའ་དྲིན་དངོས་སུ་འདོམས་པ་ཡི། །",
            " བཤེས་གཉེན་རྣམས་ལ་གུས་པས་ཕྱག་བྱས་ནས། ",
            "ཐེག་མཆོག་ཆོས་ཀྱི་དགའ་སྟོན་འགྲོ་ཀུན་ལ།། ",
            "རབ་བཀྱེ་རྒྱལ་ཚབ་ཆེན་པོའི་གསུང་རབ་འདིར། །",
            " གཅིག་ཏུ་གུས་ཤིང་གཞན་ལ་ཕན་པའི་བློས། །",
            " རྣམ་བཤད་ཐེག་མཆོག་བདུད་རྩིའི་དགའ་སྟོན་སྤྲོ། །",
            " དེ་ཡང་ཤིང་རྟ་ཆེན་པོ་ཐོགས་མེད་ཀྱིས་",
            "ཆོས་ཀྱི་རྒྱུན་གྱི་ཏིང་ངེ་འཛིན་བརྙེས་།",
            "དགའ་ལྡན་ཆོས་ཀྱི་ཕོ་བྲང་དུ",
            "་རྒྱལ་ཚབ་མི་ཕམ་མགོན་པོའི་ཞལ་ནས་",
            "དངོས་སུ་ནོད་པའི་བྱམས་ཆོས་སྡེ་ལྔའི་ཡ་གྱལ་",
            "ཐེག་པ་ཆེན་པོའི་མདོ་སྡེའི་རྒྱན་གྱི་གཞུང་",
            "ཁྱད་འཕགས་འདི་ཉིད་ཤིན་ཏུ་གསལ་བར་",
            "གོ་བདེ་བའི་ཚུལ་དུ་རྣམ་པར་བཤད་པ་།",
            ""
        ],
        [
            "མཚན་དོན། ",
            "འགྱུར་ཕྱག གཞུང་དོན། ",
            "མཇུག་དོན་བཞི་ལས། ",
            "དང་པོ་མཚན་དོན་ནི། ",
            "ཞེས་གསུངས་།",
            "ཆེན་པོ་བདུན་དང་ལྡན་པ་ལ་ཐེག་པ་ཆེན་པོ་ཞེས་བྱ་།",
            "ཐེག་ཆེན་མདོ་སྡེ་རྣམས་ཀྱི་དགོངས་པ་འབྱོར་བའི་",
            "དོན་ཚུལ་བླ་མེད་ལྔའི་ཚུལ་གྱིས་གསལ་བར་བྱེད་པའི་",
            "རྒྱན་དུ་གྱུར་པས་ན་བསྟན་བཅོས་འདིའི་",
            "མཚན་དུ་མདོ་སྡེ་རྒྱན་ཞེས་བྱ་ཞིང༌",
            "དེ་ཡང་ཚིགས་སུ་བཅད་པའི་དབྱངས་ཀྱིས་བརྗོད་པས་ན་",
            "ཚིག་ལེའུར་བྱས་པ་ཞེས་སོ།། ",
            "གཉིས་པ་འགྱུར་ཕྱག་ནི། ",
            "ཞེས་གསུངས་།",
            "ལོ་ཆེན་སྐ་བ་དཔལ་བརྩེགས་ཀྱིས་གཞུང་འདི་",
            "བོད་སྐད་དུ་སྒྱུར་བའི་ཐོག་མར། ",
            "སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་",
            "ཕྱག་འཚལ་ལོ་ཞེས་འགྱུར་ཕྱག་མཛད་པའོ།།",
            ""
        ],
        null,
        [
            "གཟུགས་རྒྱན་རང་བཞིན་ཡོན་ཏན་ལྡན་པ་མེ་ལོང་ནང་སོང་ན།། ",
            "མཐོང་བའི་དབང་གིས་མི་རྣམས་རབ་ཏུ་དགའ་བའི་མཆོག་སྐྱེད་པ། །",
            " དེ་བཞིན་ལེགས་གསུངས་རྟག་ཏུ་རང་བཞིན་ཡོན་ཏན་ལྡན་པ་ཡི། ། ",
            "ཆོས་ཀྱང་དོན་རྣམས་ཕྱེ་བས་མཁས་རྣམས་འདི་ན་དགའ་མཆོག་སྐྱེད།། ",
            "ཅེས་ཚིགས་བཅད་གསུམ་གྱིས་བསྟན་།",
            "བྱེད་པ་པོ་ཐེག་པ་ཆེན་པོའི་མདོ་སྡེའི་དོན་ཤེས་པ་དང༌། ",
            "དོན་དེ་གཞན་ལ་སྟོན་པར་རབ་ཏུ་",
            "བྱེད་པ་ངག་དང་ཚིག་རྣམས་དྲི་མེད་པས། ",
            "དགོས་པ་སེམས་ཅན་ཐམས་ཅད་སྡུག་བསྔལ་ལས་བསྒྲལ་བའི་ཕྱིར། ",
            "རྒྱུ་སྙིང་རྗེ་དེ་ཡི་བདག་ཉིད་རྣམས་སྡུག་བསྔལ་བའི་འགྲོ་ལ་",
            "སྙིང་རྗེ་ཆེན་པོ་ལས། ",
            "ཐབས་གང་སྟོན་ན་",
            "ཐེག་པ་མཆོག་གི་རྣམ་པ་བསྟན་པའི་ཆོས་ཀྱིའོ། །",
            "གང་ཟག་སུ་ལ་།",
            ""
        ],
        null,
        [
            "སྐབས་འདིར་འབྱོར་བའི་དོན་ཚུལ་ལྔའི་སྒོ་ནས་",
            "ཐེག་པ་ཆེན་པོའི་མདོ་སྡེའི་དགོངས་དོན་གསལ་བར་བྱེད་པའི་ཕྱིར",
            "་མདོ་སྡེའི་རྒྱན་ཞེས་བྱ་བ་ཡིན་པས། ",
            "དེ་ལྔའི་དོན་ཇི་ལྟ་བུ་ཡིན་པ་ལེགས་པར་ངོས་ཟིན་པ་ནི་",
            "བསྟན་བཅོས་འདིའི་དབུ་ཞབས་ཀྱི་",
            "དོན་བསྡུས་པའི་གནད་ཡིན་པས་འོག་ཏུ་འཆད་པར་བྱའོ།། ",
            "སྐབས་འདིར་བདག་ཉིད་ཆེན་པོ་བློ་གྲོས་བརྟན་པའི་འགྲེལ་བར་འདི་ལྟར་གསུངས་།",
            "བསྟན་བཅོས་འདིས་བྱང་ཆུབ་སེམས་དཔའི་",
            "སྤྱོད་པ་ཟབ་ཅིང་རྒྱ་ཆེ་བ་ཐམས་ཅད་གསལ་བར་བྱེད་པ་ཡིན་།",
            "བྱང་ཆུབ་སེམས་དཔའི་སྤྱོད་པ་མདོར་བསྡུ་ན་གསུམ་།",
            "གང་ལ་སློབ་པ། ",
            "ཇི་ལྟར་སློབ་པ། ",
            "གང་དག་གིས་སློབ་པ་གསུམ་ལས། ",
            "དང་པོ་གནས་བདུན་གྱིས་བསྡུས་།",
            "རང་དོན་དང༌། ",
            "གཞན་དོན་དང༌། ",
            "དེ་ཁོ་ན་ཉིད་དང༌། ",
            "མཐུ་དང༌། ",
            "བདག་གིས་སངས་རྒྱས་ཀྱི་ཆོས་ཡོངས་སུ་སྨིན་པ་དང༌། ",
            "སེམས་ཅན་ཡོངས་སུ་སྨིན་པ་དང༌། ",
            "བླ་མེད་རྫོགས་བྱང་ལ་སློབ་པ་སྟེ་དེ་ལྟར་བདུན་ནོ།།",
            ""
        ],
        [
            "ཇི་ལྟར་བསླབ་པར་བྱ་བ་།",
            "ཐོག་མར་ཐེག་ཆེན་གྱི་ཆོས་ལ་མོས་པ་མང་བར་བྱ་བ་དང༌། ",
            "ཆོས་འཚོལ་བ་དང༌། ",
            "ཆོས་སྟོན་པ་དང༌། ",
            "ཆོས་དང་མཐུན་པའི་ཆོས་བསྒྲུབ་པ། ",
            "ཡང་དག་པའི་གདམས་ངག་དང་",
            "རྗེས་སུ་བསྟན་པ་ལ་གནས་པ། ",
            "ལུས་ངག་ཡིད་ཀྱི་ལས་ཐབས་ཀྱིས་ཟིན་པར་བྱ་བ་སྟེ་",
            "རྣམ་པ་དྲུག་གི་ཚུལ་གྱིས་སོ།།",
            "གང་དག་གིས་སློབ་པ་ནི་",
            "བྱང་ཆུབ་སེམས་དཔའ་སྟེ་དེའི་བྱེ་བྲག་བསྡུ་ན་བཅུ་།",
            "རིགས་ལ་གནས་པ་དང༌། ",
            "ཞུགས་པ་དང༌། ",
            "བསམ་པ་མ་དག་པ་དང༌། ",
            "བསམ་པ་དག་པ་དང༌། ",
            "བསམ་པ་ཡོངས་སུ་མ་སྨིན་པ་དང༌། ",
            "བསམ་པ་ཡོངས་སུ་སྨིན་པ་དང༌། ",
            "ངེས་པ་མ་ཡིན་པར་རྟོགས་པ་དང༌། ",
            "ངེས་པར་རྟོགས་པ་དང༌། ",
            "སྐྱེ་བ་གཅིག་གིས་ཐོགས་པ་དང༌། ",
            "སྲིད་པ་ཐ་མ་བའོ།།",
            "བྱང་སེམས་དེ་ཐམས་ཅད་ཀྱི་མིང་",
            "བྱང་ཆུབ་སེམས་དཔའ་སེམས་དཔའ་།",
            "བློ་དང་ལྡན་པ་སོགས་གཞུང་ལྟར་རོ། །",
            "བསྟན་བཅོས་ཀྱི་ལུས་ནི་འདི་ཡིན་ནོ་ཞེས་།",
            ""
        ],
        [
            "དེ་ཡང་དོན་ཤེས་དོན་སྟོན་སོགས་ཀྱི་ཚིགས་བཅད་གཉིས་སོ།།",
            "བརྡ་སྤྲོད་པའི་སྒྲའི་གཙུག་ལག་ལས་",
            "རྣམ་དབྱེ་བདུན་བཤད་པ་དང་མཚུངས་པར། ",
            "བྱེད་པ་པོ་དང༌། ",
            "ལས་དང༌། ",
            "བྱེད་པ་དང༌། ",
            "དེའི་ཕྱིར་དང༌། ",
            "རྒྱུའི་དོན་དང༌། ",
            "ཡན་ལག་གི་དོན་དང༌། ",
            "ཆེད་ཀྱི་དོན་ཏེ་བདུན་པོས་",
            "རིམ་པ་བཤད་ཚུལ་གསུངས་པ་འདིར། ",
            "དེའི་ཕྱིར་ཞེས་པ་དེའི་ཆེད་དུ་",
            "ཞེས་པ་རྣམ་དབྱེ་བཞི་པ་ཆེད་དོན་གྱི་མིང་།",
            "སྒྲའི་གཞུང་ལས་སྦྱིན་པ་ཞེས་ཀྱང་བཤད་།",
            "གང་གི་ཆེད་དུ་སྦྱིན་པ་དེ་ཆེད་དོན་གྱི་མིང་དུ་བརྗོད་དོ།།",
            "རྒྱུའི་དོན་ཞེས་པ་འབྱུང་ཁུངས་ཀྱི་དོན་དང༌། ",
            "ཡན་ལག་གི་དོན་ཞེས་པ་དྲུག་པ་འབྲེལ་སྒྲའི་མིང་།",
            "སྒྲའི་གཞུང་ཁ་ཅིག་ལས། ",
            "ཧསྟི་ཞེས་པ་ལག་པའམ་ཡན་ལག་མཚོན་བྱེད་།",
            ""
        ],
        [
            "མཆོད་སྦྱིན་གྱི་ལག་པ་ལྟ་བུ་དང༌། ",
            "ཆེད་ཀྱི་དོན་ཞེས་པ་སྐབས་འདིར་",
            "རྣམ་དབྱེ་བཞི་པ་ཆེད་དོན་མ་ཡིན་གྱི་",
            "ཐེག་ཆེན་གྱི་གང་ཟག་གི་ཆེད་དུ་ཡིན་པས་",
            "གང་ཟག་དེ་ལ་བརྟེན་པ་རྟེན་གནས་ཀྱི་དོན་ཅན་ཡིན་ཏེ",
            "སྒྲའི་གཞུང་འགར་རྣམ་དབྱེ་བདུན་པའི་མིང་དུ་མིཏྟ་སཔྟ་ཞེས་",
            "མཚན་མ་བདུན་པར་བརྗོད་པ་དེ་ཡིན་ནོ།།",
            "དེ་ལ་ལས་སུ་བྱ་བའི་དོན་ཅན་གཙོ་ཆེར་བྱས་ནས་",
            "འགྲེལ་ཆེན་ལས་འདི་ལྟར་བཤད་དེ་",
            "བྱེད་པ་པོའམ་ཆོས་ཀྱི་ངོ་བོ་གང་ཞིག་རྒྱན་པར་བྱེད་ཅེ་ན",
            "དོན་ཤེས་ཞེས་པས་ཐེག་པ་ཆེན་པོའི་མདོ་སྡེ་ནི་",
            "བརྒྱན་བྱའི་ངོ་བོའམ་གཞིའོ།།",
            ""
        ],
        [
            "ཇི་ལྟར་ན་བསྟན་བཅོས་འདིས་",
            "ཐེག་ཆེན་མདོ་སྡེ་རྣམས་ཀྱི་དོན་",
            "ཤེས་པར་བྱེད་པའི་ཚུལ་གྱིས་བརྒྱན་ཏོ།།",
            "ལས་སུ་བྱ་བ་མདོ་སྡེ་གང་དེ་ལ་",
            "བསྟན་བཅོས་འདིས་ཇི་ལྟར་བརྒྱན་པའི་བྱ་བ་འཇུག་།",
            "དེའི་དོན་འདིས་སྟོན་པར་བྱེད་པས་སོ།།",
            "བྱེད་པ་གང་གིས་།",
            "ངག་དང་ཚིག་དྲི་མེད་པས་སོ།།",
            "དེ་ལྟར་རྒྱན་པར་བྱེད་པ་དེ་ཅི་ཞིག་གི་ཆེད་དུ་ཡིན་།",
            ""
        ],
        [
            "སྡུག་བསྔལ་བསྒྲལ་ཕྱིར་ཞེས་སོ།།",
            "དེ་རྒྱུ་ཅི་ལས་བྱུང་།",
            "དེ་ཡི་བདག་ཉིད་སྡུག་བསྔལ་འགྲོ་ལ་སྙིང་རྗེ་ལས་ཞེས་སོ།།",
            "དེ་གང་སུ་དང་འབྲེལ་ཞེ་།",
            "ཐེག་མཆོག་བསྟན་པའི་ཆོས་ཀྱི་ཞེས་",
            "བསྟན་བཅོས་འདི་ཐེག་པ་ཆེན་པོའི་བཀའ་དང་",
            "ཡན་ལག་ཅན་དང་ཡན་ལག་ལྟ་བུར་འབྲེལ་བར་སྟོན་ནོ།།",
            "དེ་གང་ཟག་གང་ལ་བརྟེན་པ་ཡིན་ཞེ་།",
            ""
        ],
        [
            "རྣམ་པ་དེ་ཡིས་འགྲོ་བའི་སེམས་ཅན་ལ།།",
            "ཞེས་ཐེག་པ་ཆེན་པོའི་གང་ཟག་གི་ཆེད་དོན་ཡིན་པས་",
            "དེ་ཡི་རྒྱུད་ལ་བརྟེན་པ་སྟེ་ཤིང་ལ་བྱ་བཞིན་ནོ།།",
            "འགྲེལ་ཆེན་ལས་གསུངས་པ་གོ་དཀའ་བར་སྣང་བས་",
            "འདིར་གནད་གསལ་བར་མདོར་བསྡུས་ཏེ་བརྗོད་པའོ།།",
            "ཡང་སྒྲ་བྱེད་པ་སྒྲུབ་པ་གཙོ་ཆེ་བའི་དབང་དུ་བྱས་ཏེ་བཤད་།",
            "གང་གིས་བསྟན་བཅོས་འདི་",
            "རྩོམ་པའི་བྱེད་པ་པོ་ནི། ",
            "དོན་ཤེས་ཞེས་པས་བསྟན་ཏེ་",
            "ཐེག་པ་ཆེན་པོའི་མདོ་སྡེ་མཐའ་དག་གི་དགོངས་དོན་",
            "ཇི་ལྟ་བ་བཞིན་དུ་ཤེས་ཤིང་གཟིགས་པས་",
            "དོན་སོ་སོ་ཡང་དག་པར་རིག་པ་བརྙེས་པ་",
            "རྒྱལ་ཚབ་ས་བཅུའི་དབང་ཕྱུག་མི་ཕམ་མགོན་པོས་སོ།།",
            ""
        ],
        null,
        [
            "ཐེག་མཆོག་བསྟན་པའི་ཆོས་ཀྱི་ཞེས་",
            "ཐེག་ཆེན་གྱི་ཕྱོགས་སུ་གཏོགས་ཤིང་དེ་དང་འབྲེལ་ཞེས་སོ།།",
            "འདི་གང་ཟག་སུའི་ཆེད་དུ་ཡིན་ཞིང་",
            "སུའི་རྒྱུད་ལ་བརྟེན་པར་འགྱུར་བ་ཡིན་ཞེ་།",
            "ཐེག་པ་མཆོག་གི་ཆོས་ཀྱི་རྣམ་པ་དེ་ཡིས་",
            "འགྲོ་བའི་སེམས་ཅན་བྱང་ཆུབ་སེམས་དཔའ་རྣམས་ལའོ་ཞེས་ཤེས་པར་བྱའོ།།",
            "དེ་ཡང་དག་དྲི་མ་མེད་པ་མདོར་བསྡུས་ན་ཡན་ལག་བརྒྱད་དང་ལྡན་པ་།",
            "གྲོང་ཁྱེར་པ་ཞེས་པ་ཐར་པའི་གྲོང་ཁྱེར་གྱི་དབང་དུ་",
            "བྱས་པའམ་ཚིག་ཡོངས་སུ་གྲགས་པའོ།།",
            "སྙན་ཞིང་འཇེབས་པ་གདངས་སྙན་ཞིང་ཡིད་དུ་འཇེབས་པ། ",
            "རྣམ་པར་གསལ་བ་ཚིག་དང་ཡི་གེ་བཟང་བ། ",
            "རྣམ་པར་རིག་པར་བྱེད་པ། ",
            "དོན་ཤིན་ཏུ་གོ་བར་བྱེད་པ། ",
            "མཉན་པར་འོས་པ་དོན་ཆེན་པོ་",
            "དམ་པའི་ཆོས་ཀྱི་དོན་དང་ལྡན་པ་བརྟེན་པ་མེད་པ་ནི་",
            "རབ་ཏུ་དང་བ་ལྷག་པར་འཕེལ་བ། ",
            "མི་མཐུན་པ་མེད་པ་ཡིད་ལ་འབབ་ཅིང་མངོན་པར་འདོད་པ། ",
            "གཏུགས་པ་མེད་པ་ནི་ཤིན་ཏུ་རྒྱ་ཆེ་བ་ལ་",
            "མཁས་པས་མཐའ་གཏུག་ཏུ་མེད་པའོ།།",
            ""
        ],
        [
            "དེ་བརྒྱད་ཀྱི་དང་པོ་དབང་དུ་བྱ་བའི་སྒོ་ནས་སོ།།",
            "དེའི་རྗེས་ཀྱི་གཉིས་ངོ་བོའི་སྒོ་ནས་དང༌། ",
            "ལྷག་མ་ལྔ་སྦྱོར་བའི་སྒོ་ནས་ཡིན་ནོ།།",
            "ཚིག་དྲི་མ་མེད་པ་ཡང་ཡན་ལག་བརྒྱད་།",
            "ཚིག་དང་ཡི་གེའི་རིགས་པ་ནི། ",
            "མིང་ཚིག་ཡི་གེ་གོ་རིམ་བཞིན་འབྲེལ་བ་དང༌། ",
            "དོན་རིགས་པའི་ལམ་དང་ལྡན་པ་འབྲེལ་བ་ཞེས་པ་",
            "དོན་དང་འབྱོར་པའམ་དོན་སྒྲུབ་པར་བྱེད་པ། ",
            "མཐུན་པ་ཞེས་པ་དོན་ལེགས་པར་རྣམ་པར་བཤད་པ། ",
            "རུང་བ་ཞེས་པ་ཚིག་དང་ཡི་གེ་གསལ་བ། ",
            "འབྱོར་པ་ཞེས་པ་སྙིང་ལ་བབས་པ། ",
            "འཕྲོད་པ་ཞེས་པ་འཁོར་ཇི་ལྟ་བ་བཞིན་ཡིད་ལ་འཕྲོད་པ། ",
            "འཚམས་པ་ཞེས་པ་ཆོས་མཐུན་དོན་ལྡན་དུས་སུ་འཚམས་པ། ",
            "འགྲུས་སྐྱོང་གི་ཡན་ལག་གི་ཚོགས་ཞེས་པ་",
            "འགྲུས་སྐྱོང་ནི་བརྩོན་འགྲུས་ཏེ་མཁས་པར་བྱེད་ཅིང་",
            "རྟག་ཏུ་བྱེད་པ་དང་ཡན་ལག་གི་ཚོགས་ནི་",
            "ཡང་དག་པའི་ལྟ་བ་སོགས་དང་ལྡན་པ་།",
            "དེ་ལྟ་བུའི་དོན་དང་ལྡན་པའི་གཏམ་སྟོན་པའོ།།",
            "འབྱོར་པའི་དོན་ཚུལ་བླ་མེད་དཔེ་ལྔས་བསྟན་པའི་དོན་གང་ཡིན་ཞེ་།",
            ""
        ],
        [
            "སློབ་དཔོན་ཆེན་པོ་དབྱིག་གཉེན་གྱི་ཞལ་སྔ་།",
            "བསྒྲུབ་པར་བྱ་བ་དང༌། ",
            "བྱེ་བྲག་ཏུ་ཤེས་པར་བྱ་བ་དང༌། ",
            "བསམ་པར་བྱ་བ་དང༌། ",
            "བསམ་གྱིས་མི་ཁྱབ་པ་དང༌། ",
            "ཡོངས་སུ་གྲུབ་པ་རྟོགས་པའི་དོན་",
            "རང་གིས་རིག་པར་བྱ་བ་དང༌། ",
            "བྱང་ཆུབ་ཀྱི་ཕྱོགས་དང་མཐུན་པའི་ངོ་བོ་ཉིད་དོ་",
            "ཞེས་གསུངས་པ་འདི་ལྔ་ཡིན་ཀྱང༌། ",
            "མདོར་བསྡུས་ཙམ་གྱི་ཚིག་དེའི་དགོངས་པ་གང་ཡིན་ལ་",
            "སློབ་དཔོན་རྣམས་ཀྱི་བཞེད་པ་འགའ་བྱུང་སྟེ",
            "སློབ་དཔོན་བློ་གྲོས་བརྟན་པས་ནི་",
            "ཚིག་དེ་ལྔ་དངོས་པོ་ལྔ་དང་ངོ་བོ་ཉིད་གསུམ་དང་",
            "གང་ཟག་གསུམ་གྱི་དབང་དུ་བྱས་པའི་",
            "སྦྱོར་ཚུལ་གྱི་རྣམ་བཞག་གསུམ་གསུངས་པ་མདོར་བསྡུས་སུ་བརྗོད་ན",
            "དངོས་པོ་ལྔ་པོ་འདིར་ཐེག་ཆེན་གྱི་",
            "བརྗོད་བྱ་ཀུན་འདུས་པས་དེ་དང་སྦྱར་ན་དངོས་པོ་ལྔ་ནི། ",
            "མིང་དང༌། ",
            "རྒྱུ་མཚན་དང༌། ",
            "རྣམ་པར་རྟོག་པ་དང༌། ",
            "དེ་བཞིན་ཉིད་དང༌། ",
            "རྣམ་པར་མི་རྟོག་པའི་ཡེ་ཤེས་ལྔའོ།།",
            ""
        ],
        [
            "དེ་ལས་དང་པོ་ཆོས་ཐམས་ཅད་མིང་གིས་བརྗོད་པ་ལྟར་",
            "འགྲོ་བ་རྣམས་དོན་དུ་ཞེན་ཀྱང་",
            "མིང་ཙམ་ལས་བརྗོད་པ་ལྟར་",
            "དོན་གྲུབ་པར་བསྒྲུབ་པར་བྱ་བ་དང༌། ",
            "རྒྱུ་མཚན་ནི་མིང་དུ་གདགས་པའི་",
            "རྒྱུ་མཚན་གཞན་དབང་གི་གཟུང་ཆར་སྣང་བ་རྣམས་ཡིན་ལ",
            "དེ་སེམས་ཀྱི་དབང་གིས་སྣང་བའི་རྟེན་འབྲེལ་དུ་",
            "བྱེ་བྲག་ཏུ་ཤེས་པར་བྱ་བ་ཡིན་ནོ།།",
            "རྣམ་རྟོག་ནི་སེམས་སེམས་བྱུང་གི་",
            "རྣམ་པ་འཛིན་ཆར་སྣང་བ་།",
            "རྣམ་ཤེས་ཚོགས་བརྒྱད་གཞན་དབང་དངོས་སོ།།",
            "དེའི་རང་བཞིན་གཏན་ལ་འབེབ་པའི་ཚུལ་གྱིས་བསམ་པར་བྱ་བ་ཡིན་ནོ།།",
            "དེ་གསུམ་དཔེ་སྔ་མ་གསུམ་དང་རིམ་པར་སྦྱར་རོ། །",
            "དེ་བཞིན་ཉིད་ཡོངས་གྲུབ་།",
            ""
        ],
        [
            "དེ་ནི་སོ་སོ་རང་རིག་མེད་པས་",
            "བསམ་གྱིས་མི་ཁྱབ་པ་ཡིན་།",
            "ས་དང་པོར་དེ་བཞིན་ཉིད་མངོན་དུ་རྟོགས་ཚེ་",
            "བྱང་ཆུབ་ཐོབ་པར་ངེས་པའི་འཕྲིན་ཡིག་ལེགས་པ་ཐོས་པ་ལྟར་དགའ་བ་བསྐྱེད་དོ།།",
            "རྣམ་པར་མི་རྟོག་པའི་ཡེ་ཤེས་གཙོ་བོར་གྱུར་པའི་",
            "བྱང་ཆུབ་ཕྱོགས་མཐུན་གྱི་ཆོས་རྣམས་ནི་དཔེ་ལྔ་པས་བསྟན་བྱར་བཞེད་།",
            "ཐེག་བསྡུས་ལས། ",
            "ཡོངས་གྲུབ་ཅི་ལྟ་བུ་ཞེ་ན་རྣམ་པར་བྱང་བའི་ཆོས་བཞིས་ཤེས་པར་བྱ་།",
            "རང་བཞིན་གྱི་རྣམ་བྱང་དེ་བཞིན་ཉིད། ",
            "དྲི་མ་བྲལ་བའི་རྣམ་བྱང་དེ་བཞིན་ཉིད་",
            "དེ་སྒྲིབ་པ་ཐམས་ཅད་དང་བྲལ་བ། ",
            "དེ་འཐོབ་བྱེད་ལམ་གྱི་རྣམ་བྱང་བྱང་ཆུབ་ཕྱོགས་མཐུན་གྱི་",
            "ཆོས་དེ་སྐྱེད་བྱེད་དམིགས་པ་རྣམ་པར་བྱང་བ་ནི་",
            "ཐེག་པ་ཆེན་པོའི་ཆོས་སོ་ཞེས་གསུངས་པ་ལྟ་བུའོ།།",
            "ངོ་བོ་ཉིད་གསུམ་གྱི་ཀུན་བཏགས་མེད་པར་བསྒྲུབ་།",
            ""
        ],
        [
            "གཞན་དབང་ལ་ཀུན་བྱང་གི་རྟེན་འབྲེལ་དང༌། ",
            "གཞན་དབང་ལ་ངོ་བོ་ཉིད་དང༌། ",
            "ཡོངས་གྲུབ་ལ་འགྱུར་མེད་ཡོངས་གྲུབ་དང༌། ",
            "ཕྱིན་ཅི་མ་ལོག་པའི་ཡོངས་གྲུབ་བཞི་བྱེ་བྲག་ཏུ་",
            "ཤེས་པར་བྱ་བ་སོགས་བཞི་དང་སྦྱར་བར་མཛད་དོ།།",
            "གང་ཟག་གི་དབང་དུ་བྱས་ན་",
            "མི་ཤེས་པ་དང་ཐེ་ཚོམ་ཅན་དང་ལོག་ཤེས་ཅན་ལ་ལྟོས་ཏེ་",
            "དང་པོར་ཐེག་ཆེན་བཀའ་བསྒྲུབ་ཚུལ་སོགས་གསུངས་ཀྱང་",
            "འདིར་མང་དོགས་ནས་མ་བརྗོད་དོ།།",
            "སློབ་དཔོན་ཛྙཱ་ན་ཤྲཱིས་བསྒྲུབ་པར་བྱ་བ་སོགས་ཀྱི་",
            "དོན་མིང་རྒྱུ་མཚན་སོགས་ལྔ་ལ་སྦྱར་བ་མི་འཐད་པར་བསྟན་ནས་",
            "རང་ལུགས་དོན་ཚུལ་ལྔ་པོ་",
            "གོང་མ་དོན་ཤེས་དོན་སྟོན་སོགས་ཀྱི་ཚིག་དང་སྦྱར་བ་དང༌། ",
            "འོག་མ་ཐེག་ཆེན་བཀའ་སྒྲུབ་སོགས་དང་",
            "སྦྱར་བ་གཉིས་ལས་འོག་མ་འདི་དབྱིག་གཉེན་གྱིས་བཞེད་པ་ཡིན་ཏེ",
            ""
        ],
        [
            "བསྒྲུབ་པར་བྱ་བ་ཐེག་ཆེན་བཀར་སྒྲུབ་པ་དང༌། ",
            "སེམས་སྐྱེད་ཀྱི་ཡུལ་སྐྱབས་འགྲོ་མཆོག་ཏུ་སྒྲུབ་པ་དང༌། ",
            "ཉེར་ལེན་གྱི་རྒྱུ་ཐེག་ཆེན་གྱི་རིགས་སྒྲུབ་པ་གསུམ། ",
            "བྱེ་བྲག་ཏུ་ཤེས་བྱ་སེམས་བསྐྱེད་དང་དོན་གཉིས་སྒྲུབ་པ་གཉིས། ",
            "བསམ་བྱ་ཟབ་པ་དང་རྒྱ་ཆེ་བའི་དེ་ཁོ་ན་ཉིད་གཉིས་ལས་",
            "འདིར་ཟབ་པ་བསམ་གྱིས་མི་ཁྱབ་པ་མཐུ་ཡོངས་སྨིན་གཉིས། ",
            "ཡོངས་སུ་གྲུབ་པ་བྱང་ཆུབ་བོ། །",
            "དེ་ལྟར་ཡིན་པའི་ཤེས་བྱེད་ནི་",
            "སྒྲུབ་པའི་སྐབས་ཀྱི་ཞེས་དང་རིན་པོ་ཆེའི་སྣོད་ནི་",
            "ཕྱེ་བ་ལྟར་ཞེས་པའི་གཞུང་ཚིག་གིས་སོ།།",
            "བསྡོམས་ཀྱང་དེ་ལྟར་བསྟན་ཏོ།།",
            "དེས་ཇི་ལྟར་བསླབ་པ་མོས་པ་ནས་གདམས་ངག་རྗེས་བསྟན་བར་རོ། །",
            "སྔ་མའི་འགྲོས་ཀྱིས་ཐེག་ཆེན་བཀར་སྒྲུབ་པས་མོས་པ་ནས་སྒྲུབ་པའི་བར་དང༌། ",
            "བྱེ་བྲག་ཤེས་བྱ་གདམས་ངག་རྗེས་།",
            "བསམ་བྱ་རྒྱ་ཆེ་བའི་ཐབས་མཁས་ནི་བསྡུ་དངོས། ",
            "ཕར་ཕྱིན། ",
            "ཚད་མེད་མཆོད་རྟེན་སོགས་དང༌། ",
            "ལམ་བྱང་ཕྱོགས། ",
            "བསམ་གྱིས་མི་ཁྱབ་པ་ཡོན་ཏན། ",
            "ཡོངས་སུ་སྒྲུབ་པ་རྟོགས་པའི་དོན་མཐར་ཐུག་གི་སྐབས་སོ་",
            "ཞེས་གསུངས་པ་དེ་དག་གང་ཡང་མཁས་མཆོག་རྣམས་ཀྱི་ལེགས་བཤད་ཡིན་མོད། ",
            "འོན་ཀྱང་བསྟན་བཅོས་འདིའི་གཞུང་དོན་ཡོངས་རྫོགས་ལ་",
            "སྦྱར་བཏུབ་ཅིང་གོ་བདེ་བའི་དབང་དུ་བྱས་ན",
            "བསྒྲུབ་པར་བྱ་བ་ནི་ཐེག་པ་ཆེན་པོ་བཀར་བསྒྲུབས་པས་",
            "གསེར་བརྡུངས་ཏེ་རྒྱན་ཉིད་དུ་བསྒྲུབ་པ་ལྟར་",
            "དེ་བཀའ་ཉིད་དུ་མ་རྟོགས་ལོག་རྟོག་ཐེ་ཚོམ་དང་བྲལ་ཏེ་",
            "ཐེག་ཆེན་ལ་ལོངས་སྤྱོད་པའི་དགའ་བ་བསྐྱེད་དོ།།",
            ""
        ],
        [
            "བྱེ་བྲག་ཏུ་ཤེས་པར་བྱ་བ་ནི་",
            "ཐེག་པ་ཆེན་པོའི་ཁྱད་ཆོས་།",
            "གང་ཞེ་ན་སྐྱབས་འགྲོ་ནས་སྒྲུབ་པའི་བར་རོ། །",
            "དེ་ཡང་ཉན་ཐོས་རྣམས་ལའང་",
            "མཆོག་གསུམ་ལ་སྐྱབས་སུ་འགྲོ་བ་དང༌། ",
            "ཐེག་དམན་གྱི་རིགས་དང་ལྡན་པ་དང༌། ",
            "རང་དོན་ཞི་བདེའི་གོ་འཕང་དུ་སེམས་བསྐྱེད་པ། ",
            "ལམ་བསླབ་པ་གསུམ་སྒྲུབ་པ་ཙམ་",
            "ཡོད་མོད་ཐེག་དམན་དེ་དག་གི་དམན་ལ་",
            "ཐེག་ཆེན་པས་ཁྱད་པར་འཕགས་ཚུལ་གྱི་བྱེ་བྲག་ཤེས་པས་",
            "ཐེག་ཆེན་གྱི་ལམ་ལ་སྤྲོ་བ་ལྷག་པར་རྙེད་པའི་ཕྱིར་",
            "པད་མ་ཟླུམ་པ་ཁ་ཕྱེ་བ་ལྟར་བློ་ཐེག་ཆེན་ལ་",
            "ཕྱོགས་པའི་དགའ་བ་བསྐྱེད་དོ།།",
            "དེ་ལྟར་ཐེག་པ་ཆེ་ཆུང་གི་བྱེ་བྲག་ཤེས་ནས་",
            "ཐེག་པ་ཆེན་པོ་ལ་འཇུག་པ་དེས་བསམ་པར་བྱ་བ་ནི། ",
            "ཐེག་པ་ཆེན་པོ་ནས་བསྟན་པའི་དེ་ཁོ་ན་ཉིད་ཀྱི་དོན་དང༌། ",
            "ཐེག་ཆེན་བྱང་ཆུབ་སེམས་དཔའི་རྫུ་འཕྲུལ་གྱི་མཐུ་དང༌། ",
            "དབང་པོ་ཡོངས་སུ་སྨིན་པའི་ཚུལ་ལ་བསམ་པས་",
            "དེ་ཁོ་ན་ཉིད་ཀྱི་དོན་ལ་ངེས་པ་རྙེད་པ་དང༌། ",
            "བྱང་ཆུབ་སེམས་དཔའི་དོན་གཉིས་སྒྲུབ་ནུས་པའི་མཐུ་དང༌། ",
            "དེ་འགྲུབ་བྱེད་དབང་པོ་ཡོངས་སུ་སྨིན་པའི་ཐབས་ལ་",
            "རང་ཉིད་འཇུག་པར་འགྱུར་ཏེ་",
            "ཟས་གཡོས་ལེགས་ཟ་བ་བཞིན་དུ་",
            "གང་ཟག་དེ་ཡང་དེ་ཁོ་ན་ཉིད་ཤེས་པ་དང༌། ",
            "མཐུ་ཆེན་པོ་སྒྲུབ་པ་དང༌། ",
            "རང་གི་དབང་པོ་སྨིན་པའི་ཡོན་ཏན་ཅི་རིགས་",
            "ཐོབ་པ་ཉམས་སུ་མྱོང་བའི་དཀའ་བ་བསྐྱེད་པས་སོ།།",
            ""
        ],
        [
            "བསམ་གྱིས་མི་ཁྱབ་པ་ནི་བྱང་ཆུབ་ཡིན་ཏེ་",
            "སྤྱིར་དེ་ཁོ་ན་ཉིད་ཀྱང་སོ་སོ་རང་རིག་པ་མེད་པས་",
            "ཇི་ལྟ་བ་བཞིན་དུ་བསམ་གྱིས་མི་ཁྱབ་པ་ཡིན་ཡང་",
            "སྤྱིར་མཚན་ཙམ་གྱི་སྒོ་ནས་ཐོས་བསམ་གྱིས་",
            "བསམ་པར་བྱ་བ་ཡིན་པར་འགལ་བ་མེད་ལ",
            "དེ་བཞིན་དུ་བསམ་གྱིས་མི་ཁྱབ་པ་བཞི་གསུངས་པའི་",
            "ཡ་གྱལ་སངས་རྒྱས་ཀྱི་ཕྲིན་ལས་སོགས་བསམ་གྱིས་མི་ཁྱབ་པ་ནི་",
            "བསམ་གྱིས་མི་ཁྱབ་པ་རྣམས་ཀྱི་ནང་ནའང་",
            "དེ་བས་ཆེས་ལྷག་པ་མེད་པ་ཡིན་ཡང༌། ",
            "འདིར་བྱང་ཆུབ་དེའི་རང་བཞིན་གཏན་ལ་ཕབ་པས་",
            "བསམ་གྱིས་མི་ཁྱབ་པའི་བྱང་ཆུབ་དེ་ལྟ་བུ་ཡང་",
            "ད་ལྟ་དེའི་ཡོན་ཏན་གྱི་ཆ་ཤས་ཙམ་",
            "མངོན་དུ་མ་གྱུར་ཀྱང་ཐེག་པ་ཆེན་པོའི་ལམ་ལ་ཞུགས་ན་",
            "དེ་ནམ་ཞིག་འཐོབ་རུང་བར་ཤེས་པ་ནི་",
            "འཕྲིན་ཡིག་ལེགས་པར་ཐོས་པའམ་མཐོང་བའང་།",
            "རྒྱལ་པོ་སོགས་ཀྱི་འཕྲིན་ཡིག་ལས་",
            "ཁྱོད་ལ་བྱ་དགའ་སོགས་འདི་དང་",
            "འདི་ལྟ་བུ་བྱེད་དོ་ཞེས་པའི་",
            "འཕྲིན་ཐོས་ཚེ་བྱ་དགའ་དེ་ད་ལྟ་མངོན་དུ་མ་གྱུར་ཀྱང་",
            "སླད་ནས་འཐོབ་ངེས་སོ་སྙམ་དུ་དགའ་བ་སྐྱེ་བ་བཞིན་ནོ།།",
            "དེ་ལྟར་བྱང་ཆུབ་དེ་ནི་ཡོངས་སུ་གྲུབ་པ་རྟོགས་པའི་",
            "དོན་སོ་སོ་རང་གིས་རིག་པར་བྱ་བ་ཡིན་པས་",
            "བསམ་གྱིས་མི་ཁྱབ་པ་ཡིན་།",
            ""
        ],
        [
            "དེ་ཉིད་གྲུབ་པར་བྱེད་པའི་རྒྱུ་ལམ་གྱི་",
            "ཆོས་ཐམས་ཅད་ལ་བྱང་ཆུབ་ཀྱི་ཕྱོགས་དང་",
            "མཐུན་པའི་ཆོས་ཀྱི་ངོ་བོ་ཉིད་ཅེས་བྱ་བ་ཡིན་པས་།",
            "བྱང་ཆུབ་ཀྱི་ལེའུའི་རྗེས་ཀྱི་ལེའུ་མཐའ་དག་ནི་",
            "རིན་པོ་ཆེའི་སྒྲོམ་ཁ་ཕྱེ་པའི་དཔེ་དང་སྦྱར་བར་བྱ་བ་ཡིན་ནོ།།",
            "བྱང་ཆུབ་ཀྱི་སྐབས་སུ་རིན་པོ་ཆེའི་",
            "སྒྲོམ་ཁ་ཕྱེ་བའི་དཔེ་དངོས་སུ་བསྟན་ཕྱིར། ",
            "དཔེ་འདི་བྱང་ཕྱོགས་ཀྱི་ཆོས་ལ་སྦྱར་མི་རིགས་སྙམ་།",
            "ཤིན་ཏུ་རིགས་ཏེ་ལམ་བྱང་ཆུབ་ཕྱོགས་མཐུན་གྱི་",
            "ཆོས་རྣམས་ཡོངས་སུ་རྫོགས་པའི་འབྲས་བུ་བྱང་ཆུབ་ཉིད་ཡིན་པས་",
            "དེ་ནི་རིན་པོ་ཆེའི་སྒྲོམ་ཁ་ཕྱེ་བའི་",
            "དཔེས་བསྟན་བྱ་མཐར་ཐུག་ཡིན་ཀྱང༌། ",
            "སྐབས་འདིར་བསམ་གྱིས་མི་ཁྱབ་པའི་",
            "བྱང་ཆུབ་དེ་ཐོས་བསམ་གྱིས་གཏན་ལ་འབེབས་པའི་སྐབས་ཡིན་པས་",
            "དཔེར་ན་འཕྲིན་ཡིག་ཏུ་ཁྱོད་ལ་རིན་པོ་ཆེ་དཔག་ཏུ་མེད་པས་",
            "ཡོངས་སུ་གང་བའི་སྒྲོམ་ཆེན་པོ་ཞིག་སྦྱིན་པར་བྱའོ་",
            "ཞེས་ཐོས་པ་དང་འདྲ་བའི་སྐབས་ཡིན་ཏེ",
            "མི་སློབ་ལམ་ན་སྟོབས་སོགས་ཀྱི་",
            "ཡོན་ཏན་རིན་པོ་ཆེ་མ་ཚང་བ་མེད་པས་",
            "བཀང་བའི་སྒྲོམ་ཁ་ཕྱེ་བ་ལྟར་",
            "སངས་རྒྱས་ལ་མངོན་དུ་གྱུར་པ་ཡིན་མོད་ཀྱི། ",
            "སློབ་ལམ་པའི་གང་ཟག་གིས་དེ་ལྟར་ཡིན་པ་",
            "ཤེས་པར་བྱ་བ་ཙམ་ལས་མངོན་དུ་མ་གྱུར་པས་",
            "དེའི་རང་བཞིན་ཇི་ལྟ་བ་བཞིན་བསམ་གྱིས་མི་ཁྱབ་པ་ཡིན་ཀྱང༌། ",
            "དེ་བསམ་གྱིས་མི་ཁྱབ་པར་བསམ་པར་",
            "བྱ་བ་ཡིན་པ་ཡང་འགལ་བ་མེད་དོ།།",
            "དེ་ལྟར་བླ་མེད་བྱང་ཆུབ་ལ་དམིགས་ནས་",
            ""
        ],
        [
            "དེ་འཐོབ་བྱེད་ཐོག་མར་མོས་པ་ནས་བརྩམས་ཏེ་",
            "ཟབ་ཅིང་རྒྱ་ཆེ་བའི་ལམ་མཐའ་དག་མ་ཚང་བ་མེད་པར་ཉམས་སུ་བླང་བའི་",
            "སྐབས་ན་ལམ་དང་ས་དེ་དང་དེའི་གནས་སྐབས་ཀྱི་",
            "ཡོན་ཏན་ཅི་རིགས་མངོན་དུ་གྱུར་པའི་ཚེ་།",
            "རིན་པོ་ཆེ་ཅི་རིགས་ལག་ཏུ་ཐོབ་པ་",
            "ལྟར་མངོན་དུ་གྱུར་པ་ཡིན་ཞིང་",
            "དེ་ལྟར་བྱང་སེམས་དེའི་ས་དང་",
            "ལམ་གྱི་ཡོན་ཏན་རྒྱ་ཇེ་ཆེར་འཕེལ་ནས་",
            "སངས་རྒྱས་ཀྱི་ས་ལ་ཐུག་པའི་བར་གྱི་",
            "ཡོན་ཏན་ཉམས་སུ་མྱོང་བ་ནི་",
            "རིན་པོ་ཆེའི་སྒྲོམ་ཁ་ཕྱེ་བ་མངོན་སུམ་སྤྱོད་ཡུལ་དུ་གྱུར་པ་དང་འདྲ་བ་ཡིན་པས་",
            "མོས་པ་ནས་འབྲས་ཆོས་ཀྱི་བར་དུ་བསྟན་པ་ཡིན་ནོ།།",
            "ཁ་ཅིག་འདི་སྙམ་དུ་སངས་རྒྱས་ཀྱི་གསུང་རྣམས་ནི་",
            "རང་བཞིན་གྱིས་ཚིག་དང་དོན་ཕུན་སུམ་ཚོགས་པའི་ཡོན་ཏན་དང་",
            "ལྡན་པ་ཡིན་པས་དེ་ལ་བསྟན་བཅོས་ཀྱིས་",
            "གསར་དུ་རྒྱན་པར་བྱེད་ཅི་དགོས་སྙམ་ན",
            ""
        ],
        [
            "སྐྱེས་བུ་རང་བཞིན་གྱིས་གཟུགས་བཟང་བ་ཞིག་",
            "རིན་པོ་ཆེའི་རྒྱན་སྣ་ཚོགས་ཀྱིས་མཛེས་པ་ནི་",
            "དེ་དག་ངོ་བོ་ཉིད་ཀྱིས་སམ་རང་བཞིན་གྱིས་ཡོན་ཏན་ལྡན་པ་ཡིན་མོད་ཀྱི། ",
            "དེ་ཉིད་རང་གི་ལུས་རྒྱན་དང་བཅས་པ་དེ་",
            "མེ་ལོང་དྭངས་པའི་ནང་དུ་སོན་པ་སྟེ་",
            "ཤར་བར་གྱུར་པ་དེ་མཐོང་ན",
            "རང་གི་ལུས་དང་རྒྱན་མཛེས་པའི་རྣམ་པ་དེ་ལྟ་བུ་",
            "མཐོང་བའི་དབང་གིས་མི་རྣམས་ལྷག་པར་རབ་ཏུ་",
            "དགའ་བའི་མཆོག་ཡིད་ལ་སྐྱེད་པ་དེ་བཞིན་དུ་",
            "སངས་རྒྱས་ཀྱིས་ལེགས་པར་གསུངས་པ་གང་ཞིག་",
            "ཐོག་མཐའ་བར་གསུམ་དུ་དགེ་ཞིང་",
            "ཚིག་དོན་ཕུན་སུམ་ཚོགས་པ་དང་",
            "ཚངས་སྤྱོད་ཀྱི་ཡོན་ཏན་བཞི་དང་ལྡན་པས་",
            "མཆོག་ཏུ་ཁྱད་པར་འཕགས་པའི་ཕྱིར་",
            "རྟག་ཏུ་རང་བཞིན་གྱིས་ཡོན་ཏན་ཚད་མེད་པ་དང་ལྡན་པ་།",
            "ཆོས་དེ་དག་ཀྱང་བསྟན་བཅོས་འདིས་",
            "སངས་རྒྱས་ཀྱི་གསུང་སྣ་ཚོགས་པ་རྣམས་ཀྱི་དོན་རྒྱ་ཆེན་པོ་",
            "ཕྱོགས་གཅིག་ཏུ་བསྡུས་ཤིང༌། ",
            "གོ་རིམ་ལེགས་པར་བསྒྲིགས་ཏེ་",
            "ཟབ་མོ་རྟོགས་དཀའ་བའི་ཆ་རྣམས་རབ་ཏུ་",
            "རྣམ་པར་འབྱེད་པའི་སྒོ་ནས་རྒྱལ་བའི་དགོངས་དོན་",
            "སོ་སོར་མ་ནོར་བར་རྣམ་པར་ཕྱེས་པས་ན་",
            "བློ་ལྡན་མཁས་པ་རྣམས་ཀྱང་རྒྱལ་བའི་གསུང་གི་དོན་ལ་",
            "ངེས་པ་བདེ་བླག་ཏུ་རྙེད་ནས་",
            "བསྟན་བཅོས་འདི་ཐོས་པའི་གནས་སྐབས་འདི་ན་",
            "དགའ་བ་མཆོག་ཏུ་གྱུར་པ་སྐྱེད་དེ",
            "མེ་ལོང་ནང་གི་གཟུགས་བརྙན་གྱིས་གཟུགས་བཟང་པོའི་ཡོན་ཏན་",
            "གསལ་བར་བྱེད་པ་བཞིན་ནོ།།",
            "དེའི་ཕྱིར་བསྟན་བཅོས་འདི་ནི་",
            "མདོ་སྡེ་རྣམས་ཀྱི་དགོངས་པ་གསལ་བར་བྱེད་པའི་རྒྱན་དུ་གྱུར་པ་ཡིན་ནོ།།",
            ""
        ],
        [
            "གཉིས་པ་བསྟན་བཅོས་གཞུང་གི་དོན་།",
            "བསྒྲུབ་པར་བྱ་བ་དང༌། ",
            "བྱེ་བྲག་ཏུ་ཤེས་པར་བྱ་བ། ",
            "བསམ་པར་བྱ་བ་དང༌། ",
            "བསམ་གྱིས་མི་ཁྱབ་པ་དང༌། ",
            "བྱང་ཆུབ་ཀྱི་ཕྱོགས་དང་མཐུན་པའི་ཆོས་རྣམས་ཀྱི་ངོ་བོ་ཉིད་བཤད་པ་དང་ལྔ་ལས། ",
            "དང་པོ་ཐེག་པ་ཆེན་པོ་བཀར་བསྒྲུབ་པ་།",
            "སྤྱིར་བསྟན་པ་དང༌། ",
            "བྱེ་བྲག་ཏུ་བཤད་པ་གཉིས་ལས། ",
            "དང་པོ་སྤྱིར་བསྟན་པ་ནི། ",
            "ཇི་ལྟར་བསྣམས་ན་རབ་དཀུ་ལ།། ",
            "མྱངས་ན་ཞིམ་པའི་སྨན་བཞིན་དུ། །",
            " ཆོས་ཀྱང་དེ་བཞིན་གཉིས་སུ་གནས། །",
            " དོན་དང་ཡི་གེར་ཤེས་པར་བྱ།། ",
            "ཆོས་དཀའ་རྒྱ་ཆེན་ཟབ་མོ་འདི། །",
            " རྒྱལ་པོ་བཞིན་དུ་མཉེས་པར་དཀའ།། ",
            "མཉེས་པར་བྱས་ན་དེ་བཞིན་དུ། །",
            " ཡོན་ཏན་མཆོག་གི་ནོར་སྦྱིན་བྱེད།།",
            ""
        ],
        [
            "རིན་ཆེན་རིགས་ལྡན་རིན་ཐང་མེད།། ",
            "ལྟ་མི་ཤེས་པའི་མི་མི་མགུ།། ",
            "དེ་བཞིན་མི་མཁས་ཆོས་འདི་ལ།། ",
            "བཟློག་ན་དེ་བཞིན་མགུ་བར་འགྱུར།། ",
            "ཞེས་ཚིགས་བཅད་གསུམ་གྱིས་བསྟན་།",
            "དཔེ་ཇི་ལྟར་ན་སྣར་བསྣམས་ན་",
            "དྲི་རབ་ཏུ་དཀུ་བ་སྣ་དབང་དང་",
            "འཕྲོད་དཀའ་བ་ལྟ་བུར་གྱུར་།",
            ""
        ],
        [
            "དེ་ལྕེས་མྱངས་ན་ཤིན་ཏུ་རོ་ཞིམ་ཞིང་",
            "ནད་སོགས་ཞི་བ་དང་ལུས་ལ་ཆེར་ཕན་པའི་སྨན་བཟང་པོ་བཞིན་དུ། ",
            "ཐེག་པ་ཆེན་པོའི་ཆོས་ཀྱང་རྣམ་པ་གཉིས་སུ་གནས་།",
            "གང་ཞེ་ན། ",
            "དོན་དང་ཡི་གེའི་རང་བཞིན་ཚིག་གི་རྣམ་པ་གཉིས་སོ།།",
            "དེ་ཡང་ཚིག་ཙམ་གྱི་དབང་དུ་བྱས་ན་",
            "ཐེག་ཆེན་གྱི་གཞུང་དུ་ཆོས་ཐམས་ཅད་ངོ་བོ་ཉིད་མེད་དོ་",
            "ཞེས་སོགས་དང༌། ",
            "མགོ་དང་ཡན་ལག་གཏོང་བ་སོགས་",
            "དཀའ་སྤྱད་ཆེན་པོ་གྲངས་མེད་གསུམ་གྱི་བར་དུ་",
            "སྤྱད་ཅིང་འཁོར་བར་གནས་པ་སོགས་ཐོས་པས། ",
            "དྲི་རྩུབ་ཅིང་སྣ་ལ་འཁྲི་བའམ་དཀུ་བ་ལྟ་བུའི་དབང་གིས་སྨན་ཆེན་པོ་ཞིམ་ཞིང་",
            "བཅུད་དང་ལྡན་པ་དག་འདོར་བ་ལྟར་",
            "བྱིས་པ་བློ་ཆུང་བ་དམན་པ་ལ་མོས་པ་རྣམས་སྐྲག་ནས་",
            ""
        ],
        [
            "འདོར་བ་དེ་ནི་གང་ཟག་དེའི་སྐྱོན་ཡིན་གྱི། ",
            "ཐེག་པ་ཆེན་པོའི་ཆོས་ཀྱི་སྐྱོན་མ་ཡིན་ཏེ",
            "དེའི་དོན་རིགས་པས་ཚུལ་བཞིན་ངེས་ན་",
            "ཆོས་ཐམས་ཅད་རང་གི་ངོ་བོས་སྟོང་ཡང་",
            "ཐ་སྙད་ཀྱི་རྣམ་བཞག་ཆེས་འཐད་པ་ཡིན་གྱི། ",
            "ཐ་སྙད་དུ་མེད་པར་བསྟན་པ་མ་ཡིན་པའམ་",
            "བྱིས་པ་སོ་སོའི་སྐྱེ་བོ་རྣམས་ཀྱིས་ཀུན་བཏགས་པ་ལྟར་མེད་པའི་དོན་ཡིན་གྱི། ",
            "གཞན་དབང་ཐ་སྙད་དུ་ཡོད་པ་དང་",
            "ཡོངས་གྲུབ་དོན་དམ་པ་ཡིན་པས་",
            "དེ་མེད་པར་བསྟན་པ་མ་ཡིན་ལ",
            "འཁོར་བར་གནས་ཏེ་དཀའ་བ་སྤྱད་པ་ཡང་",
            "ཐབས་ཤེས་ཁྱད་པར་ཅན་གྱི་སྒོ་ནས་",
            "དཀའ་བ་མེད་པར་སྒྲུབ་ནུས་པའི་ཕྱིར། ",
            "ཆོས་ཀྱི་དོན་ཤེས་ན་",
            "ཐེག་པ་ཆེན་པོ་ལ་ལྷག་པར་མོས་པར་འགྱུར་བའི་ཕྱིར་",
            "ཚིག་ཙམ་ལ་འཆེལ་ནས་གཏིང་མ་རྟོགས་པའི་སྒོ་ནས་",
            "སྤང་དུ་མི་རུང་བར་གདམས་པའོ།།",
            "ཡང་ཐེག་པ་ཆེན་པོའི་ལམ་ནི། ",
            "དཀའ་སྤྱད་རྒྱ་ཆེན་པོ་བཟོད་པ་དང༌། ",
            "ཚོགས་རྒྱ་ཆེན་པོ་ཚད་མེད་པ་བསག་པ་དང༌། ",
            "དུས་ཡུན་རིང་པོས་བསྒྲུབ་བྱ་ཡིན་ཡང་",
            "དེ་ཐེག་ཆེན་གྱི་ཡོན་ཏན་ཡིན་གྱི་སྐྱོན་མ་ཡིན་ཏེ",
            ""
        ],
        [
            "ཅིའི་ཕྱིར་ན། ",
            "ཐེག་ཆེན་གྱི་ཆོས་ཤིན་ཏུ་རྙེད་པར་དཀའ་བ་དང༌། ",
            "དམ་པ་མིན་པ་རྣམས་འཇུག་དཀའ་བ་ཡང་ཡིན་ཏེ་",
            "ས་དང་ཕར་ཕྱིན་སོགས་ཀྱི་རྣམ་པ་",
            "ཚད་མེད་པས་རྒྱ་ཆེན་པོར་གྱུར་པ་དང༌། ",
            "ཟབ་མོ་ཁོང་དུ་ཆུད་པར་དཀའ་བ་འདི་ནི། ",
            "དཔེར་ན་འཇིག་རྟེན་ན་རྒྱལ་པོ་ཆེན་པོ་རྣམས་བཞིན་དུ་",
            "བྱ་བ་ཆུང་ངུས་མཉེས་པར་དཀའ་སྟེ",
            "གལ་ཏེ་ཚུལ་བཞིན་མཉེས་པའི་བྱ་བ་ཆེན་པོ་བྱས་པས་",
            "རྒྱལ་པོ་དེ་མཉེས་པར་འགྱུར་ན་",
            "ནོར་དང་དབང་ཕྱུག་རྒྱ་ཆེན་པོའི་བྱ་དགའ་ཐོབ་པ་དེ་བཞིན་དུ། ",
            "ཐེག་ཆེན་འདི་དམན་པའི་གང་ཟག་གིས་འགྲུབ་པར་དཀའ་ཡང༌། ",
            "ཐབས་དང་ཤེས་རབ་ཟུང་དུ་འབྲེལ་བས་",
            "བསྒྲུབས་པར་བྱས་ན་",
            "ཡོན་ཏན་མཆོག་གི་ནོར་སྟོབས་བཅུ་མི་འཇིགས་བཞི་སོགས་",
            "ནམ་ཡང་མི་ཟད་པ་སྦྱིན་པར་བྱེད་དོ།།",
            "ཡང་ཐེག་པ་ཆེན་པོའི་ཆོས་ནི་",
            "ཡོན་ཏན་མཆོག་དང་ལྡན་ན་",
            ""
        ],
        [
            "ཡང་གང་ཟག་ཤེས་རབ་དང་མོས་པ་དམན་པས་",
            "དེ་མི་ཤེས་པའི་དཔེ་ནི། ",
            "རིན་ཆེན་མཆོག་གི་རིགས་དང་ལྡན་པ་",
            "རིན་ཐང་གཞལ་དུ་མེད་པ་ཡིན་ཡང་",
            "དེའི་རྒྱུས་མི་ཤེས་པའི་སྐྱེ་བོ་མ་རབས་ཀྱི་ལག་ཏུ་སོན་ན་",
            "དེའི་ངང་ཚུལ་ལྟ་མི་ཤེས་པའི་ཕྱིར་",
            "བ་ལང་རྫི་སོགས་མི་དམན་པ་རྣམས་མི་མགུ་སྟེ་",
            "འདིས་ཅི་བྱ་སྙམ་དུ་འདོར་རོ། །",
            "དེ་བཞིན་མི་མཁས་པའི་གང་ཟག་རྣམས་ཀྱང་",
            "ཆོས་འདི་ལ་མགུ་བ་དང་ངོ་མཚར་དུ་མི་འཛིན་ལ་",
            "དེ་ལས་ལྡོག་སྟེ་",
            "མཁས་ཤིང་མོས་པ་རྒྱ་ཆེན་པོ་དང་ལྡན་ན",
            "རིན་པོ་ཆེའི་རྒྱུས་ཤེས་པ་རྣམས་",
            "རིན་ཆེན་མཆོག་ལ་དགའ་བ་དེ་བཞིན་དུ་",
            "ཐེག་པ་ཆེན་པོ་འདི་ལ་ཡིད་ཤིན་ཏུ་མགུ་ཞིང་",
            ""
        ],
        [
            "དོན་དུ་གཉེར་བར་འགྱུར་རོ། །",
            "ཐེག་པ་ཆེན་པོ་མདོ་སྡེའི་རྒྱན་ལས་",
            "ལེའུ་དང་པོའི་རྣམ་པར་བཤད་པའོ།།།། ",
            "གཉིས་པ་ཐེག་ཆེན་བཀར་བསྒྲུབ་པའི་",
            "རྣམ་གྲངས་བྱེ་བྲག་ཏུ་བཤད་པ་།",
            "ལོག་པར་རྟོག་པ་ཟློག་བྱེད་ཀྱི་",
            "རིགས་པའི་རྣམ་གྲངས་བསྟན་པ་དང༌། ",
            "ཐེག་ཆེན་ལ་ལོག་པར་འཛིན་པ་སྤོང་བར་གདམས་པ་གཉིས་ལས། ",
            "དང་པོ་ལོག་རྟོག་ཟློག་བྱེད་ཀྱི་རིགས་པའི་རྣམ་གྲངས་བསྟན་པ་ནི། ",
            "སྔར་ལུང་མ་བསྟན་ལྷན་ཅིག་བྱུང༌།། ",
            "སྤྱོད་ཡུལ་མ་ཡིན་གྲུབ་པ་དང༌། །",
            " ཡོད་དང་མེད་ན་ཡོད་མེད་དང༌། །",
            " གཉེན་པོ་དང་ནི་སྒྲ་གཞན་ཕྱིར། ། ",
            "སངས་རྒྱས་རྣམས་ནི་མངོན་སུམ་སྤྱན། །",
            " བསྟན་པ་དག་ཀྱང་སྲུང་བར་མཛད།། ",
            "དུས་ལའང་ཡེ་ཤེས་མ་བསྒྲིབས་པས། ། ",
            "དེ་ཕྱིར་བཏང་སྙོམས་མི་རུང་ངོ༌།།",
            ""
        ],
        [
            "མ་ཚང་བ་དང་འགལ་བ་དང༌། །",
            " ཐབས་མིན་དེ་ལྟར་མ་བསྟན་ཕྱིར། །",
            " ཉན་ཐོས་ཀྱི་ནི་ཐེག་པ་འདི། །",
            " ཐེག་ཆེན་ཆོས་ཤེས་བྱ་བ་མིན།། ",
            "བསམ་པ་དང་ནི་བསྟན་པ་དང༌། །",
            " སྦྱོར་བ་དང་ནི་རྟེན་པ་དང༌། །",
            " དུས་འགལ་ཕྱིར་ན་དམན་པ་གང༌། །",
            " དེ་ནི་དམན་པ་ཁོ་ན་ཡིན།། ",
            "རང་གི་ཉིད་ལ་འཇུག་པ་དང༌། །",
            " རང་གི་འདུལ་ལའང་སྣང་ཕྱིར་དང༌། ། ",
            "ཟབ་པའི་ཕྱིར་དང་རྒྱ་ཆེའི་ཕྱིར། །",
            " ཆོས་ཉིད་དང་ནི་འགལ་བ་མེད།། ",
            "རྟོག་གེ་རྟེན་ཅིང་མ་ངེས་ལ།། ",
            "མ་ཁྱབ་ཀུན་རྫོབ་སྐྱོ་བ་ཅན། །",
            " བྱིས་པ་ལ་ནི་རྟེན་པར་འདོད།། ",
            "དེ་ཕྱིར་དེ་ནི་དེ་ཡུལ་མིན།།",
            ""
        ],
        [
            "ཞེས་ཚིགས་བཅད་བདུན་གྱིས་བསྟན་།",
            "དེ་ཡང་ཉན་ཐོས་པ་དག་ན་རེ། ",
            "ཉན་ཐོས་ཀྱི་སྡེ་སྣོད་གསུམ་པོ་འདི་",
            "སངས་རྒྱས་ཀྱི་བཀའ་ཡིན་གྱི། ",
            "ཐེག་པ་ཆེན་པོ་སངས་རྒྱས་ཀྱི་བཀའ་མ་ཡིན་།",
            "སངས་རྒྱས་མྱ་ངན་ལས་འདས་པའི་རྗེས་སུ་",
            "བདུད་ཀྱིས་བསྟན་པ་ལ་ཐོ་འཚམས་ཕྱིར་",
            "མུ་སྟེགས་དང་རྟོག་གེ་བ་དག་གིས་བརྩམས་པ་ཡིན་ནོ་",
            "ཞེས་ཟེར་།",
            "སངས་རྒྱས་རང་ཉིད་ཀྱིས་",
            "སངས་རྒྱས་ཀྱི་བཀའ་ཡིན་མིན་ནག་པོ་བསྟན་པ་དང་",
            "ཆེན་པོ་བསྟན་པའི་ཁྱད་པར་འབྱེད་དགོས་པར་གསུངས་ཤིང༌། ",
            "གང་མདོ་སྡེ་ལ་འཇུགའདུལ་བ་ལ་།",
            "མངོན་པའི་ཆོས་ཉིད་དང་མི་འགལ་བ་ནི་",
            "ཆེན་པོ་བསྟན་པ་སྟེ་",
            "དེ་ལྟ་བུ་སངས་རྒྱས་ཀྱི་བཀའ་ཡིན་།",
            ""
        ],
        [
            "དེ་ལས་ལྡོག་པ་ནག་པོ་བསྟན་པ་ནི་",
            "བདུད་དང་མུ་སྟེགས་པའི་ཆོས་ཡིན་ནོ་",
            "ཞེས་གསུངས་།",
            "ཐེག་ཆེན་ལས་ནི། ",
            "ཕུང་ཁམས་སྐྱེ་མཆེད་ཀྱི་ཆོས་ཀྱི་ངོ་བོ་མེད་པར་བཤད་པ་དེ་",
            "ཉན་ཐོས་ཀྱི་གཞུང་གིས་",
            "ཕུང་ཁམས་ཡོད་པར་བཤད་པའི་མདོ་སྡེ་དང་མི་།",
            "ཉན་ཐོས་པའི་འདུལ་བར་སངས་རྒྱས་དང་",
            "ཆོས་དགེ་འདུན་མེད་པར་སྨྲས་ན་ལྟུང་བ་འབྱུང་བར་།",
            "ཐེག་ཆེན་ལས་མེད་པར་བཤད་པས་འདུལ་བ་ལ་མི་།",
            "ཉན་ཐོས་པའི་གཞུང་ལས་",
            "རྟེན་ཅིང་འབྲེལ་འབྱུང་སྐྱེ་ཞིང་འགག་པའི་ཆོས་ཅན་",
            "ལུགས་འབྱུང་གིས་འཁོར་བ་དང༌། ",
            "ལུགས་ལས་ལྡོག་པས་མྱང་འདས་སུ་བཤད་ཅིང༌། ",
            "ཐེག་ཆེན་ལས་ཆོས་ཐམས་ཅད་མི་སྐྱེ་མི་འགག་ཅེས་བཤད་པ་དང༌། ",
            "ཡང་ཉན་ཐོས་པའི་གཞུང་ལས་",
            "མཐོང་སྒོམ་གྱིས་སྤང་བྱ་དངོས་པོར་གྱུར་པ་",
            "སྤངས་ནས་མྱང་འདས་ཐོབ་པར་།",
            ""
        ],
        [
            "ཐེག་ཆེན་ལས་སྤང་བྱ་སྤོང་བྱེད་ཀྱི་ངོ་བོ་ཉིད་མེད་པ་དང༌། ",
            "ཆོས་རྣམས་རང་བཞིན་གྱིས་མྱང་འདས་སུ་བཤད་པ་སོགས་",
            "མངོན་པའི་ཆོས་ཉིད་དང་འགལ་བའི་བཀའ་མ་ཡིན་ཞེས་།",
            "ཡང་ཉན་ཐོས་ཀྱི་ཐེག་པ་འདི་ཁོ་ན་དབང་པོ་དམན་པས་",
            "རང་དོན་དུ་བསྒྲུབས་ན་ཉན་ཐོས་ཀྱི་འབྲས་བུ་དང༌། ",
            "འབྲིང་གིས་བསྐལ་པ་བརྒྱར་",
            "གོམས་པར་བྱས་ན་རང་རྒྱལ་བསེ་རུ་ལྟ་བུ། ",
            "གང་ཟག་རབ་འཁོར་བའི་སྡུག་བསྔལ་བསྲན་ནུས་པ་རྣམས་ཀྱིས་",
            "བསྐལ་པ་གྲངས་མེད་གསུམ་དུ་",
            "གོམས་པར་བྱས་ན་སངས་རྒྱས་འགྲུབ་ཀྱི་",
            "ཉན་ཐོས་ཀྱི་ཐེག་པ་ལས་",
            "གཞན་པའི་ཐེག་ཆེན་མེད་ཅེས་ཟེར་རོ། ། ",
            "དེ་ལ་ལན་གསུངས་པ། ",
            "གལ་ཏེ་ཐེག་པ་ཆེན་པོ་སངས་རྒྱས་ཀྱི་བཀའ་མ་ཡིན་པར་",
            "བསྟན་པ་ལ་གནོད་པ་ཞིག་ཡིན་ན་",
            "སངས་རྒྱས་ཀྱིས་སྔར་མ་འོངས་པ་ན་འདི་ལྟར་འབྱུང་ཞེས་",
            "ལུང་སྟོན་རིགས་པ་ལ་སྔར་ལུང་མ་བསྟན་པའི་ཕྱིར་དང༌། ",
            "ཐེག་པ་ཆེ་ཆུང་གཉིས་ཀ་",
            "སངས་རྒྱས་བཞུགས་པའི་དུས་སུ་ལྷན་ཅིག་བྱུང་བ་ཡིན་པས་",
            "ཕྱིས་སུ་བྱུང་ངོ་",
            "ཞེས་པ་མ་ངེས་པའི་ཕྱིར་དང༌། ",
            "ས་དང་ཕར་ཕྱིན་དང་སྟོང་པ་ཉིད་སོགས་ཀྱི་ཆོས་",
            "ཟབ་ཅིང་རྒྱ་ཆེ་བ་འདི་ལྟ་བུ་རྟོག་གེ་དང་",
            "མུ་སྟེགས་པའི་སྤྱོད་ཡུལ་མ་ཡིན་པས་",
            "དེ་དག་གིས་རྩོམ་མི་ནུས་པའི་ཕྱིར་དང༌། ",
            "གལ་ཏེ་ས་དང་ཕར་ཕྱིན་སོགས་",
            "རང་ཉིད་ཀྱིས་ཇི་ལྟ་བར་རྟོགས་པའི་",
            "སངས་རྒྱས་གཞན་གྱིས་བརྩམས་པ་ཡིན་ན་",
            ""
        ],
        [
            "དེ་སངས་རྒྱས་ཀྱི་གསུང་དུའང་",
            "གྲུབ་པ་ཡིན་པའི་ཕྱིར་དང༌། ",
            "གཞན་ཡང་བཅོམ་ལྡན་འདས་ཤཱཀྱའི་རྒྱལ་པོ་ཉིད་ཀྱིས་",
            "ཉན་ཐོས་རྣམས་ལ་ཆོས་བསྟན་པའི་ཚེ་ན་",
            "ཐེག་པ་གསུམ་ཞེས་ཡོངས་སུ་གྲགས་པ་ཡིན་པར་ནི་རྩོད་པ་མེད་ལ",
            "སངས་རྒྱས་དེ་ཉིད་ཐེག་པ་གསུམ་སྟོན་པ་པོ་ཡིན་ཏེ་",
            "རིགས་ཅན་གསུམ་གྱི་",
            "ལམ་ཐམས་ཅད་མཁྱེན་པའི་སྟོན་པ་པོར་གྲུབ་བོ། །",
            "དེའི་ཕྱིར་ཡོད་དང་མེད་ན་ཡོད་མེད་དང་ཞེས་པ། ",
            "ཐེག་པ་ཆེན་པོ་ཞེས་པ་",
            "ཉན་ཐོས་ཀྱི་ཐེག་པ་ལས་ལོགས་སུ་ཡོད་ན་",
            "ཉན་ཐོས་ཀྱི་ཐེག་པའང་ཡོད་པར་འགྱུར་ཏེ་",
            "ཐེག་པ་ཆེན་པོ་སངས་རྒྱས་ཉིད་ཀྱི་",
            "ལམ་ལ་མི་བསྟེན་པའི་རང་དོན་ཞི་བ་དོན་གཉེར་གྱི་",
            "ཉན་ཐོས་ཀྱི་ཐེག་པ་ཡང་ཡོད་པར་གྲུབ་བོ། །",
            "ཉན་ཐོས་ཀྱི་ཐེག་པ་ལས་གཞན་དུ་ཐེག་ཆེན་མེད་ན་",
            ""
        ],
        [
            "ཉན་ཐོས་ཀྱི་ཐེག་པ་ཡང་མེད་པར་འགྱུར་ཏེ",
            "ཐེག་པ་གཅིག་ལ་ཆེ་ཆུང་གཉིས་སུ་བཞག་པ་",
            "མི་སྲིད་པའི་ཕྱིར་དང༌། ",
            "རྣམ་པ་ཐམས་ཅད་མཁྱེན་པའི་སངས་རྒྱས་སུ་སྒྲུབ་པའི་ལམ་",
            "ལོགས་སུ་མེད་པས་སངས་རྒྱས་མི་སྲིད་པར་འགྱུར་ལ",
            "དེས་ན་དེ་སངས་རྒྱས་ནས་",
            "ཉན་ཐོས་ཀྱི་ཐེག་པ་ཡང་བསྟན་པར་མི་སྲིད་པའི་ཕྱིར་དང༌། ",
            "ཡང་ན་ཉན་ཐོས་རྣམས་ཀྱང་",
            "སངས་རྒྱས་སུ་འགྱུར་རིགས་ན་དེ་མི་སྲིད་ཕྱིར་",
            "ཉན་ཐོས་ཀྱི་ཐེག་པ་ཡང་མེད་པ་མགོ་མཉམ་པར་འགྱུར་རོ། །",
            "གལ་ཏེ་ཐེག་ཆེན་ཞིག་ཡོད་ན་ནི",
            "་དེ་སངས་རྒྱས་འཇིག་རྟེན་དུ་བྱུང་བའི་ཚེ་",
            "གདུལ་བྱ་ཐེག་ཆེན་རིགས་ཅན་རྣམས་ལ་བསྟན་པར་རིགས་།",
            "དེ་ཐམས་ཅད་མཁྱེན་པ་ཡིན་པ་དང་",
            "རིགས་ཅན་གསུམ་རྗེས་སུ་འཛིན་པའི་",
            "ཐུགས་རྗེ་མངའ་བའི་ཕྱིར་རོ། །",
            "དེའི་ཕྱིར་བཅོམ་ལྡན་འདས་ཉིད་ཀྱིས་",
            "ཐེག་ཆེན་གསུང་རིགས་པས་",
            "ཐེག་ཆེན་ཡོད་དགོས་ལ",
            "ཡོད་པ་དེ་ཡང་ཕར་ཕྱིན་སྟོང་ཉིད་སོགས་",
            "ཕྱིན་ཅི་མ་ལོག་པ་བསྟན་པའི་ཆོས་འདི་ལས་",
            "ཐེག་ཆེན་གཞན་དུ་མ་དམིགས་པའི་ཕྱིར། ",
            "འདི་སངས་རྒྱས་ཀྱི་བཀའ་ཐེག་པ་ཆེན་པོ་ཡིན་གྱི་",
            "རྟོག་གེ་བས་བརྩམས་པ་མ་ཡིན་ནོ།།",
            ""
        ],
        [
            "གཞན་ཡང་ཐེག་ཆེན་གྱི་ཆོས་ནི་",
            "སྒྲིབ་གཉིས་ཀྱི་གཉེན་པོ་ཡིན་པའི་ཕྱིར། ",
            "གལ་ཏེ་དེ་མེད་ན་",
            "ཉན་ཐོས་ཀྱི་ཐེག་པ་ལས་བསྟན་པའི་",
            "ཆོས་གང་ཟག་གི་བདག་མེད་རྟོགས་པ་ཙམ་ལ་",
            "ཅི་ཙམ་གོམས་ཀྱང་ཤེས་སྒྲིབ་མི་སྤོང་བས་",
            "ཐམས་ཅད་མཁྱེན་པའི་སངས་རྒྱས་སུ་འགྲུབ་པའི་",
            "ལམ་མེད་པར་འགྱུར་རོ། །",
            "སངས་རྒྱས་མེད་ལམ་མེད་",
            "འབྲས་བུ་མེད་སྐྱེ་འགག་མེད་སོགས་གསུངས་པ་ནི་",
            "སྒྲ་ཇི་བཞིན་དུ་ཀུན་རྫོབ་ཏུ་མེད་པར་དགག་པ་མ་ཡིན་ཏེ་",
            "སྒྲ་དོན་གཞན་ནམ་དགོངས་པ་གཞན་གྱི་ཕྱིར་ཡིན་པས། ",
            "དེ་ཆོས་ཉིད་དང་འགལ་བ་མ་ཡིན་ནོ་",
            "ཞེས་རིགས་པའི་རྣམ་གྲངས་བརྒྱད་གསུངས་སོ།།",
            "སངས་རྒྱས་ཀྱིས་སྔར་ལུང་མ་བསྟན་པ་ཙམ་གྱིས་",
            "ཐེག་ཆེན་ཆོས་ལོག་ཡིན་པར་མ་ངེས་སྙམ་།",
            "སངས་རྒྱས་རྣམས་ནི་",
            "ཤེས་བྱ་ཐམས་ཅད་ལ་ཆགས་ཐོགས་མེད་པའི་ཕྱིར་",
            "ཆོས་ཀུན་ལ་མངོན་སུམ་གཟིགས་པའི་",
            "ཡེ་ཤེས་ཀྱི་སྤྱན་མངའ་བས་",
            "མི་མཁྱེན་པ་ནི་མི་སྲིད་།",
            "སེམས་ཅན་གྱི་དོན་དུ་བསྟན་པ་སྲུང་བར་མཛད་པའི་",
            "ཐུགས་རྗེ་དུས་ལས་མི་ཡོལ་བ་མངའ་བས་",
            "བསྟན་པ་ལ་གནོད་པའི་ཆོས་འབྱུང་བར་གཟིགས་ཀྱང་",
            "ལུང་མི་སྟོན་པར་བཏང་སྙོམས་སུ་བཞག་པར་མི་མཛད་པ་དང༌། ",
            "དུས་གསུམ་ཀུན་ལའང་ཡེ་ཤེས་ཀྱི་གཟིགས་པ་",
            "མ་སྒྲིབ་པ་འཇུག་པས་།",
            ""
        ],
        [
            "རྒྱུ་མཚན་དེ་གསུམ་གྱི་ཕྱིར་",
            "ལུང་མི་སྟོན་པར་བཏང་སྙོམས་མཛད་པར་མི་རུང་ངོ༌།།",
            "གཞན་ཡང་ཉན་ཐོས་ཀྱི་ཐེག་པ་འབའ་ཞིག་",
            "ཡུན་རིང་གོམས་པས་སངས་རྒྱས་སུ་འགྱུར་བ་མི་རིགས་།",
            "ཐེག་པ་ཆེན་པོའི་ལམ་ནི་",
            "རང་དང་གཞན་གྱི་དོན་གཉིས་སྒྲུབ་པར་བྱེད་པ་ཡིན་།",
            "ཉན་ཐོས་ཀྱི་ཐེག་པར་",
            "གཞན་དོན་སྒྲུབ་པའི་བྱ་བ་མ་ཚང་བ་དང༌། ",
            "རང་འཁོར་བས་འཇིགས་ནས་སྐྱོ་ཞིང་",
            "ཆགས་པ་བྲལ་ཏེ་",
            ""
        ],
        [
            "ཞི་བདེ་དོན་དུ་གཉེར་བས་",
            "གཞན་དོན་སྒྲུབ་པར་འགལ་བ་དང༌། ",
            "བླ་མེད་བྱང་ཆུབ་ཐོབ་པའི་ཐབས་ནི་",
            "བདག་མེད་གཉིས་ཀ་རྟོགས་པའི་ཤེས་རབ་དང༌། ",
            "སེམས་ཅན་ཐམས་ཅད་སྡུག་བསྔལ་ལས་བསྒྲལ་བར་འདོད་པའི་",
            "སྙིང་རྗེ་ཆེན་པོ་དང་དེ་གཉིས་གཙོ་བོ་ཡིན་ན་",
            "ཉན་ཐོས་ཀྱི་ཐེག་པ་ལ་ཞུགས་པ་ནི་",
            "དེ་ལྟ་བུའི་ཐབས་མིན་ཞིང་",
            "ཐབས་དེ་ལྟར་མ་བསྟན་པའི་ཕྱིར། ",
            "ཉན་ཐོས་ཀྱི་ཐེག་པ་འདི་ནི་",
            "ཐེག་པ་ཆེན་པོ་ཞེས་བྱ་བ་མིན་ཏེ་",
            "ཐེག་ཆེན་དང་འགལ་བའི་ཕྱིར་རོ། །",
            "ཇི་ལྟར་འགལ་ན",
            "རང་དོན་ཡིད་བྱེད་ཀྱི་བསམ་པ་དང་ནི་",
            "བསམ་པ་དེ་དང་མཐུན་པར་",
            "དེའི་ལམ་ཡང་རང་དོན་ཞི་བ་ཙམ་ཐོབ་པའི་ཆེད་དུ་བསྟན་པ་དང་",
            "ལམ་དེ་ལྟ་བུ་ལ་བརྩོན་པས་སྦྱོར་བ་དང་ནི། ",
            "རྟེན་པ་ཚོགས་གཉིས་རྒྱ་ཆེན་པོ་ལ་",
            "མི་འཇུག་པར་དམན་པ་དང༌། ",
            "དུས་ཡུན་ཐུང་ཚེ་གསུམ་ལ་སོགས་པས་",
            "འབྲས་བུ་མཐར་ཐུག་པ་ཐོབ་ནུས་པའི་ཕྱིར་ན་",
            "བསམ་པ་སོགས་ལྔ་པོ་དེ་",
            "ཐེག་ཆེན་ལས་དམན་པ་གང་ཡིན་པ་དེ་ནི་",
            "རྣམ་པ་ཀུན་ཏུ་ལམ་རང་གི་ངོ་བོས་",
            "ཐེག་པ་ཆེན་པོ་ལས་དམན་པ་ཁོ་ན་ཡིན་པས་",
            "ཐེག་ཆེན་དུུ་ག་ལ་འགྱུར་ཞེས་སོ།།",
            "མདོ་སྡེ་ལ་མི་འཇུག་པ་སོགས་ཀྱི་",
            "སྐྱོན་བརྗོད་པ་དོན་མེད་།",
            ""
        ],
        [
            "ཉན་ཐོས་པའི་མདོ་སྡེ་སོགས་",
            "ཁ་ཅིག་དང་མ་མཐུན་པས་",
            "ཐེག་ཆེན་བཀའ་མིན་པར་མི་འགྲུབ་།",
            "ཉན་ཐོས་སྡེ་པ་རྣམས་ཀྱི་མདོ་སྡེ་ཡང་",
            "ཕན་ཚུན་མི་མཐུན་པ་ཡོད་པས། ",
            "ངེད་ཀྱི་འདོད་ཚོད་ཀྱི་མདོ་སྡེ་སོགས་དང་མི་མཐུན་ནོ་",
            "སྙམ་པ་ཁྱེད་རང་གི་བློ་སྐྱོན་ཡིན་གྱི་",
            "ཐེག་པ་ཆེན་པོའི་ཆོས་ཀྱི་སྐྱོན་མ་ཡིན་ཏེ",
            "ཁྱེད་རང་གིས་མདོ་སྡེའི་དགོངས་དོན་ཟབ་མོ་",
            "མ་རྟོགས་པས་འགལ་བར་བཟུང་གི་",
            "སངས་རྒྱས་ཀྱི་གསུང་སྔ་ཕྱི་ལ་ནི་",
            "དོན་གྱི་འགལ་བ་མེད་དོ།།",
            "མཆོག་གསུམ་དང་ཕུང་ཁམས་སྐྱེ་མཆེད་ཀྱི་ཆོས་རྣམས་",
            "བྱིས་པའི་ངོར་ཀུན་བཏགས་པ་ཙམ་དུ་ཡོད་པའམ་",
            "ཐ་སྙད་དུ་ཡོད་པར་ཐེག་ཆེན་པས་ཀྱང་འདོད་།",
            "འདི་ནི་རྣམ་པ་ཀུན་ཏུ་བདེན་པར་གྲུབ་ཅིང་མི་བསླུ་བའོ་",
            "ཞེས་དེ་དག་རང་གི་ངོ་བོ་ཉིད་དོན་དམ་པར་མེད་པ་ནི་",
            "ཁྱེད་ཅག་གིས་རྟོགས་མི་ནུས་པས་",
            "སངས་རྒྱས་ཀྱིས་ཀྱང་ཀུན་རྫོབ་ཐ་སྙད་ཀྱི་དབང་དུ་བྱས་ཏེ་",
            "སྐྱེ་འགག་དང་ཀུན་བྱང་དང་སྤང་བྱ་དང་",
            "གཉེན་པོ་ལ་སོགས་པ་གསུངས་ནས",
            ""
        ],
        [
            "ཆོས་རྣམས་ངོ་བོ་ཉིད་མེད་པ་མ་བསྟན་ཀྱང༌། ",
            "ངོ་བོ་ཉིད་མེད་པའི་སྟོང་པ་མ་ཡིན་པར་བསྟན་པ་ནི་མེད་།",
            "གཟུགས་ནི་དབུ་བ་རྡོས་པ་འདྲ་ཞེས་སོགས་",
            "ཕུང་པོ་ལྔ་གསོག་གསོབ་སྒྱུ་མ་ལྟར་གསུངས་པ་",
            "ཉན་ཐོས་ཀྱི་ཐེག་པར་ཡང་བསྟན་ཏོ།།",
            "དེའི་ཕྱིར་ཉན་ཐོས་ཀྱི་ཐེག་པ་ལས་",
            "ཆེས་ཟབ་ཅིང་རྒྱ་ཆེ་བའི་ཐེག་པ་ཆེན་པོ་",
            "རང་གི་དབང་དུ་བྱས་ནས་",
            "ལྷག་པའི་བསླབ་གསུམ་བསྟན་པའི་",
            "མདོ་སྡེ་འདུལ་བ་མངོན་པའི་ཆོས་གསུམ་ཡོད་པས། ",
            "རང་གི་མདོ་སྡེ་ཉིད་ལ་འཇུག་པ་དང༌། ",
            "ཐེག་ཆེན་རང་གི་ཉོན་མོངས་པའི་ཕྱོགས་འདུལ་བ་ལ་སྣང་བའི་ཕྱིར་དང༌། ",
            "ཟབ་པ་དང་རྒྱ་ཆེ་བའི་དོན་ཕྱིན་ཅི་མ་ལོག་པར་སྟོན་པའི་ཕྱིར། ",
            "ཐེག་པ་ཆེན་པོའི་མངོན་པ་ནས་",
            "བསྟན་པའི་ཆོས་ཉིད་དང་འགལ་བ་མེད་དོ།།",
            "སྔར་རྟོག་གེའི་སྤྱོད་ཡུལ་མ་ཡིན་ཞེས་པ་",
            "དེར་མ་ངེས་ཏེ་",
            "རྟོག་གེ་བ་སྤྱོད་པ་ཅན་དག་གིས་",
            "ཅི་ཡང་རྩོམ་ནུས་སོ་",
            "སྙམ་ན་མ་ཡིན་།",
            "རྟོག་གེ་ཞེས་པ་ནི་ཚུར་རོལ་མཐོང་",
            "སྤྱོད་ཡུལ་འབའ་ཞིག་ལ་རྟོག་དཔྱོད་བྱེད་ཀྱི། ",
            "ཚུར་མཐོང་ལ"
        ],
        [
            "ས་བརྒལ་བའི་དོན་ཟབ་མོ་ལ་འཇུག་མི་ནུས་པས་",
            "རྟོག་གེ་བ་ཞེས་གྲགས་སོ།།",
            "དེ་འདྲའི་རྟོག་གེ་བ་ནི་",
            "གཞན་གྱིས་བཤད་པའམ་",
            "རང་གིས་མཐོང་བའི་རྟགས་ཀྱི་རྒྱུ་མཚན་སོགས་ལ་བརྟེན་ཅིང༌། ",
            "དཔྱོད་པ་ཙམ་བྱེད་པ་དང༌། ",
            "ཤེས་བྱ་ཐམས་ཅད་ཡོངས་སུ་མ་ངེས་ལ་",
            "རང་གི་བློས་ཅི་ཙམ་བཟོད་པའི་དོན་ཉི་ཚེ་བ་ལ་",
            "བསམ་པ་ཙམ་ཡིན་པས་",
            "ཇི་སྙེད་པའི་ཤེས་བྱ་ཀུན་ལ་མ་ཁྱབ་པ་དང༌། ",
            "ཇི་ལྟ་བ་ཟབ་མོ་སྟོང་པ་ཉིད་ཀྱི་དོན་མི་ཤེས་པར་",
            "ཚུལ་རོལ་མཐོང་བའི་རྒྱུད་ཀྱི་དབང་པོ་དང་",
            "ཡིད་ཀྱིས་ཅི་ཙམ་ཤེས་ནུས་པ་",
            "དེ་ཙམ་གྱི་ཀུན་རྫོབ་ཀྱི་སྤྱོད་ཡུལ་ཅན་ཡིན་པ་དང༌། ",
            "དོན་གྱི་གནས་ཟབ་ཅིང་རྒྱ་ཆེ་བ་",
            "གཞལ་བ་ལ་སྤོབས་པ་གཏུགས་ཤིང་",
            "གཞལ་མི་ནུས་པར་སྐྱོ་བ་ཅན་ཡིན་ལ",
            "དེ་དག་ནི་བྱིས་པ་སོ་སོའི་སྐྱེ་བོ་ལ་ནི་",
            "བརྟེན་པར་འདོད་དོ།།",
            "རྒྱུ་མཚན་དེ་ཡི་ཕྱིར་ན་ཤིན་ཏུ་ཟབ་ཅིང་རྟོགས་པ་དཀའ་བ་དང་",
            "རྒྱ་ཆེ་མུ་མེད་པའི་དོན་བསྟན་པའི་ཐེག་པ་ཆེན་པོ་དེ་ནི་",
            "རྟོག་གེ་དེ་ཡི་ཡུལ་མིན་།",
            "སངས་རྒྱས་ཀྱིས་བཤད་པའི་ཆོས་ནི་",
            "ཐམས་ཅད་མཁྱེན་པའི་ཡེ་ཤེས་མངའ་བས་",
            "གཞན་ལ་བརྟེན་པ་སོགས་རྟོག་གེའི་མཚན་ཉིད་",
            "གོང་བཤད་ཀུན་ལས་འདས་ཏེ་",
            ""
        ],
        [
            "བསམ་གྱིས་མི་ཁྱབ་པ་ཡིན་པས། ",
            "རྟོག་གེ་དང་མུ་སྟེགས་ཀྱི་ཆོས་ལ་",
            "འདི་ལྟ་བུའི་ཆོས་འབྱུང་མི་སྲིད་པས་",
            "དེ་དག་གི་གཞུང་ན་",
            "ས་དང་ཕར་ཕྱིན་སྟོང་པ་ཉིད་སོགས་",
            "ཐེག་ཆེན་ལས་བཤད་པ་དེ་ལྟ་བུ་སྔར་ཡང་མ་མཐོང་ལ་",
            "ཕྱིས་ཀྱང་མཐོང་མི་སྲིད་དོ།།",
            "ཉན་ཐོས་ཀྱི་ཐེག་པར་འཚང་རྒྱ་བའི་ཐབས་མ་བསྟན་ན་",
            "ཐེག་པ་ཆེན་པོ་ལས་ཇི་ལྟར་བསྟན་ཞེ་།",
            "རྒྱ་ཆེའི་ཕྱིར་དང་ཟབ་པའི་ཕྱིར། །",
            " ཡོངས་སུ་སྨིན་དང་རྣམ་མི་རྟོག། ",
            "དེ་ཕྱིར་འདི་ལས་གཉིས་བསྟན་ཏེ།། ",
            "དེ་ནི་བླ་ན་མེད་པའི་ཐབས། ། ",
            "ཞེས་ཚིགས་བཅད་གཅིག་གསུངས་།",
            ""
        ],
        [
            "ཇི་སྙེད་པ་ས་དང་ཕར་ཕྱིན་སོགས་",
            "རྒྱ་ཆེ་བའི་ཆོས་བསྟན་པའི་ཕྱིར་དང༌། ",
            "ཇི་ལྟ་བ་ཟབ་མོ་སྟོང་པ་ཉིད་བསྟན་པའི་ཕྱིར། ",
            "རྒྱ་ཆེ་བ་བསོད་ནམས་ཀྱི་ཚོགས་ལ་བརྟེན་ནས་",
            "རང་གི་རྒྱུད་ཡོངས་སུ་སྨིན་པ་དང༌། ",
            "ཟབ་པ་སྟོང་ཉིད་རྟོགས་པའི་དབང་གིས་",
            "རྣམ་པར་མི་རྟོག་པའི་ཡེ་ཤེས་འབྱུང་བ་",
            "དེའི་ཕྱིར་ཐེག་པ་ཆེན་པོ་འདི་ལས་",
            "ཟབ་པ་དང་རྒྱ་ཆེ་བ་དེ་གཉིས་བསྟན་ཏེ",
            "དེ་ནི་བླ་ན་མེད་པའི་བྱང་ཆུབ་སྒྲུབ་པའི་ཐབས་ཡིན་ནོ།།",
            "ཉན་ཐོས་རང་དོན་དུ་",
            "འཁོར་བའི་སྡུག་བསྔལ་ཞི་བ་དོན་དུ་གཉེར་བ་རྣམས་ནི་",
            "གང་ཟག་གི་བདག་མེད་ཙམ་ཤེས་པས་",
            "ཇི་ལྟ་བ་རྟོགས་པའི་ཡེ་ཤེས་ཀྱང་",
            "ཐེག་ཆེན་པ་ལ་ལྟོས་ན་",
            "ཡུངས་འབྲུ་སྲིན་གྱིས་ཟོས་པའི་ནང་གི་",
            "ནམ་མཁའ་ལྟར་རྒྱ་ཆུང་ཞིང༌",
            "ཇི་སྙེད་པ་རྟོགས་པའང་སྨོན་ནས་",
            ""
        ],
        [
            "ཤེས་པའི་མཐུས་ཡུལ་དུས་རྣམ་པས་ཤིན་ཏུ་",
            "བསྐལ་བར་མ་གྱུར་པའི་དངོས་པོ་ཙམ་བརྟགས་ན་",
            "ཤེས་པ་དང༌། དམ་པའི་ཆོས་ཀྱང་ཚད་མེད་པ་མ་རྟོགས་ཀྱང་",
            "རྟེན་འབྲེལ་སྙིང་པོའི་ཚིགས་བཅད་གཅིག་ཙམ་གྱི་དོན་ལས་",
            "བདག་མེད་པར་རྟོགས་ནས་",
            "འབྲས་བུ་འཐོབ་ནུས་སོ།།",
            "ཐེག་པ་ཆེན་པོའི་ཟབ་མོའི་ཡེ་ཤེས་ནི་",
            "རྣམ་པར་མི་རྟོག་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཤེས་བྱ་",
            "ཀུན་གྱི་རྗེས་སུ་སོང་བས་ནམ་མཁའ་ལྟར་རྒྱ་ཆེ་བ་དང༌། ",
            "རིག་པའི་གནས་ལྔ་དང༌། ",
            "ནང་དོན་གྱི་རིག་པ་ཐེག་པ་གསུམ་གྱི་ཆོས་རྒྱ་ཆེ་ཞིང་",
            "གྲངས་ཚད་མེད་པའི་ཡུལ་ཅན་ཡིན་ནོ།།",
            "ཐེག་ཆེན་པའི་བསོད་ནམས་ཀྱི་ཚོགས་ནི་",
            "རྒྱ་མཚོ་ཆེན་པོའི་ཆུ་ལྟར་ཚད་མེད་།",
            ""
        ],
        [
            "ཉན་ཐོས་པའི་བསོད་ནམས་ཀྱི་ཚོགས་ནི་",
            "བ་ལང་གི་རྨིག་རྗེས་ཀྱི་ཆུ་ལྟར་ཆུང་བ་ཡིན་ནོ་",
            "ཞེས་གསུངས་སོ།། ",
            "གཉིས་པ་ཐེག་པ་ཆེན་པོ་ལ་",
            "ལོག་པར་འཛིན་པ་སྤོང་བར་གདམས་པ་ནི། ",
            "འགྲོ་བ་དེའི་གནས་མིན་ལ་",
            "སྐྲག་པས་གདུང་བྱེད་འགྱུར།། ",
            "བསོད་ནམས་མ་ཡིན་",
            "ཕུང་ཆེན་བསགས་བྱས་ཡུན་རིང་དུ། །",
            " རིགས་མེད་གྲོགས་ངན་སྔོན་དགེ་",
            "མ་བསགས་བློ་མ་སྦྱངས།། ",
            "ཆོས་འདིས་སྐྲག་འགྱུར་",
            "འདི་ན་དོན་ཆེན་འདི་ལས་ལྟུང༌།། ",
            "དེ་ལས་གཞན་དང་",
            "གཞན་མེད་ཤིན་ཏུ་ཟབ་ཅིང་རྗེས་སོང་ཕྱིར། །",
            " སྣ་ཚོགས་སྟོན་ཞིང་",
            "མང་པོའི་སྒོ་ནས་རྟག་ཏུ་སྟོན་དང་ལྡན།། ",
            "ཇི་སྐད་བཤད་བཞིན་དོན་མིན་",
            "བཅོམ་ལྡན་དགོངས་པ་ཤིན་ཏུ་ཟབ།།",
            ""
        ],
        [
            "མཁས་པ་རྣམས་ཀྱིས་ཚུལ་བཞིན་བརྟགས་ན་",
            "ཆོས་འདིས་སྐྲག་མི་འགྱུར།། ",
            "འདི་ན་དང་པོར་",
            "ཐོས་ལ་བརྟེན་ནས་ཡིད་ལ་བྱེད་པ་འབྱུང༌།། ",
            "ཚུལ་བཞིན་ཡིད་ལ་བྱེད་པས་",
            "ཡང་དག་དོན་ཡུལ་ཡེ་ཤེས་འབྱུང༌།། ",
            "དེ་ལས་ཆོས་ཐོབ་དེ་ཡོད་",
            "དེ་ལས་བློ་གྲོས་རབ་ཏུ་སྐྱེ། ། ",
            "གང་ཚེ་དེ་ནི་སོ་སོ་རང་རིག་མེད་ན་ཇི་ལྟར་ངེས།། ",
            "བདག་གིས་མི་ཤེས་",
            "སངས་རྒྱས་ཟབ་མོ་མཁྱེན་མ་ཡིན།། ",
            "ཟབ་མོ་ཅི་ཡི་ཕྱིར་ན་རྟོག་གེའི་ཡུལ་མ་ཡིན།།"
        ],
        [
            "ཅི་ཕྱིར་ཟབ་མོའི་དོན་རིག་པ་དག་ཐར་འགྱུར་ཞེས། །",
            " བྱ་བ་དེ་ནི་སྐྲག་པའི་གནས་སུ་རིགས་མ་ཡིན།། ",
            "དམན་པར་མོས་ཤིང་ཁམས་ཀྱང་ཤིན་ཏུ་དམན།། ",
            "གྲོགས་པོ་དམན་པ་དག་གིས་ཡོངས་བསྐོར་བ། །",
            " ཟབ་ཅིང་རྒྱ་ཆེ་ལེགས་པར་བཤད་པའི་ཆོས། །",
            " འདི་ལ་གལ་ཏེ་མོས་མེད་གྲུབ་པ་ཡིན།། ",
            "ཐོས་རྗེས་འབྲངས་ཏེ་",
            "བློ་ལྡན་ཐོབ་ནས་ནི། །",
            " གང་ཞིག་ཐོས་ལ་"
        ],
        [
            "རབ་ཏུ་བརྙས་བྱེད་པ། །",
            " རྣམ་པ་སྣ་ཚོགས་དཔག་ཏུ་མེད་ལུས་ལ།། ",
            "རྨོངས་པ་གང་གི་ཕྱིར་ན་ངེས་པར་བྱེད།། ",
            "དོན་སྒྲ་ཇི་བཞིན་ཡོངས་རྟོག་ན།། ",
            "བདག་ཉིད་སྙེམས་ཤིང་བློ་ཉམས་འགྱུར།། ",
            "ལེགས་པར་གསུངས་པའང་སྤངས་པས་ན།། ",
            "བརླག་འགྱུར་ཆོས་ལ་ཁོང་ཁྲོ་སྒྲིབ། ། ",
            "ཡིད་ཀྱི་ཉེས་པར་རང་བཞིན་གདུག་པ་སྟེ།།",
            ""
        ],
        [
            "མི་རིགས་པ་ཡི་གཟུགས་ལའང་མི་རིགས་ན།། ",
            "ཐེ་ཚོམ་ཟ་བའི་ཆོས་ལ་སྨོས་ཅི་དགོས།། ",
            "དེ་ཕྱིར་བཏང་སྙོམས་བཞག་ལེགས་ཉེས་པ་མེད།། ",
            "ཅེས་ཚིགས་བཅད་བརྒྱད་གསུངས་།",
            "འགྲོ་བ་དམན་པ་རྣམས་ནི་",
            "སྐྲག་པ་དེའི་གནས་མིན་པ་ཐེག་ཆེན་ལ་",
            "སྐྲག་པ་ཡིས་རང་གི་ཡིད་གདུང་བར་བྱེད་ཅིང་",
            "ཆོས་ལ་སྡང་བར་བྱེད་དོ།།",
            "དེས་ནི་བསོད་ནམས་མ་ཡིན་པའི་ཕུང་པོ་ཆེན་པོ་",
            "བསགས་པར་བྱས་ནས་དུས་ཕྱི་མར་",
            "དམྱལ་བའི་སྡུག་བསྔལ་གྱིས་ཡུན་རིང་དུ་གདུང་བར་བྱེད་དོ།།",
            ""
        ],
        [
            "དེ་ལྟར་ཐེག་ཆེན་ལ་སྐྲག་ནས་",
            "འདོར་བ་དེ་རྒྱུ་གང་ལས་འབྱུང་ན་",
            "ཐེག་ཆེན་གྱི་རིགས་མེད་པ་དང༌། ",
            "རྐྱེན་ཐེག་ཆེན་ལ་སྡང་བའི་གྲོགས་ངན་པས་བཟུང་བ་དང༌། ",
            "སྔོན་གྱི་དགེ་བ་མ་བསགས་པས་མོས་པར་མི་ནུས་པ་དང༌། ",
            "ཚེ་འདིར་ཟབ་དོན་ལ་བློ་མ་སྦྱངས་པ་རྣམས་ཀྱིས་",
            "ཐེག་པ་ཆེན་པོའི་ཆོས་འདིས་སྐྲག་པར་འགྱུར་ཞིང༌",
            "འདི་ན་ཐེག་པ་ཆེན་པོའི་ཆོས་ཡོད་བཞིན་དུ་",
            "དེ་ལ་གུས་པར་མི་བྱེད་པར་",
            "དོན་ཆེན་པོ་འདི་ལས་ལྟུང་བར་འགྱུར་བ་ཡིན་པས། ",
            "ཅི་ནས་དེ་ལྟར་ཤེས་པས་བག་ཡོད་པའི་སེམས་ཀྱིས་",
            "ཉེས་པ་དེ་ལས་རང་བསྲུང་བར་གྱིས་ཤིག་ཅེས་གདམས་པའོ།།",
            "ཐེག་པ་ཆེན་པོ་དེ་ལས་མཆོག་ཏུ་གྱུར་པའི་",
            "ཐེག་པ་གཞན་དང་གཞན་ཡུལ་དུས་གང་ན་ཡང་མེད་།",
            "དེའི་དགོངས་པ་ཤིན་ཏུ་ཟབ་ཅིང་",
            "གདུལ་བྱའི་བསམ་པའམ་",
            "ཤེས་བྱའི་རྣམ་པ་ཐམས་ཅད་ཀྱི་རྗེས་སུ་སོང་བའི་ཕྱིར། ",
            "རྗེས་སོང་གི་དོན་",
            "ཐེག་པ་ཆེ་ཆུང་དུས་མཚུངས་སུ་བྱུང་བ་ལ་འཆད་པའང་།",
            ""
        ],
        [
            "༼མཆན། ས་དང་ཕར་ཕྱིན་བྱང་ཕྱོགས་",
            "ཕུང་ཁམས་སྐྱེ་མཆེད་གནས་གནས་མིན་སོགས་",
            "རྒྱ་ཆེ་བའི་ཆོས་ཀྱི་རྣམ་པ་སྣ་ཚོགས་སྟོན་།",
            "སྟོང་པ་ཉིད་སོགས་ཆོས་ཀྱི་རྣམ་གྲངས་རེ་རེ་ཡང་",
            "ཚིག་དང་དོན་གྱི་རྣམ་པ་ཐ་དད་པའི་མདོ་སྡེ་མང་པོའི་སྒོ་ནས་",
            "ཡང་ཡང་རྟག་ཏུ་སྟོན་པ་དང་ལྡན་།",
            "དགོངས་པ་དང་ལྡེམ་དགོངས་ཀྱི་སྒོ་ནས་",
            "བསྟན་པ་ཕལ་ཆེར་ཇི་སྐད་བཤད་པའི་ཚིག་དེ་བཞིན་དོན་དུ་",
            "གཟུང་བར་བྱ་བའང་མིན་པའི་ཕྱིར་",
            "སངས་རྒྱས་བཅོམ་ལྡན་འདས་ཀྱི་དགོངས་པ་ནི་",
            "ཤིན་ཏུ་ཟབ་པའོ།།",
            "༽དེའི་ཕྱིར་མཁས་པ་རྣམས་ཀྱིས་ཚུལ་བཞིན་བརྟགས་ན་",
            "ཐེག་ཆེན་གྱི་ཆོས་འདིས་སྐྲག་པར་མི་འགྱུར་བར་",
            "སླར་ངོ་མཚར་ཞིང་གུས་པའི་འདུ་ཤེས་སྐྱེ་བའི་ཕྱིར་",
            "བརྟག་པར་བྱ་ཡི་མ་བརྟགས་པར་སྤང་བར་མི་བྱའོ་",
            "ཞེས་གདམས་པའོ།།",
            "བརྟགས་ཀྱང་ངེས་པ་མ་རྙེད་པ་ཡང་སྲིད་མོད་ཀྱི་",
            "དེ་ནི་ཟབ་མོའི་དོན་ལ་སོ་སོ་རང་གིས་རིག་པ་དངོས་ལྟ་ཅི་",
            "རྗེས་སུ་མཐུན་པའི་བློ་གྲོས་མ་སྐྱེས་པས་",
            "ཡིན་པར་བསྟན་པ་ནི། ",
            "ཆོས་ལ་འཇུག་པའི་གནས་སྐབས་འདི་ན་",
            "དང་པོ་ཐོས་པ་ལ་བརྟེན་ནས་",
            ""
        ],
        [
            "དེའི་དོན་ཡིད་ལ་བྱེད་པ་འབྱུང་སྟེ",
            "མ་ཐོས་པར་བསམ་པའམ་",
            "ཡིད་བྱེད་དེ་འབྱུང་མི་སྲིད་དོ།།",
            "ཚུལ་བཞིན་ཡིད་ལ་བྱེད་པ་ལས་",
            "ཡང་དག་པའི་དོན་ཡུལ་དུ་བྱེད་པའི་མོས་སྤྱོད་པའི་བཟོད་པའི་ཡེ་ཤེས་འབྱུང་བ། ",
            "དེ་ལས་འཕགས་པའི་ཆོས་ས་དང་པོ་ཐོབ་པ་དང༌། ",
            "དེ་ལས་ས་བཅུའི་ཡེ་ཤེས་སམ་བློ་གྲོས་རབ་ཏུ་སྐྱེ་བ་ཡིན་ཡང༌། ",
            "གང་གི་ཚེ་ཡང་དག་པའི་དོན་ཟབ་མོ་དེ་ནི་",
            "རྟོགས་པར་བྱེད་པ་དག་ཚུར་མཐོང་གི་བློས་ནམ་ཡང་མ་ཡིན་ཏེ་",
            "སོ་སོ་རང་རིག་པས་ཡིན་ལ",
            "དེ་འདྲའི་སོ་སོ་རང་རིག་མེད་ན་",
            "གཞན་རྟོག་གེའི་བློ་གྲོས་ཀྱིས་ཇི་ལྟར་ངེས་ཏེ་",
            ""
        ],
        [
            "གཟུགས་ལ་ལྟ་བའི་མིག་མེད་ན་",
            "རྣ་བ་སོགས་ཡོད་ཀྱང་མི་མཐོང་བ་བཞིན་ནོ།།",
            "དེའི་ཕྱིར་ན་རང་གིས་ཐེག་ཆེན་གྱི་དོན་",
            "ཁོང་དུ་མ་ཆུད་ཀྱང་སྤང་བར་མི་རིགས་།",
            "བདག་གིས་མི་ཤེས་པས་ན་",
            "འདི་ཆོས་ཡང་དག་མིན་ནོ་",
            "ཞེས་བསམ་པར་མི་རུང་།",
            "བདག་གིས་ཚོགས་མ་བསགས་པས་",
            "ཟབ་མོའི་དོན་རྟོགས་པའི་སྐལ་བ་མེད་པས་ན་",
            "དམུས་ལོང་གིས་ཉི་མ་ཡོད་ཀྱང་མི་མཐོང་བ་བཞིན་ནོ།།",
            "སངས་རྒྱས་ཀྱིས་ཀྱང་",
            "ཟབ་མོ་གང་ཞིག་བདག་ཅག་གི་བློའི་ཡུལ་དུ་མ་གྱུར་པ་",
            "མཁྱེན་པ་མ་ཡིན་ཞེས་བསམ་པར་མི་རིགས་།",
            ""
        ],
        [
            "བདག་ཅག་ཡང་དག་པའི་དོན་ལ་",
            "སྒྲིབ་པ་དང་བཅས་པ་ཡིན་།",
            "སངས་རྒྱས་ནི་སྒྲིབ་པ་ཐམས་ཅད་བྲལ་བའི་ཡེ་ཤེས་མངའ་བའི་ཕྱིར་",
            "བདག་གིས་མི་ཤེས་པ་སངས་རྒྱས་ཀྱིས་ཅིས་མི་མཁྱེན་།",
            "རབ་རིབ་ཅན་གྱིས་གཟུགས་ཕྲ་མོ་མ་མཐོང་ཡང་",
            "ལྷའི་མིག་གིས་མི་མཐོང་བ་མ་ཡིན་པ་བཞིན་ནོ།།",
            "ཟབ་མོ་ཡིན་ཡང་ཅིའི་ཕྱིར་ན་རྟོག་གེའི་ཡུལ་མ་ཡིན་",
            "ཞེས་བསམ་པར་མི་བྱ་།",
            "རྟོག་གེའི་ཤེས་པ་ཙམ་ལས་མ་འཕགས་ན་",
            "སངས་རྒྱས་རྣམས་ཟབ་མོ་མངོན་པར་བྱང་ཆུབ་པར་ག་ལ་།",
            "ཅིའི་ཕྱིར་ཟབ་མོའི་དོན་སྐྱེ་འགག་མེད་པ་",
            "རིག་པ་དག་ཐར་བར་འགྱུར་།",
            ""
        ],
        [
            "མངོན་རྗེས་ཀྱི་ཚད་མས་དཔྱོད་པའི་རྟོག་གེ་བ་དག་",
            "ཐར་བར་མི་འགྱུར་ཞེས་བསམ་པར་བྱ་བ་དེ་ནི་",
            "ཐེག་ཆེན་ལ་སྐྲག་པའི་གནས་སུ་རིགས་པ་མ་ཡིན་།",
            "མངོན་རྗེས་ཙམ་གྱིས་དངོས་པོ་ལ་ཡོངས་སུ་",
            "རྟོག་པས་གྲོལ་ན་སེམས་ཅན་ཐམས་ཅད་ཡེ་ནས་",
            "གྲོལ་བར་རིགས་ན་ཡང༌། ",
            "དེ་མི་འཐད་།",
            "དངོས་པོ་ལ་མངོན་པར་ཞེན་པས་",
            "འཆིང་ཞིང་དངོས་པོ་རང་བཞིན་མེད་པར་ཤེས་ན་",
            "གྲོལ་བར་འཐད་པའི་ཕྱིར་རོ། །",
            "དེ་ལྟར་བྱས་པ་རྟོག་གེ་བ་རང་གི་བློ་གྲོས་ཚད་མར་བཟུང་ནས་",
            "འཕགས་ཆེན་རྣམས་ཀྱིས་གཟིགས་པའི་ཆོས་ཀྱི་དོན་ཟབ་མོ་སྤངས་པ་ནི་",
            "ཁྲོན་པའི་རུས་སྦལ་གྱི་དཔེ་དང༌། དམུས་ལོང་གིས་མིག་ལྡན་ལ་",
            "འགྲན་པ་ལྟ་བུ་ཤིན་ཏུ་བློ་གྲོས་བླུན་པ་སྟེ་",
            "རང་བློ་ཚད་མིན་ལ་དཔང་པོར་བྱས་ནས་",
            ""
        ],
        [
            "ཚད་མ་སུན་འབྱིན་པའི་ཕྱིར་རོ། །",
            "འདི་ལྟར་བསམ་པ་དམན་པར་མོས་ཤིང་",
            "རྒྱུ་རིགས་སམ་ཁམས་ཀྱང་ཤིན་ཏུ་དམན་པ་དང༌། ",
            "རྐྱེན་གྲོགས་པོ་དམན་པ་",
            "ཐེག་ཆེན་ལ་སྡང་བ་དག་གིས་ཡོངས་སུ་བསྐོར་བ་དེ་དག ",
            "ཟབ་ཅིང་རྒྱ་ཆེ་བའི་དོན་མ་ནོར་བར་བཤད་པའི་ཆོས་འདི་།",
            "གལ་ཏེ་མོས་པ་མེད་པ་དེ་ཉིད་ཀྱིས་",
            "ཆོས་འདི་མཆོག་ཏུ་གྲུབ་པ་ཡིན་།",
            "དམན་པའི་སྤྱོད་ཡུལ་མ་ཡིན་པའི་ཕྱིར་",
            "ཐུན་མོང་མིན་པའི་ཆོས་སུ་མཁས་པ་རྣམས་ཀྱིས་ཤེས་སོ།།",
            "ཐོས་པའི་རྗེས་སུ་འབྲངས་ཏེ་",
            "རིགས་མི་རིགས་ཅུང་ཟད་ཅིག་",
            "དཔྱོད་པའི་བློ་དང་ལྡན་པ་ཐོབ་ནས་ནི། ",
            "ད་དུང་རང་གིས་སྔར་མ་ཤེས་པའི་",
            "དོན་ཟབ་མོ་ལ་མི་དཔྱོད་པར། ",
            "གང་ཞིག་ཐོས་པ་གཞན་ཐེག་ཆེན་ལ་མ་བརྟགས་པར་",
            "རབ་ཏུ་བརྙས་པར་བྱེད་པ་ནི་མི་རིགས་།",
            ""
        ],
        [
            "ཅིའི་ཕྱིར་ན། ",
            "ཁྱོད་རང་གིས་ཐེག་པ་ཆེན་པོའི་དགོངས་དོན་",
            "རྣམ་པ་སྣ་ཚོགས་དཔག་ཏུ་མེད་པ་",
            "མ་ཤེས་པར་ལྷག་མ་ལུས་པ་།",
            "འདི་རིགས་མི་རིགས་ཆོས་ཡིན་མིན་ཞེས་",
            "རྨོངས་པ་ཁྱོད་གང་གི་ཕྱིར་ན་ངེས་པར་བྱེད་།",
            "དོན་ཚུལ་བཞིན་མ་ཤེས་པར་",
            "བླང་བྱ་དང་འདོར་བྱའི་ཁྱད་པར་",
            "ངེས་པར་མི་ནུས་པའི་ཕྱིར་རོ། །",
            "མདོ་ལས་གཟུགས་མེད་སྒྲ་མེད་སོགས་",
            "དོན་གང་ཞིག་སྒྲ་ཡིས་བསྟན་ཚོད་ལྟར་",
            "དེ་ཇི་བཞིན་དུ་ངེས་པར་ཡོངས་སུ་རྟོགས་པའམ་ཁོང་དུ་ཆུད་དོ་",
            "ཞེས་དགོངས་པ་མ་ཤེས་པར་ཕྱིན་ཅི་ལོག་ཏུ་བཟུང་།",
            "ཚིག་དེའི་དོན་བདག་གིས་ཤེས་སོ་",
            "སྙམ་དུ་སྙེམས་པ་སྐྱེ་ཞིང་",
            "དོན་ཡང་དག་པར་མ་ཤེས་པས་བློ་ཉམས་པར་འགྱུར་བ་དང༌། ",
            "དེ་དང་དེ་ལྟ་བུ་ལ་བརྟེན་ནས་",
            "ལེགས་པར་གསུངས་པ་གཞན་ཡང་སྤོང་བར་བྱེད་པས་།",
            "རང་ཉིད་བརླག་པར་འགྱུར་ཏེ་",
            "ཅིའི་ཕྱིར་ན་ཟབ་མོའི་ཆོས་ལ་ཁོང་ཁྲོ་བས་",
            "སྒྲིབ་པ་ཚབས་པོ་ཆེ་བསག་པར་འགྱུར་བས་སོ།།",
            ""
        ],
        [
            "དེའི་རྒྱུ་མཚན་ཡིད་ཀྱི་ཉེས་པ་ཁྲོ་བ་ནི་",
            "རང་བཞིན་གྱིས་གདུག་པ་སྟེ་ལུས་ངག་གི་བྱ་བ་ལྟར་",
            "ཀུན་སློང་སོགས་ཀྱིས་གཞན་དུ་མི་འགྱུར་བ་",
            "ངོ་བོ་ཉིད་ཀྱི་ཁ་ན་མ་ཐོ་བ་ཡིན་པ་།",
            "དེའི་ཕྱིར་ཡིད་དུ་མི་འོང་ཞིང་",
            "གནོད་པའི་རྐྱེན་དུ་གྱུར་པའམ་",
            "མི་རིགས་པའི་གཟུགས་མགལ་དུམ་སོགས་ལའང་",
            "ཁྲོ་བར་མི་རིགས་པ་ནི། ",
            "ཉན་ཐོས་ཀྱི་གཞུང་སོག་ལེ་ལྟ་བུའི་མདོ་ལས། ",
            "དགེ་སློང་དག ",
            "མེས་ཚིག་པའི་མགལ་དུམ་ལ་ཡང་",
            "ཁྲོ་བའི་སེམས་ཀྱང་བསྐྱེད་པར་མི་རིགས་།",
            "སེམས་དང་བཅས་པའི་ལུས་ལ་ལྟ་ཅི་སྨོས་ཞེས་གསུངས་པ་དེ་ལྟར་།",
            "ཆོས་ཡང་དག་ཡིན་མིན་གཏན་ལ་མ་ཕབ་པར་",
            "ཐེ་ཚོམ་ཟ་བའི་ཆོས་ལ་ཁྲོ་བ་མི་རུང་བ་ནི་སྨོས་ཅི་དགོས་།",
            "ཡང་དག་པའི་ཐེག་པ་ཆེན་པོའི་ཆོས་སྤངས་ན་",
            "འཇིག་རྟེན་གྱི་ཁམས་དུ་མ་",
            "ཆགས་འཇིག་གི་བསྐལ་བ་མང་པོར་",
            "ཡང་ནས་ཡང་དུ་བརྒྱུད་དེ་",
            "མནར་མེད་དུ་ཤིན་ཏུ་མི་བཟད་པའི་སྡུག་བསྔལ་མྱོང་བར་",
            "བཅོམ་ལྡན་འདས་ཀྱིས་གསུངས་པའི་ཕྱིར་རོ། །",
            "དེའི་ཕྱིར་ན་བདག་ལེགས་སུ་འདོད་པ་རྣམས་ཀྱིས་",
            "རང་གིས་ཉམས་འོག་ཏུ་མ་ཆུད་པའི་ཆོས་",
            "གང་ལའང་མོས་པ་མ་སྐྱེས་སུ་ཟིན་ཀྱང་",
            "ཁྲོ་བ་དང་བརྙས་པའི་སྒོ་ནས་",
            "སྨད་པར་མི་བྱ་བར་བཏང་སྙོམས་སུ་བཞག་ན་",
            ""
        ],
        [
            "ལེགས་ཏེ་",
            "རང་ལ་ཉེས་པ་འབྱུང་བ་མེད་པས་སོ།།",
            "ཐེག་པ་ཆེན་པོ་མདོ་སྡེའི་རྒྱན་ལས་",
            "ཐེག་པ་ཆེན་པོ་སྒྲུབ་པའི་སྐབས་ཀྱི་ལེའུ་སྟེ་",
            "གཉིས་པའི་དོན་རྣམ་པར་བཤད་པའོ།།།། ",
            "དེ་ལྟར་ཐེག་ཆེན་བཀར་བསྒྲུབས་ནས་",
            "ཐེག་པ་ཆེ་ཆུང་གི་ཁྱད་པར་",
            "བྱེ་བྲག་ཏུ་ཤེས་པར་བྱ་བ་ལ་དབྱེ་སྒོ་དུ་མ་ཡོད་ཀྱང༌། ",
            "སྐྱབས་འགྲོ་ནས་སྒྲུབ་པའི་བར་",
            "བཞི་པོའི་ཁྱད་པར་བཤད་པ་",
            "རྒྱུ་རིགས་དང་ལམ་གྱི་ཐོག་མའི་འཇུག་སྒོ་",
            "སྐྱབས་འགྲོ་ནས་བརྩམས་ཏེ་",
            "བསམ་སྦྱོར་ཐམས་ཅད་ལ་ཁྱད་ཞུགས་པར་ཤེས་པའི་ཕྱིར་རོ། །",
            " གཉིས་པ་བྱེ་བྲག་ཏུ་ཤེས་པར་བྱ་བ་།",
            ""
        ],
        [
            "སྐྱབས་འགྲོ། ",
            "རིགས། ",
            "སེམས་བསྐྱེད། ",
            "སྒྲུབ་པ་བཞི་ལས། ",
            "དང་པོ་༼སྐྱབས་།",
            "སྐྱབས་འགྲོའི་ཁྱད་པར་དང༌། ",
            "ཁྱད་པར་དེ་ལྡན་གྱི་སྐྱབས་འགྲོའི་རང་བཞིན། ",
            "དོན་བསྡུས་ཏེ་བསྟན་པ་གསུམ་ལས། ",
            "དང་པོ་༼སྐྱབས་འགྲོའི་ཁྱད་པར་༽ལ་ཁྱད་པར་བཞི་མདོར་།",
            "དེའི་དོན་རྒྱས་པར་བཤད་པ་གཉིས་ལས། ",
            "དང་པོ་ཁྱད་པར་བཞི་མདོར་བསྟན་ནི། ",
            "ཀུན་ཏུ་འགྲོ་དང་ཁས་ལེན་རྟོགས་དང་ཟིལ་གནོན་པར། །",
            " དབྱེ་བའི་རང་བཞིན་",
            "དོན་རྣམ་བཞི་ཡི་ཁྱད་པར་གྱིས། །",
            " ཐེག་པ་མཆོག་ཕྱིར་",
            "དཀོན་མཆོག་སྐྱབས་རབ་སོང་བ་གང༌། །",
            " དེ་ནི་སྐྱབས་སུ་སོང་བ་རྣམས་ཀྱི་མཆོག་ཅེས་བྱ།། ",
            "གང་ཕྱིར་དང་པོར་ངེས་པར་བྱ་བ་འདི་དཀའ་སྟེ།། ",
            "དེ་ནི་བསྐལ་པ་སྟོང་ཕྲག་དུ་མར་བསྒྲུབ་པར་དཀའ།། ",
            "གང་ཕྱིར་གྲུབ་ན་སེམས་ཅན་ཕན་བྱེད་དོན་ཆེ་སྟེ།།",
            ""
        ],
        [
            "དེ་ཕྱིར་ཐེག་ཆེན་འདི་ལ་སྐྱབས་དོན་མཆོག་ཡིན་ནོ།། ",
            "ཞེས་ཚིགས་བཅད་གཉིས་གསུངས་།",
            "ཐེག་པ་ཆེན་པོ་བདག་གི་སྐྱབས་འགྲོ་ནི་",
            "ཁྱད་པར་བཞིས་འཕགས་།",
            "སེམས་ཅན་ཐམས་ཅད་བསྒྲལ་བར་ཞུགས་པ་",
            "སོགས་ཀྱིས་ཀུན་ཏུ་འགྲོ་བ་དང༌། ",
            "སངས་རྒྱས་ཉིད་འཐོབ་པར་བྱའོ་",
            "ཞེས་ཁས་ལེན་པ་དང༌། ",
            "བདག་མེད་གཉིས་རྟོགས་པ་དང༌། ",
            "འཇིག་རྟེན་པ་དང་ཉན་རང་ཟིལ་གྱིས་གནོན་པར་བྱེད་པ་སྟེ",
            "་དབྱེ་བའི་རང་བཞིན་སྤྱི་དོན་རྣམ་པ་བཞི་ཡི་ཁྱད་པར་གྱིས་",
            "ཐེག་པ་མཆོག་གི་དོན་ནམ་ཚུལ་གྱི་ཕྱིར་རམ",
            "་ཆེད་དུ་དཀོན་མཆོག་གསུམ་ལ་སྐྱབས་སུ་རབ་ཏུ་སོང་བ་གང་ཡིན་པ་དེ་ནི། ",
            "འཇིག་རྟེན་པ་ཚངས་དང་དབང་ཕྱུག་སོགས་ལ་སྐྱབས་སུ་སོང་བ་དང༌། ",
            "ཉན་རང་རྣམས་རང་དོན་དུ་",
            "མཆོག་གསུམ་ལ་སྐྱབས་སུ་སོང་བ་རྣམས་ཀྱི་མཆོག་ཅེས་བྱའོ།།",
            "གང་གི་ཕྱིར་ན་སོ་སོ་སྐྱེ་བོ་དག་གིས་དང་པོར་",
            "སེམས་ཅན་ཐམས་ཅད་འཁོར་བ་ལས་བསྒྲལ་ནས་",
            "ཐར་པ་དང་ཐམས་ཅད་མཁྱེན་པའི་གོ་འཕང་ལ་གཞག་པའི་ཆེད་དུ་",
            "བདག་བླ་ན་མེད་པའི་རྫོགས་པའི་བྱང་ཆུབ་ཏུ་སངས་རྒྱས་པར་བྱའོ་",
            "ཞེས་ཁས་བླངས་ཤིང་",
            "སྨོན་ལམ་འདེབས་པའི་ངེས་པར་བྱ་བ་འདི་དཀའ་སྟེ་",
            "སེམས་ཅན་མང་པོའི་ནང་ནས་ཀྱང་",
            "འདི་ལྟ་བུའི་སེམས་བསྐྱེད་པའི་སྨོན་ལམ་བགྱིད་པ་ཤིན་ཏུ་དཀོན་ནོ།།",
            ""
        ],
        [
            "དེ་ལྟར་སེམས་བསྐྱེད་ནས་བླ་མེད་བྱང་ཆུབ་འཐོབ་པར་བྱ་བ་དང་",
            "སེམས་ཅན་རྣམས་ཡོངས་སུ་བསྒྲལ་ཕྱིར་ལུས་དང་",
            "ལོངས་སྤྱོད་གཏོང་བ་སོགས་ཀྱི་སྦྱོར་བ་དེ་ནི་",
            "བསྐལ་པ་སྟོང་ཕྲག་དུ་མར་བསྒྲུབ་པར་དཀའོ།།",
            "གང་གི་ཕྱིར་བླ་ན་མེད་པའི་བྱང་ཆུབ་སངས་རྒྱས་སུ་གྲུབ་།",
            "སེམས་ཅན་ཐམས་ཅད་ཕྱི་མའི་མཐའི་བར་དུ་ཕན་པ་བྱེད་པས་དོན་ཆེ་།",
            "དེ་ཕྱིར་ཐེག་པ་ཆེན་པོ་འདི་ལ་ལམ་དུ་བཟུང་ནས་",
            "སྐྱབས་སུ་བརྟེན་པ་ནི་དོན་མཆོག་དང་ལྡན་པ་ཡིན་ནོ།། ",
            "གཉིས་པ་རྒྱས་བཤད་ལ་གོང་གི་རིམ་པ་བཞིན་བཞི་ལས། ",
            "དང་པོ་ཀུན་འགྲོའི་ཁྱད་པར་ནི། ",
            "གང་ཞིག་སེམས་ཅན་ཐམས་ཅད་བསྒྲལ་བར་ཞུགས་པ་དང༌། །",
            " ཐེག་པ་ཡེ་ཤེས་ཀུན་ཏུ་འགྲོ་ལ་མཁས་པར་ལྡན།།",
            ""
        ],
        [
            "གང་ཞིག་མྱ་ངན་འདས་ལ་འཁོར་ཞི་རོ་གཅིག་པ། །",
            " དེ་འདྲའི་བློ་ལྡན་དེ་འདིར་ཀུན་འགྲོར་ཤེས་པར་བྱ།། ",
            "ཞེས་ཚིགས་བཅད་གཅིག་གིས་བསྟན་།",
            "སེམས་ཅན་དང་ཐེག་པ་དང་ཡེ་ཤེས་དང་",
            "མྱང་འདས་ཀུན་འགྲོ་བཞི་རིམ་པ་ལྟར། ",
            "གང་ཞིག་མཐའ་ཡས་པའི་སེམས་ཅན་ཐམས་ཅད་བསྒྲལ་བར་ཞུགས་པ་དང༌། ",
            "ཐེག་པ་གསུམ་པོ་ཀུན་ཏུ་རྟོགས་པ་དང༌། ",
            "བདག་མེད་གཉིས་རྟོགས་ཀྱི་ཡེ་ཤེས་ཀུན་ཏུ་",
            "འགྲོ་ལ་མཁས་པར་ལྡན་པ་དང༌། ",
            "གང་ཞིག་མྱ་ངན་འདས་པའི་དབྱིངས་འཁོར་བ་དང་",
            "ཞི་བ་རོ་གཅིག་ཏུ་རྟོགས་ཤིང་ཤེས་རབ་དང་སྙིང་རྗེས་སྲིད་ཞིའི་མཐའ་ལ་",
            "མི་གནས་པ་མྱང་འདས་སམ་ཤེས་བྱ་ཀུན་འགྲོ་།",
            "དེ་འདྲའི་བློ་ལྡན་དེ་སྐབས་འདིར་ཀུན་འགྲོར་རིག་པར་བྱ་སྟེ་",
            "ཉན་ཐོས་རྣམས་དེ་ལྟ་བུ་དང་མི་ལྡན་ནོ།། ",
            "གཉིས་པ་ཁས་ལེན་།",
            ""
        ],
        [
            "དངོས་དང༌། ",
            "དཔེས་བསྟན་པ་གཉིས་ལས། ",
            "དང་པོ་དངོས་ནི། ",
            "གང་ཞིག་དགའ་བ་མང་པོས་བྱང་ཆུབ་མཆོག་དོན་གཉེར། །",
            " གང་ཞིག་སྐྱོ་བ་མེད་པར་དཀའ་བ་ཡང་དག་སྤྱོད།། ",
            "གང་ཞིག་རྣམ་སངས་རྒྱས་ནས་སངས་རྒྱས་ཀུན་མཉམ་འགྱུར།། ",
            "བློ་ལྡན་དེ་ནི་ཁས་ལེན་མཆོག་ཏུ་ཤེས་པར་བྱ།། ",
            "ཞེས་པས་བསྟན་།",
            "གང་ཞིག་སངས་རྒྱས་ཀྱི་ཆོས་སྟོབས་དང་",
            "མི་འཇིགས་པ་ལ་སོགས་པ་ལ་",
            "སྙིང་ཐག་པ་ནས་དགའ་བ་མང་པོས་",
            "བྱང་ཆུབ་མཆོག་དོན་དུ་གཉེར་བ་",
            "བསམ་པ་སྨོན་ལམ་གྱི་ཁྱད་པར་དང༌། ",
            "གང་ཞིག་མོས་སྤྱོད་ནས་",
            "ས་བཅུའི་བར་དུ་ལམ་སྒྲུབ་པ་ལ་སྐྱོ་བ་མེད་པར་",
            "ལུས་སོགས་གཏོང་བ་དང་སྡུག་བསྔལ་དང་དུ་ལེན་པ་སོགས་",
            "དཀའ་བ་ཡང་དག་པར་སྤྱོད་པ་བསྒྲུབ་པའི་ཁྱད་པར་དང༌། ",
            "གང་ཞིག་རྣམ་པར་སངས་རྒྱས་ནས་སངས་རྒྱས་ཀུན་དང་",
            "སྤངས་རྟོགས་ལ་ཁྱད་མེད་ཅིང་",
            "སྐུ་གསུང་ཐུགས་མཉམ་པར་འགྱུར་བ་འབྲས་བུའི་ཁྱད་པར་།",
            ""
        ],
        [
            "བློ་ལྡན་དེ་ནི་ཁས་ལེན་ནམ་དམ་བཅའ་བ་མཆོག་ཏུ་ཤེས་པར་བྱའོ།། ",
            "གཉིས་པ་དེའི་ཡོན་ཏན་དཔེས་བསྟན་པ་།",
            "རྒྱལ་པོའི་སྲས་ཀྱི་དཔེ་དང༌། ",
            "བློན་པོ་ཆེན་པོའི་དཔེ་གཉིས་ལས། ",
            "དང་པོ་རྒྱལ་པོའི་སྲས་ཀྱི་དཔེ་ནི། ",
            "སངས་རྒྱས་སྲས་ཀྱི་མཆོག་ཏུ་ལེགས་པར་གང་སྐྱེས་པ། །",
            " སེམས་དང་ཤེས་རབ་དང་ནི་ཚོགས་ལྡན་སྙིང་རྗེ་ནི། །",
            " ས་བོན་མ་དང་མངལ་གནས་མ་མ་མཚུངས་པ་མེད།། ",
            "བློ་ལྡན་དེ་ནི་ཁས་ལེན་མཆོག་ཏུ་ཤེས་པར་བྱ།། ",
            "སྣ་ཚོགས་མཚན་རྣམས་ཀུན་གྱིས་དེའི་ལུས་བརྒྱན།། ",
            "སེམས་ཅན་ཐམས་ཅད་སྨིན་པར་བྱེད་སྟོབས་ཐོབ།།",
            ""
        ],
        [
            "སངས་རྒྱས་བདེ་ཆེན་མཐའ་ཡས་ཞི་བ་རྙེད།། ",
            "སེམས་ཅན་ཀུན་སྐྱབས་ཐབས་ཆེན་བཤམས་པ་ཤེས།། ",
            "སངས་རྒྱས་ཀུན་གྱིས་འོད་ཟེར་ཆེན་པོས་དབང་བསྐུར་བྱིན།། ",
            "དེ་ནི་ཆོས་ལ་དབང་བ་ཀུན་དང་ཡང་དག་ལྡན།། ",
            "སངས་རྒྱས་འཁོར་གྱི་དཀྱིལ་འཁོར་སྟོན་པའི་རྣམ་པ་ཤེས།། ",
            "བསླབ་པའི་བཅའ་བས་ཚར་གཅོད་ཕན་འདོགས་བྱེད་ལ་བརྩོན།།",
            ""
        ],
        [
            "ཞེས་པས་བསྟན་།",
            "འཁོར་ལོས་བསྒྱུར་བའི་སྲས་ཀྱི་དཔེས་སངས་རྒྱས་ཀྱི་རིགས་མཆོག་ཏུ་སྐྱེས་པ་ནི། ",
            "དཔེར་ན་འཁོར་ལོས་བསྒྱུར་རྒྱལ་གྱི་སྲས་པོའི་ས་བོན་དང༌། ",
            "རིགས་བཙུན་པའི་བཙུན་མོ་དམ་པའི་མ་དང༌། ",
            "ནད་སོགས་ཀྱི་སྐྱོན་མེད་པའི་མངལ་དང༌། ",
            "སྐྱེད་བསྲིང་བའི་མ་མ་སྟེ་ཕུན་ཚོགས་བཞི་དང་ལྡན་པ་བཞིན་དུ། ",
            "བྱང་ཆུབ་སེམས་དཔའ་རྣམས་ནི་དེ་བཞིན་གཤེགས་པའི་",
            "གདུང་རིགས་རྒྱུན་མི་གཅོད་པའི་རིགས་ཀྱི་སྲས་ཞེས་བྱ་བ་ལ་",
            "ཉན་ཐོས་རྣམས་ལ་སངས་རྒྱས་ཀྱི་སྲས་ཞེས་མི་བྱ་སྟེ་",
            "གསུང་ལས་སྐྱེས་པའི་སློབ་མའོ།།",
            "བྱང་ཆུབ་སེམས་དཔའ་གང་ཞིག་སངས་རྒྱས་བཅོམ་ལྡན་འདས་རྣམས་ཀྱི་",
            "སྲས་ཀྱི་མཆོག་ཏུ་གང་སྐྱེས་པ་དེ་ནི་",
            "བླ་མེད་བྱང་ཆུབ་ཏུ་སེམས་བསྐྱེད་པ་དང༌། ",
            "བདག་མེད་རྟོགས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་དང་ནི། ",
            "བསོད་ནམས་ཡེ་ཤེས་ཀྱི་ཚོགས་གཉིས་དང་ལྡན་པ་དང༌། ",
            "སེམས་ཅན་ཐམས་ཅད་མི་གཏོང་བའི་སྙིང་རྗེ་དང་",
            "ཆོས་བཞི་པོ་དེ་ནི་རིམ་པ་ལྟར་ཕའི་ས་བོན་དང༌། ",
            "མ་དང་མངལ་གྱི་གནས་དང་མ་མ་མཚུངས་པ་མེད་པ་དང་",
            "ཆོས་འདྲ་བ་ལས་སྐྱེས་པའི་བློ་ལྡན་བྱང་སེམས་དེ་ནི་",
            "ཁས་ལེན་མཆོག་ཏུ་རིག་པར་བྱ་སྟེ",
            "བླ་མེད་བྱང་ཆུབ་བསྒྲུབ་པར་ཁས་བླངས་པ་དེའི་དབང་གིས་",
            "དེ་བཞིན་གཤེགས་པའི་རིགས་སུ་སྐྱེས་པ་",
            "འཁོར་ལོས་སྒྱུར་བའི་སྲས་མཚན་ལྡན་བཞིན་ནོ།།",
            ""
        ],
        [
            "ཡང་འཁོར་ལོས་བསྒྱུར་བའི་སྲས་སུ་སྐྱེས་པ་ལ་",
            "མི་ཕལ་པ་ལས་འཕགས་པའི་ཡོན་ཏན། ",
            "ལུས་མཚན་གྱིས་བརྒྱན་པ། ",
            "རྒྱལ་ཕྲན་གཞན་དབང་དུ་འདུ་ཞིང་",
            "ལེགས་པར་སྐྱོང་བ། ",
            "རྒྱལ་སྲས་ཀྱི་ལོངས་སྤྱོད་ཐོབ་པ། ",
            "རྒྱལ་པོའི་ལུགས་དང་རིག་གནས་ཀུན་ལ་",
            "མཁས་པ་བཞི་ཡོད་པ་དང་མཚུངས་པར། ",
            "བྱང་ཆུབ་སེམས་དཔའ་དེ་ཡང་སྣ་ཚོགས་ཡིད་དུ་འོང་བའི་",
            "མཚན་བཟང་པོ་དང་དཔེ་བྱད་བཟང་པོ་",
            "ཀུན་གྱིས་དེའི་ལུས་བརྒྱན་པར་འགྱུར་ལ",
            "དེ་ཡང་འཇིག་རྟེན་པའི་འཁོར་ལོས་སྒྱུར་བའི་",
            "མཚན་ལས་ཡོན་ཏན་གསུམ་གྱིས་ཁྱད་པར་དུ་འཕགས་ཏེ་",
            "ཡུལ་ན་གནས་པ་དང༌། ",
            "ཡོངས་སུ་གསལ་བ་དང༌། ",
            "ཡོངས་སུ་རྫོགས་པའི་ཁྱད་པར་གྱིས་སོ།།",
            "བློ་ཡི་སྟོབས་ཀྱིས་སེམས་ཅན་ཐམས་ཅད་དགེ་བ་ལ་",
            "ཡོངས་སུ་སྨིན་པར་བྱེད་པའི་ལུས་ངག་ཡིད་ཀྱི་སྟོབས་ཐོབ་པ་དང༌། ",
            "སངས་རྒྱས་ཀྱི་བདེ་བ་ཆེན་པོ་ནམ་ཡང་མི་ཟད་པས་",
            "མཐའ་ཡས་ཤིང་ཉོན་མོངས་པ་ཐམས་ཅད་ཞི་བ་རྙེད་པ་དང༌། ",
            "སེམས་ཅན་ཐམས་ཅད་སྡུག་བསྔལ་ལས་བཏོན་ནས་",
            "གཏན་བདེར་འཇོག་པས་ན་སེམས་ཅན་ཀུན་གྱི་སྐྱབས་སུ་འགྱུར་བའི་",
            "ཐབས་ཆེན་པོ་ཇི་ལྟ་ཇི་སྙེད་དམ་ཐབས་དང་ཤེས་རབ་ཀྱི་",
            "སྒོ་དཔག་ཏུ་མེད་པ་བཤམས་པ་ཤེས་སོ།།",
            "ཡང་འཁོར་ལོས་སྒྱུར་བའི་སྲས་མཚན་དང་ལྡན་པ་",
            "དེ་ཡབ་ཀྱིས་རྒྱལ་ཚབ་ཏུ་དབང་བསྐུར་བ་དང༌། ",
            "བྱ་བ་ལྷག་པར་བརྟག་པ་ལ་མཁས་པ་དང༌། ",
            "ལུས་ངག་ཡིད་ཀྱི་སྒྱུ་རྩལ་ཀུན་ལ་མཁས་པ་དང༌། ",
            "འབངས་འཁོར་རྣམས་ཚར་གཅོད་དང་",
            "རྗེས་འཛིན་གྱི་སྒོ་ནས་སྐྱོང་བ་བཞི་དང་ལྡན་པ་བཞིན་དུ། ",
            "བླ་མེད་བྱང་ཆུབ་ཁས་ལེན་པའི་བྱང་ཆུབ་སེམས་དཔའ་དེ་ཡང་",
            "ས་བཅུ་པར་སངས་རྒྱས་ཀུན་གྱིས་འོད་ཟེར་ཆེན་པོས་དབང་བསྐུར་བ་བྱིན་པ་དང༌། ",
            "དེའི་སྟོབས་ཀྱིས་ཡེ་ཤེས་ཐོགས་པ་མེད་པ་དེ་ནི་",
            "ཇི་ལྟ་ཇི་སྙེད་ཀྱི་ཆོས་ལ་དབང་བ་ཀུན་དང་ཡང་དག་ལྡན་པ་དང༌། ",
            "སངས་རྒྱས་ཀྱི་འཁོར་གྱི་དཀྱིལ་འཁོར་ཀུན་ཏུ་རྫུ་འཕྲུལ་དང་",
            "ཆོས་སྟོན་པའི་རྣམ་པ་ཀུན་ནས་ཤེས་པ་དང༌། ",
            "ལྷག་པ་ཚུལ་ཁྲིམས་གྱི་བསླབ་པ་བཅའ་བས་",
            "ཉེས་པ་བྱེད་པ་ཚར་གཅོད་པ་དང་",
            "ལེགས་པ་བྱེད་པ་ལ་ཕན་འདོགས་པས་",
            "རྗེས་སུ་འཛིན་པར་བྱེད་པ་ཡིན་ནོ།།",
            ""
        ],
        [
            "གཉིས་པ་བློན་པོ་ཆེན་པོའི་དཔེ་ནི། ",
            "བློན་པོ་ཆེན་པོ་ལྟ་བུར་ཕ་རོལ་ཕྱིན་ལ་འཇུག་པའི་ཕྱིར། །",
            " བྱང་ཆུབ་ཆེན་པོའི་ཕྱོགས་མཐུན་བདལ་ལ་རྟག་ཏུ་སྤྱན་བྱེད་ཕྱིར། །",
            " གསང་བའི་གནས་ནི་རྣམ་གསུམ་རྟག་ཏུ་ཡང་དག་འཛིན་པའི་ཕྱིར། །",
            " སེམས་ཅན་མང་དོན་རྟག་ཏུ་རྒྱུན་མི་འཆད་པར་རབ་བྱེད་ཕྱིར། །",
            " ཅེས་གསུངས་ཏེ",
            "བྱང་ཆུབ་སེམས་དཔའ་དེ་སངས་རྒྱས་ཀྱི་",
            "ཐེག་པ་ཆེན་པོའི་ཆོས་དང་སྐུ་གསུང་ཐུགས་ཀྱི་གསང་བ་ལ་",
            "སྤྱན་བྱེད་པ་ཡིན་གྱི་ཉན་ཐོས་རྣམས་དེ་ལྟར་མ་ཡིན་།",
            "དཔེར་ན་རྒྱལ་པོའི་ཡིད་བརྟན་གྱི་མཆོག་ཏུ་གྱུར་པའི་",
            "བློན་པོ་ཆེན་པོ་ནི་རྒྱལ་པོའི་བཙུན་མོའི་",
            "སྲས་སོགས་འཁོར་གྱི་ནང་ན་འཇུག་པ་དང༌། ",
            "མཛོད་ཐམས་ཅད་ཀྱི་སྤྱན་པ་བྱེད་པ་དང༌། ",
            "གསང་བའི་གཏམ་བགྲོས་པ་དང༌། ",
            "གཞན་ལ་བཀའ་བསྒོ་བར་དབང་བ་བཞི་ཡིན་པ་ལྟར། ",
            "བྱང་ཆུབ་སེམས་དཔའ་ཡང་བློན་པོ་ཆེན་པོ་ལྟ་བུར་",
            "སངས་རྒྱས་ཀྱི་ཆོས་ཕ་རོལ་ཏུ་ཕྱིན་པ་བཅུ་སོགས་",
            "ཐེག་པ་ཆེན་པོའི་ཆོས་རྣམས་ལ་འཇུག་པ་དང༌། ",
            "བྱང་ཆུབ་ཆེན་པོའི་ཕྱོགས་མཐུན་གྱི་ཆོས་བརྡལ་བའམ་",
            "བཀྲམ་པའི་མཛོད་ལ་རྟག་ཏུ་སྤྱན་བྱེད་པ་སྟེ་",
            "གཉེར་བྱེད་པའམ་གཟིགས་རྟོག་མཛད་པའི་ཕྱིར་དང༌། ",
            "སངས་རྒྱས་སྐུ་གསུང་ཐུགས་ཀྱི་གསང་བའི་གནས་ནི་",
            "རྣམ་གསུམ་རྟག་ཏུ་ཡང་དག་འཛིན་པ་ནི། ",
            "དཔེར་ན་གསང་བ་བསམ་མི་ཁྱབ་པའི་མདོ་ལས། ",
            "ཕྱག་ན་རྡོ་རྗེ་ནི་རྟག་ཏུ་བཅོམ་ལྡན་འདས་ཉིད་བྱང་ཆུབ་སེམས་དཔའི་དུས་དང་",
            "སངས་རྒྱས་པའི་དུས་ན་དྲུང་དུ་གནས་ཏེ་",
            "སངས་རྒྱས་ཀྱི་སྐུ་གསུང་ཐུགས་ཀྱི་གསང་བ་གཞན་གྱིས་",
            "མི་ཤེས་པ་རྣམས་ཀྱང་དེས་ཤེས་པ་ལྟ་བུའོ།།",
            "སེམས་ཅན་མང་པོའི་དོན་རྟག་ཏུ་",
            "རྒྱུན་མི་འཆད་པར་རབ་ཏུ་བྱེད་པའི་ཕྱིར་རོ། །",
            " གསུམ་པ་རྟོགས་པའི་ཁྱད་པར་ནི། ",
            "བསོད་ནམས་ཕུང་ཆེན་སྲིད་གསུམ་བླ་མ་སྲིད་པའི་བདེ་བ་དང༌། །",
            " སྡུག་བསྔལ་ཕུང་པོ་ཆེན་པོ་རབ་ཞི་བློ་མཆོག་བདེ་བ་དང༌། །",
            " ཆོས་མང་ཕུང་པོ་མཆོག་རབ་རྟག་པའི་སྐུ་སྟེ་དགེ་བའི་ཚོགས། །",
            " བག་ཆགས་བཟློག་ཅིང་སྲིད་དང་",
            "ཞི་ལས་རྣམ་པར་གྲོལ་བ་འཐོབ།།",
            ""
        ],
        [
            "ཅེས་གསུངས་།",
            "མདོར་བསྡུ་།",
            "གང་ཟག་དང་ཆོས་ལ་བདག་མེད་པར་རྟོགས་པ་ཡིན་།",
            "རྒྱས་པར་ཕྱེ་ན་ཡོན་ཏན་བརྒྱད་།",
            "དང་པོ་ཐེག་ཆེན་གྱི་ཆོས་ལ་མོས་པ་སྐྱེས་པའི་",
            "དུས་ན་ནམ་མཁའ་དང་སེམས་ཅན་གྱི་",
            "མཐའ་ཇི་ཙམ་པའི་བསོད་ནམས་ཀྱི་ཕུང་པོ་ཆེན་པོ་འཐོབ་པ་དང༌། ",
            "དེ་ལྟར་མོས་པ་སྐྱེས་ནས་",
            "བླ་མེད་བྱང་ཆུབ་ཏུ་སེམས་བསྐྱེད་པའི་དུས་ན་",
            "ཁམས་གསུམ་གྱི་སེམས་ཅན་ཀུན་ལས་འཕགས་ཏེ་",
            ""
        ],
        [
            "བླ་མ་ཉིད་དུ་འགྱུར་བ་དང༌། ",
            "བདག་དང་གཞན་གྱི་དོན་དུ་བསམ་བཞིན་སྲིད་པར་",
            "སྐྱེ་བ་འཛིན་པ་ན་ལྷ་དང་མིའི་ལོངས་སྤྱོད་ཕུན་སུམ་ཚོགས་པའི་",
            "སྲིད་པའི་བདེ་བ་ཚད་མེད་པ་མྱོང་བ་དང༌། ",
            "ས་དང་པོ་ཆོས་དབྱིངས་མངོན་སུམ་རྟོགས་པ་ན་",
            "བདག་གཞན་མཉམ་པ་ཉིད་ཀྱི་སེམས་ཐོབ་ཅིང་",
            "བདག་གཞན་གྱི་དོན་སྒྲུབ་ནུས་པར་མཐོང་ནས་",
            "རབ་ཏུ་དགའ་བ་སྐྱེ་།",
            "རང་དང་གཞན་གྱི་སྡུག་བསྔལ་གྱི་",
            "ཕུང་པོ་ཆེན་པོ་རབ་ཏུ་ཞི་བ་ཉིད་བྱེད་།",
            "དེའི་ཚེ་ན་འཚོ་བ་མེད་པ་དང༌། ",
            "མི་བསྔགས་པ་དང༌། ",
            "འཁོར་གྱི་འཇིགས་པ་དང༌། ",
            "ངན་འགྲོར་ལྷུང་བ་དང༌། ",
            "འཆི་འཕོ་བའི་འཇིགས་པ་ལྔ་དང་བྲལ་བས་",
            "རང་གི་སྡུག་བསྔལ་ཞི་ཞིང་བདག་བཞིན་དུ་སེམས་ཅན་རྣམས་ཀྱི་",
            "འཇིགས་པ་དེ་ལྔ་ཡང་ཞི་བར་བྱེད་པའི་ཕྱིར་རོ། །",
            "ས་བརྒྱད་པར་མི་སྐྱེ་བའི་ཆོས་ལ་བཟོད་པ་འཐོབ་པའི་",
            "དུས་སུ་ལྷུན་གྱིས་གྲུབ་པར་རྣམ་པར་མི་རྟོག་པའི་",
            "ཡེ་ཤེས་ཀྱི་སྣང་བ་ཆེན་པོ་ཐོབ་སྟེ་",
            "བློ་མཆོག་གི་བདེ་བ་ལ་གནས་པ་དང༌། ",
            "དེ་ལྟར་ལྔ་དང་ས་བཅུ་འདས་ནས་",
            "སངས་རྒྱས་ཀྱི་ས་ལ་ཡོན་ཏན་གསུམ་ཐོབ་སྟེ",
            ""
        ],
        [
            "ཟག་མེད་ཀྱི་ཆོས་སམ་",
            "མདོ་སྡེ་སོགས་ཆོས་མང་པོ་ཚད་མེད་པའི་ཕུང་པོ། ",
            "འཇིག་རྟེན་པ་དང་ཉན་རང་ལས་ཕུལ་ཏུ་གྱུར་པ་",
            "མཆོག་དང་རབ་ཏུ་གྱུར་པ་འཁོར་བའི་མཐའི་བར་དུ་",
            "རྟག་པའི་ཆོས་ཀྱི་སྒྲ་སྟེ་དགེ་བའི་ཚོགས་མ་ལུས་པ་ཡོངས་སུ་རྫོགས་པ་དང༌། ",
            "ཉོན་མོངས་པ་དང་ཤེས་བྱའི་བག་ཆགས་གཏན་ནས་བཟློག་ཅིང༌། ",
            "སྲིད་པ་དང་ཞི་བའི་མཐའ་གཉིས་ལས་རྣམ་པར་གྲོལ་བ་ནི་",
            "གནས་པའི་མྱ་ངན་ལས་འདས་པ་ཐོབ་པའོ།། ",
            "བཞི་པ་ཟིལ་གནོན་རྒྱས་བཤད་ནི། ",
            "བློ་ལྡན་ཉན་ཐོས་ཚོགས་བཅས་དགེ་བ་རྒྱ་ཆེན་དོན་ཆེན་དང༌། །",
            " མཐའ་ཡས་རྟག་རྒྱུན་མི་འཆད་ཟད་མི་ཤེས་པས་ཟིལ་གྱིས་གནོན།། ",
            "དགེ་བ་དེ་ཡང་འཇིག་རྟེན་འཇིག་རྟེན་མ་ཡིན་ཡོངས་སྨིན་བྱེད།། ",
            "དབང་འབྱོར་རྙེད་པ་དེ་ནི་ཕུང་པོ་ཞི་བས་ཟད་མི་ཤེས།། ",
            "ཞེས་གསུངས་།",
            "བློ་ལྡན་བྱང་ཆུབ་སེམས་དཔའ་དེས་དགེ་བ་རྣམ་པ་བཞིའི་སྒོ་ནས་",
            "ཉན་ཐོས་རང་སངས་རྒྱས་ཀྱི་ཚོགས་མང་པོ་དང་བཅས་པ་ཟིལ་གྱིས་གནོན་།",
            ""
        ],
        [
            "དེ་ལྟར་བྱང་སེམས་ཀྱི་དགེ་བ་ནི། ",
            "མོས་སྤྱོད་ཀྱིས་འཇིག་རྟེན་ཆོས་མཆོག་མན་ཆད་ལ་གནས་པའི་",
            "དགེ་བ་ནི་ཉན་ཐོས་ལྟར་མྱང་འདས་ཕྱོགས་གཅིག་ཏུ་",
            "འཇུག་པ་མ་ཡིན་གྱི་སེམས་ཅན་ཐམས་ཅད་ཀྱི་",
            "དོན་དུ་འཁོར་བར་འཇུག་པའི་རྒྱུ་ཡང་བྱེད་པས། ",
            "རྒྱུ་ཆེན་པོར་གྱུར་པའི་ཕྱིར་ཉན་ཐོས་ཐམས་ཅད་ཟིལ་གྱིས་གནོན་ནོ།།",
            "ས་དང་པོ་ནས་བདུན་པའི་བར་གྱི་དགེ་བ་ནི་",
            "བླ་མེད་བྱང་ཆུབ་ཐོབ་པར་བྱེད་པའི་ཕྱིར་དོན་ཆེན་པོ་ཡིན་པས་",
            "ཉན་ཐོས་ཐམས་ཅད་ཟིལ་གྱིས་གནོན་པ་དང༌། ",
            "དག་པ་ས་གསུམ་དུ་རྣམ་པར་མི་རྟོག་པའི་ཡེ་ཤེས་ལྷུན་གྱིས་གྲུབ་པས་",
            "དགེ་བའི་རྩ་བ་རྣམས་འབྲས་བུ་སྨིན་པ་ལྟར་འཕེལ་ཞིང་སྨིན་པ་དང༌། ",
            "སྟོབས་དང་ཕར་ཕྱིན་སོགས་ཀྱི་ཡོན་ཏན་མཐའ་ཡས་པ་འཕེལ་བ་དང་",
            "རྟག་ཏུ་སངས་རྒྱས་པའི་མཛད་པ་དང་ཆོས་འཆད་པ་",
            "རྒྱུན་མི་འཆད་པས་ཀྱང་ཉན་ཐོས་རྣམས་ཟིལ་གྱིས་གནོན་ནོ།།",
            "སངས་རྒྱས་ཀྱི་སར་སྟོབས་དང་མི་འཇིགས་མ་འདྲེས་པ་ལ་སོགས་པའི་",
            "ཡོན་ཏན་ཕུན་སུམ་ཚོགས་པའི་མཐར་ཐུག་པ་བརྙེས་པ་དེ་ཡང་",
            "ཕུང་པོ་ལྷག་མེད་ཀྱི་དབྱིངས་སུ་ཡང་ནམ་ཡང་ཟད་མི་ཤེས་པས་",
            "ཉན་ཐོས་རྣམས་ཟིལ་གྱིས་གནོན་ནོ།།",
            "དེ་ལྟར་ཐེག་ཆེན་པའི་སྐྱབས་སུ་སོང་བའི་དགེ་བ་དེ་ཡང་",
            "འཇིག་རྟེན་ཆོས་མཆོག་མན་ཆད་དུ་མོས་སྤྱོད་པའི་སེམས་བསྐྱེད་པ་དང༌། ",
            "འཇིག་རྟེན་མ་ཡིན་པས་གཉིས་པ་",
            "ཡན་ཆད་བདུན་པའི་བར་ལྷག་པའི་བསམ་པ་རྣམ་པར་དག་པས་",
            "སེམས་ཅན་རྣམས་ཡོངས་སུ་སྨིན་པར་བྱེད་པ་དང༌། ",
            "དག་ས་གསུམ་དུ་རྣམ་པར་མི་རྟོག་པ་ལ་སོགས་པ་",
            "བཞི་ལ་དབང་འབྱོར་བའི་ཕུན་སུམ་ཚོགས་པ་རྙེད་པ་",
            "དེ་ནི་ཉན་རང་ལྟར་ཕུང་པོ་ལྷག་མེད་དུ་",
            "ཞི་བས་ཟད་མི་ཤེས་པས་ཁྱད་པར་དུ་འཕགས་སོ།། ",
            "གཉིས་པ་ཁྱད་པར་ཅན་གྱི་སྐྱབས་འགྲོ་ཉིད་བཤད་པ་ནི། ",
            "འདི་ནི་དེ་དངོས་འདོད་པས་",
            "ཁས་ལེན་དེ་ཡང་སྙིང་བརྩེ་ལས་རིག་བྱ།།",
            ""
        ],
        [
            "དེ་ལས་རྣམ་པ་ཀུན་མཁྱེན་ཕན་དང་",
            "བདེ་བྱེད་དཀའ་ལ་སྐྱོ་བ་མེད།། ",
            "ངེས་པར་འབྱུང་ལ་ཐེག་པ་ཀུན་གྱིས་",
            "རྟོན་པའི་ཡོན་ཏན་རྟག་ཏུ་ལྡན།། ",
            "བརྡ་དང་ཆོས་ཉིད་ཐོབ་པ་བློ་ལྡན་རྣམས་ཀྱི་",
            "སྐྱབས་འགྲོ་འདི་མཆོག་ཡིན།། ",
            "ཞེས་གསུངས་།",
            "ཐེག་ཆེན་པའི་སྐྱབས་འགྲོ་འདི་ནི་",
            "སངས་རྒྱས་དེའི་དངོས་པོ་འདོད་པ་།",
            "གང་ལ་སྐྱབས་སུ་སོང་བའི་སངས་རྒྱས་དེ་ཡི་",
            "དངོས་པོར་བདག་ཉིད་གྲུབ་པར་འདོད་པས་",
            "ཇི་ལྟར་སངས་རྒྱས་འདི་སེམས་ཅན་ཐམས་ཅད་ཀྱི་སྐྱབས་སུ་གྱུར་པ་དེ་བཞིན། ",
            "བདག་ཀྱང་སེམས་ཅན་ཐམས་ཅད་ཀྱི་སྡུག་བསྔལ་ཞི་བར་བྱ་བའི་ཕྱིར་",
            "སངས་རྒྱས་ཉིད་དུ་གྱུར་ཅིག་ཅེས་",
            "དེ་ཉིད་དུ་དམ་བཅའ་ཞིང་ཁས་ལེན་པའི་སྨོན་ལམ་ཡིན་ཏེ་",
            ""
        ],
        [
            "འདི་ནི་སྐྱབས་འགྲོའི་ངོ་བོའམ་རང་བཞིན་ནོ།།",
            "ཉན་ཐོས་རྣམས་བདག་འཁོར་བའི་སྡུག་བསྔལ་ལས་ཐར་བར་གྱུར་ཅིག་",
            "སྙམ་དུ་བདག་སྐྱོབ་བའི་ཕྱིར་",
            "སངས་རྒྱས་ཆོས་དགེ་འདུན་ལ་སྐྱབས་སུ་འགྲོ་བ་ཡིན་ནོ།།",
            "བདག་སངས་རྒྱས་སུ་གྲུབ་པར་གྱུར་ཅིག་ཅེས་",
            "ཁས་ལེན་པ་དེ་ཡང་སེམས་ཅན་ཐམས་ཅད་སྡུག་བསྔལ་ལས་",
            "ཐར་བར་འདོད་པའི་སྙིང་བརྩེ་བ་ལས་ཡིན་པ་རིག་པར་བྱ་སྟེ་",
            "དེའི་ཕྱིར་ཐེག་ཆེན་གྱི་སྐྱབས་འགྲོའི་རྒྱུ་ནི་སྙིང་རྗེ་ཡིན་ནོ།།",
            "དེ་ལྟར་སྐྱབས་སུ་སོང་བ་དེ་ལས་ས་བཅུ་རིམ་གྱིས་བསྒྲུབས་ནས་",
            "སངས་རྒྱས་ཀྱི་སར་ཤེས་བྱའི་རྣམ་པ་ཀུན་མཁྱེན་པའི་",
            "ཡེ་ཤེས་ཐོབ་པ་ནི་སྐྱབས་འགྲོའི་འབྲས་བུ་སྟེ་འབྲས་སྐྱབས་སོ།།",
            "སངས་རྒྱས་སུ་གྲུབ་ནས་"
        ],
        [
            "ནམ་མཁའ་ཇི་སྲིད་དུ་སེམས་ཅན་ཐམས་ཅད་ལ་",
            "ཕན་པ་དང་བདེ་བ་བྱེད་པ་དང༌། ",
            "བྱང་སེམས་རྣམས་སློབ་པའི་དུས་སུ་ཡང་",
            "སེམས་ཅན་གྱི་དོན་ལ་དཀའ་བ་སྣ་ཚོགས་སྤྱད་པ་ལ་",
            "ཡོངས་སུ་སྐྱོ་བ་མེད་པ་ནི་སྐྱབས་སུ་འགྲོ་བའི་ལས་སོ།།",
            "ཚེ་འདིར་ཟང་ཟིང་དང་དགེ་བས་ཕན་།",
            "ཚེ་རབས་གཞན་དུ་ལྷ་མིའི་ལོངས་སྤྱོད་དང་",
            "མྱང་འདས་ལ་བཀོད་པ་བདེ་བ་ཞེས་",
            "བློ་བརྟན་འགྲེལ་བ་སོགས་སུ་།",
            "ཚེ་འདིར་མངོན་མཐོའི་བདེ་བ་དང་",
            "ཕྱི་མར་ངེས་ལེགས་ཀྱི་ཕན་པ་ཞེས་སུ་བཤད་པའང་གཞན་ན་།",
            "གནས་སྐབས་ཀྱི་བདེ་བ་དང་མཐར་ཐུག་གི་",
            "ཕན་པ་ཞེས་འཆད་པའང་ཡོད་དོ།།",
            "ཐེག་པ་ཆེ་ཆུང་གི་ལམ་ལས་ངེས་པར་འབྱུང་བའི་",
            "གང་ཟག་སོ་སོ་ལ་ཐེག་པ་གསུམ་པོ་ཀུན་གྱིས་རྟོན་པའི་",
            "ཡོན་ཏན་དང་རྟག་ཏུ་ལྡན་པ་ནི་ལྡན་པའོ།།",
            ""
        ],
        [
            "དེ་ཡང་ཐེག་ཆེན་གྱི་སྐྱབས་འགྲོ་ནི་",
            "ཐེག་པ་གསུམ་པོ་ཀུན་ཏུ་འགྲོ་བས་།",
            "ཐེག་པ་གསུམ་གང་ལ་དད་པའི་སེམས་ཅན་རིས་སུ་མ་ཆད་པ་རྣམས་ལ་",
            "ཐེག་པ་དེ་དང་དེའི་ཆོས་བསྟན་པས་སྡུག་བསྔལ་ལས་གྲོལ་བའམ་",
            "ངེས་པར་འབྱུང་བ་བྱེད་པས་ཐེག་པ་ཀུན་གྱིས་རྟོན་པའི་ཡོན་ཏན་དང་",
            "ལྡན་པས་རིགས་ཅན་གསུམ་པོའི་སྐྱབས་དང་མགོན་དུ་གྱུར་པ་།",
            "རིགས་ཅན་དེ་དག་རང་རང་ཐེག་པ་",
            "དེ་ལ་རྟོན་པའམ་བློ་ཁེལ་བ་ཡིན་ནོ།། ",
            "སྐྱབས་འགྲོ་དེའི་དབྱེ་བའམ་འཇུག་པ་ནི། ",
            "བརྡ་ཡིས་ཐོབ་པ་དང༌། ",
            "ཆོས་ཉིད་ཀྱིས་ཐོབ་པ་གཉིས་སུ་ཡོད་།",
            "དང་པོ་རང་གི་ངག་གིས་ཁས་བླངས་པ་དང་",
            "མཁན་སློབ་རྣམས་ཀྱི་ངག་གི་སྒྲ་སོགས་ཀྱི་",
            "བརྡ་ལས་ཐོབ་པ་ནི་རགས་པ་བརྡ་ལས་བྱུང་བའི་སྐྱབས་འགྲོ་དང༌། ",
            "ཆོས་ཉིད་ཀྱིས་ཐོབ་པ་ནི་ས་དང་པོར་ཆོས་ཉིད་ཀྱི་",
            "དོན་མངོན་སུམ་རྟོགས་པ་ལས་དེ་ཕན་ཆད་ཉམས་མི་སྲིད་པ་ཐོབ་པ་ནི་",
            "ཟབ་པའམ་ཕྲ་བ་ཆོས་ཉིད་ཀྱིས་ཐོབ་པ་ཞེས་བྱ་སྟེ",
            "སེམས་བསྐྱེད་པའང་དེ་བཞིན་དུ་རྣམ་པ་གཉིས་ཡིན་ནོ།།",
            ""
        ],
        [
            "དེ་ལྟར་རང་བཞིན་ནམ་ངོ་བོ་དང་",
            "རྒྱུ་འབྲས་ལས་ལྡན་འཇུག་པ་དྲུག་དང་ལྡན་པའི་",
            "བྱང་ཆུབ་སེམས་དཔའ་བློ་ལྡན་རྣམས་ཀྱི་སྐྱབས་འགྲོ་འདི་ནི་",
            "འཇིག་རྟེན་པ་དང་འཇིག་རྟེན་ལས་འདས་པ་",
            "ཉན་རང་རྣམས་ཀྱི་དེ་ལས་མཆོག་ཡིན་ནོ།། ",
            "གསུམ་པ་དོན་བསྡུས་ཏེ་བསྟན་པ་ནི། ",
            "སྐྱབས་སུ་འགྲོ་བ་འདིར་སོང་དོན་ཆེན་ཏེ།། ",
            "དེ་ནི་དཔག་མེད་ཡོན་ཏན་ཚོགས་འཕེལ་འགྱུར།། ",
            "འགྲོ་བ་འདི་ལ་སྙིང་རྗེའི་བསམ་པས་ཁྱབ།། ",
            "མཚུངས་མེད་འཕགས་ཆེན་ཆོས་ཀྱང་རྒྱས་པར་བྱེད།། ",
            "ཅེས་གསུངས་།",
            ""
        ],
        [
            "ཇི་སྐད་བཤད་པ་དེ་ལྟ་བུའི་ཚུལ་གྱིས་ཐེག་པ་ཆེན་པོའི་",
            "ལུགས་ཀྱི་སྐྱབས་སུ་འགྲོ་བ་འདིར་སོང་བ་ནི་དོན་ཆེ་།",
            "ཇི་ལྟར་ན། ",
            "དེ་ལྟར་རང་གཞན་དོན་གཉིས་བསྒྲུབ་ཕྱིར་སྐྱབས་སུ་སོང་བ་དེ་ནི། ",
            "ས་དང་ལམ་རིམ་པར་བསྒྲུབས་ནས་",
            "སངས་རྒྱས་ཀྱི་སའི་ཡོན་ཏན་སྟོབས་དང་",
            "མི་འཇིགས་པ་དང་ཕྲིན་ལས་ལྷུན་གྲུབ་རྒྱུན་མི་འཆད་པ་སོགས་",
            "ཐོབ་པའི་བར་གྱི་དཔག་ཏུ་མེད་པའི་ཡོན་ཏན་གྱི་",
            "ཚོགས་འཕེལ་བར་འགྱུར་བ་རང་དོན་ཕུན་སུམ་ཚོགས་པ་དང༌། ",
            "གཞན་དོན་དུ་མཐའ་ཡས་པའི་འགྲོ་བ་འདི་ཀུན་ལ་",
            "སྙིང་རྗེའི་བསམ་པས་ཁྱབ་པའི་སྒོ་ནས་",
            "སྦྱོར་བ་མཚུངས་པ་མེད་པ་འཕགས་པ་ཆེན་པོ་སངས་རྒྱས་དང་",
            "བྱང་སེམས་རྣམས་ཀྱི་ཆོས་ཐེག་པ་ཆེན་པོ་དག་ཀྱང་",
            "ཕྱོགས་བཅུར་རྒྱས་པར་སྟོན་ཞིང་",
            "འཆད་པར་བྱེད་པས་གནས་སྐབས་དང་",
            "གཏན་གྱི་བདེ་བ་རྣམ་གྲོལ་ལ་འགོད་པར་བྱེད་པས་",
            "བསམ་པ་དང་སྦྱོར་བ་ཕུན་སུམ་ཚོགས་པ་མངའ་བའི་ཕྱིར་རོ། །",
            "ཐེག་པ་ཆེན་པོ་མདོ་སྡེ་རྒྱན་ལས་",
            "སྐྱབས་སུ་འགྲོ་བའི་ལེའུ་སྟེ་གསུམ་པ་རྣམ་པར་བཤད་པའོ།།།། ",
            "དེ་ཡང་ཐེག་པ་གསུམ་གྱི་ལམ་གང་ཡིན་ཡང་ཐོག་མ་ནི་སྐྱབས་འགྲོ་ཡིན་།",
            "རང་རང་གི་ལམ་དེ་ཉིད་འཁོར་བའི་སྡུག་བསྔལ་ལས་",
            "གཏན་དུ་གྲོལ་བའི་རྣམ་གྲོལ་གྱི་ལམ་ཡིན་པར་ཡིད་ཆེས་།",
            ""
        ],
        [
            "དེའི་ཕྱིར་ན་ལམ་དེ་སྟོན་པ་པོ་དག་ལམ་དེ་ལ་ཞུགས་པ་དག་ཀྱང་",
            "མཆོག་གི་སྐྱབས་སུ་བཟུང་ནས་ལམ་ལ་འཇུག་པ་ཡིན་གྱི། ",
            "དཀོན་མཆོག་གསུམ་སྐྱབས་གནས་ཡང་དག་ཏུ་",
            "ཁས་མི་ལེན་པ་ལ་ཆོས་འདི་བའི་སྐལ་བ་མེད་པའི་ཕྱིར་",
            "དང་པོར་སྐྱབས་འགྲོ་བཤད་དོ།།",
            "དེའི་རྗེས་སུ་ཐེག་པ་ཆེ་ཆུང་གཉིས་ཀ་མཆོག་གསུམ་ལ་སྐྱབས་སུ་འགྲོ་བར་མཚུངས་ཀྱང༌། ",
            "ཁ་ཅིག་ཐེག་ཆེན་སྐྱབས་འགྲོ་དང༌། ",
            "ཁ་ཅིག་ཐེག་དམན་པའི་སྐྱབས་འགྲོར་འགྱུར་བ་ལྟ་བུ་",
            "རིགས་ཅན་གསུམ་འབྱུང་བ་འདིའི་རྒྱུ་ཅི་ཡིན་སྙམ་པའི་",
            "ཐེ་ཚོམ་བསལ་ཕྱིར་རིགས་ཀྱི་ལེའུ་བཤད་དེ",
            "རིགས་མཆོག་དང་ལྡན་པས་བླ་མེད་བྱང་ཆུབ་ཏུ་",
            "སེམས་བསྐྱེད་པས་དེའི་རྗེས་སུ་སེམས་བསྐྱེད་།",
            "བསམ་པ་སེམས་བསྐྱེད་པ་དེས་སྦྱོར་བ་བསྒྲུབ་པ་ཡིན་པས་",
            "སེམས་བསྐྱེད་ཀྱི་རྗེས་སུ་སྒྲུབ་པ་བཤད་པ་ཡིན་།",
            "སྒྲུབ་པ་སྔ་ཕྱིར་ལན་གཉིས་བྱུང་བ་ནི་",
            "སྔ་མར་ཐེག་པ་ཆེ་ཆུང་གི་སྒྲུབ་པའི་",
            "ཁྱད་པར་བྱེ་བྲག་ཏུ་ཤེས་པར་བྱ་བ་ཙམ་གྱིས་སྤྱིར་།",
            "སྒྲུབ་པའི་ལེའུ་ཕྱི་མར་བཤད་སྒྲུབ་ཀྱི་",
            "ཟླས་ཕྱེ་བའི་སྒྲུབ་པ་ལག་ལེན་དངོས་བཤད་པ་ཡིན་ནོ།།",
            ""
        ],
        [
            "དེ་ལྟར་འཕྲོས་དོན་སྨོས་ནས་དཀྱུས་ཀྱི་",
            "དོན་གཉིས་པ་རིགས་ཀྱི་ལེའུ་བཤད་པ་།",
            "རིགས་ཡོད་པ་བཤད་པ་དང༌། ",
            "རིགས་མེད་པ་བཤད་པ། ",
            "ཐེག་པ་མཆོག་གི་རིགས་ལ་བསྔགས་པའི་",
            "སྒོ་ནས་ལེའུ་མཇུག་བསྡུ་བ་གསུམ། ",
            "དང་པོ་༼རིགས་ཡོད་པ་བཤད་པ་༽ལ་སྡོམ་གྱི་སྒོ་ནས་མདོར་།",
            "དེ་དག་སོ་སོའི་དོན་རྒྱས་པར་བཤད་པ་གཉིས་ལས། ",
            "དང་པོ་སྡོམ་གྱི་སྒོ་ནས་མདོར་བསྟན་པ་ནི། ",
            "ཡོད་དང་མཆོག་དང་མཚན་ཉིད་དང༌། ། ",
            "རྟགས་དང་རིགས་རབ་དབྱེ་བ་དང༌། །",
            " ཉེས་དམིགས་དང་ནི་ཕན་ཡོན་དང༌། །",
            " དཔེ་རྣམ་གཉིས་ཏེ་རྣམ་པ་བཞི། །",
            " ཞེས་ཚིགས་བཅད་གཅིག་གིས་བསྟན་ཏེ",
            "སྤྱིར་རིགས་ཐ་དད་པ་ཡོད་པ་དང༌། ",
            "དེ་ལས་ཐེག་ཆེན་གྱི་རིགས་མཆོག་ཉིད་ཡིན་པ་དང༌། ",
            "རིགས་ཀྱི་མཚན་ཉིད་དང༌། ",
            "རིགས་དེའི་རྟགས་དང༌། ",
            "རིགས་ཀྱི་རབ་ཏུ་དབྱེ་བ་དང༌། ",
            "རིགས་སད་པར་མི་བྱེད་པའི་སྒྲིབ་པའམ་ཉེས་དམིགས་དང༌། ",
            "རིགས་ཀྱི་ཕན་ཡོན་དང༌། ",
            "རིགས་ཀྱི་དཔེ་གསེར་དང་རིན་ཆེན་རྣམ་པ་གཉིས་།",
            "དེ་ལྟར་དོན་བརྒྱད་པོ་སོ་སོ་རེ་རེ་ལའང་",
            "རྣམ་པ་བཞི་རེས་འཆད་དོ་ཞེས་སོ།། ",
            "གཉིས་པ་༼སོ་སོའི་དོན་རྒྱས་པར་བཤད་པ་༽ལ་",
            "མདོར་བསྟན་གྱི་རིམ་པ་དང་མཚུངས་པར་བརྒྱད་ལས། ",
            "དང་པོ་རིགས་ཐ་དད་ཡོད་པའི་ཚུལ་ནི། ",
            "ཁམས་རྣམས་དང་ནི་མོས་པ་དང༌། །",
            " སྒྲུབ་པ་ཐ་དད་དབྱེ་བ་དང༌། །",
            " འབྲས་བུ་ཐ་དད་དམིགས་པའི་ཕྱིར། །",
            " རིགས་ཡོད་ཉིད་དུ་ངེས་པར་བརྗོད།།",
            ""
        ],
        [
            "ཅེས་པས་བསྟན་།",
            "ཇི་ལྟར་ཞེ་ན། ",
            "སེམས་ཅན་གྱི་ཁམས་ན་རིགས་སམ་",
            "ཁམས་རྣམ་པ་དུ་མ་སྣ་ཚོགས་པ་རྣམས་ཡོད་པ་དང་",
            "ཞེས་པ་ཁམས་དང་ས་བོན་རིགས་ཞེས་བྱ་བ་ནི་",
            "མིང་གི་རྣམ་གྲངས་ཙམ་ཡིན་།",
            "སེམས་ཅན་རྣམས་ཀྱི་ཁམས་ནི་",
            "མི་འདྲ་བ་རྣམ་པ་སྣ་ཚོགས་པ་ཡིན་ཏེ་",
            "ཁ་ཅིག་འདོད་ཆགས་ལ་སྤྱོད་པ། ",
            "དེ་བཞིན་ཞེ་སྡང་དང༌། ",
            "གཏི་མུག་དང༌། ",
            "ང་རྒྱལ་ལ་སོགས་པའི་ཤས་ཆེ་བ་དང༌། ",
            "ཁ་ཅིག་ཉན་ཐོས་དང༌། ",
            "དེ་བཞིན་རང་རྒྱལ་དང༌། ",
            "ཐེག་ཆེན་གྱི་རིགས་ཅན་ཐ་དད་དུ་ཡོད་པའི་ཕྱིར་",
            "རིགས་ཐ་དད་ཡོད་པར་ངེས་སོ།།",
            "སེམས་ཅན་ཆགས་སོགས་སོ་སོའི་ཤས་ཆེ་བ་སོགས་ཀྱི་",
            "བྱེ་བྲག་ལའང་རྣམ་པ་སྣ་ཚོགས་མི་འདྲ་བ་",
            "དུ་མར་འགྱུར་བས་བ་རུ་རའི་མདོ་ལས། ",
            "འཕང་དང་ཞེང་དང་དཔག་ཚད་གཅིག་ཙམ་ཡོད་པའི་",
            "བ་རུ་རའི་ཕུང་པོ་ལས་འདི་ནི་",
            "སེམས་ཅན་ཉན་ཐོས་ཀྱི་རིགས་སོ།།",
            "འདི་ནི་རང་རྒྱལ་གྱི་རིགས་སོ།།",
            ""
        ],
        [
            "འདི་ནི་འདོད་ཆགས་ལ་སྤྱོད་པའི་རིགས་སོ་",
            "ཞེས་སོགས་དེ་ལྟ་བུའི་ཚུལ་གྱིས་ཁམས་སོ་སོའི་",
            "སེམས་ཅན་བགྲངས་ན་བ་རུ་རའམ་",
            "རི་ལུའི་ཕུང་པོ་དེ་མྱུར་དུ་ཟད་པར་འགྱུར་གྱི་",
            "སེམས་ཅན་གྱི་ཁམས་ནི་ཟད་པར་མི་འགྱུར་གསུངས་པ་ལྟ་བུའོ།།",
            "མོས་པ་དང་ཞེས་པ་རིགས་སམ་",
            "ཁམས་ཀྱི་དབང་གིས་མོས་པའང་མི་འདྲ་བ་སྣ་ཚོགས་ཡོད་།",
            "ཟས་གཅིག་པུ་ལ་ཡང༌། ",
            "ཁ་ཅིག་མངར་བ་ལ་མོས། ",
            "ཁ་ཅིག་སྐྱུར་བ་ལ་ལྷག་པར་མོས་པ་སོགས་ཀྱིས་",
            "མཚོན་ནས་མོས་པ་ཚད་མེད་པ་ཡོད་།",
            "རྣམ་གྲོལ་ལམ་གྱི་དབང་དུ་བྱས་ན་ཡང༌། ",
            "དགེ་བའི་བཤེས་ཀྱིས་བསྟན་རུང་མ་བསྟན་རུང་",
            "ཁ་ཅིག་ཉན་ཐོས་ཀྱི་ཐེག་པ་ལ་དད་ཅིང་",
            "ཐེག་ཆེན་ལ་མི་དད་པ་སོགས་ཐ་དད་ཡོད་དོ།།",
            "དེ་བཞིན་ཕར་ཕྱིན་སྒྲུབ་ནུས་མི་ནུས་ཐ་དད་ཡོད་པ་དང༌། ",
            "རྣམ་གྲོལ་གྱི་འབྲས་བུ་ཡང་",
            "ཉན་ཐོས་ཀྱི་བྱང་ཆུབ་ལྟ་བུ་ཆུང་ངུ་དང༌། ",
            "རང་རྒྱལ་གྱི་བྱང་ཆུབ་འབྲིང་པོ་དང༌། ",
            "ཐེག་ཆེན་གྱི་བྱང་ཆུབ་མཆོག་།",
            ""
        ],
        [
            "དེ་ལྟར་རྒྱུ་མཚན་བཞི་དམིགས་པའི་ཕྱིར་",
            "རིགས་ཐ་དད་པ་ཉིད་དུ་ངེས་པར་བརྗོད་།",
            "རིགས་སམ་ཁམས་ཐ་དད་མེད་ན་",
            "རྒྱུ་འདྲ་བས་མོས་པ་སོགས་ཕྱི་མ་གསུམ་ཡང་",
            "ཐ་དད་མེད་པར་འགྱུར་རིགས་ན་ཡང་",
            "དེ་ལྟར་མ་ཡིན་པས་ཁམས་ཐ་དད་ཡོད་པར་གྲུབ་བོ། །",
            " གཉིས་པ་ཐེག་ཆེན་མཆོག་ཡིན་པ་ནི། ",
            "དེ་དགེ་ཁྱད་པར་འཕགས་པ་དང༌། །",
            " ཐམས་ཅད་དང་ནི་དོན་ཆེན་དང༌། །",
            " མི་ཟད་པ་ཡི་རྒྱུ་མཚན་ཕྱིར། །",
            " རིགས་མཆོག་ཉིད་ཅེས་བརྗོད་པ་ཡིན།། ",
            "ཞེས་པས་བསྟན་།",
            "ཐེག་པ་ཆེན་པོའི་རིགས་དེ་ནི་ཐེག་ཆེན་པའི་",
            "དགེ་བའི་རྩ་བ་སྒྲིབ་པ་གཉིས་དང་བྲལ་བའི་གསལ་ཞིང་",
            "དག་པའི་རྒྱུ་བྱེད་པས་ན་ཐེག་དམན་པའི་",
            "རིགས་ལས་ཁྱད་པར་འཕགས་པ་དང༌། ",
            "ས་དང་ཕར་ཕྱིན་དང་མཐར་འབྲས་སྟོབས་བཅུ་སོགས་ཀྱི་",
            "དགེ་བའི་རྩ་བ་ཐམས་ཅད་རྫོགས་པའི་རྒྱུ་བྱེད་པ་དང་ནི་",
            "བདག་གི་དོན་དང་སེམས་ཅན་གཞན་གྱི་",
            "དོན་སྒྲུབ་པ་འབྱུང་བས་དགེ་བའི་",
            "དོན་ཆེན་པོའི་རྒྱུ་བྱེད་པ་དང༌། ",
            "ཕུང་པོ་ལྷག་མ་མེད་པའི་མྱ་ངན་ལས་འདས་པར་གྱུར་ཀྱང་",
            "སྟོབས་དང་མི་འཇིགས་པ་ལ་སོགས་པའི་",
            "དགེ་བ་འཁོར་བའི་མཐའི་བར་དུ་མི་ཟད་པའི་",
            "རྒྱུ་མཚན་བཞིའི་ཕྱིར་ན་ཐེག་ཆེན་གྱི་རིགས་ནི་",
            "མཆོག་ཉིད་ཅེས་བརྗོད་པ་ཡིན་ཏེ",
            ""
        ],
        [
            "དགེ་བ་གསལ་ཞིང་",
            "དག་པས་ཁྱད་པར་དུ་འཕགས་པ་སོགས་",
            "བཞི་པོ་དེ་ཉན་ཐོས་ལ་མེད་པས་",
            "དེའི་རིགས་ཀྱིས་དེ་འདྲའི་",
            "དགེ་བའི་རྒྱུ་མི་བྱེད་པའི་ཕྱིར་རོ། །",
            " གསུམ་པ་རིགས་དེའི་མཚན་ཉིད་ཀྱི་རྣམ་དབྱེ་ནི། ",
            "རང་བཞིན་དང་ནི་རྒྱས་པ་དང༌། །",
            " དེ་ནི་རྟེན་དང་བརྟེན་པ་དང༌། །",
            " ཡོད་མེད་ཉིད་དང་ཡོན་ཏན་ནི། །",
            " སྒྲོལ་བའི་དོན་དུ་ཤེས་པར་བྱ།། ",
            "ཞེས་པས་བསྟན་།",
            "རང་བཞིན་དུ་གནས་པའི་རིགས་དང༌། ",
            "རྒྱས་པའི་རིགས་སམ་རྒྱས་འགྱུར་གྱི་རིགས་གཉིས་ཡོད་།",
            "དེ་གཉིས་ནི་སྔ་མ་རྟེན་དང༌། ",
            "ཕྱི་མ་བརྟེན་པ་ཡིན་པས་རྣམ་གྲངས་ཀྱིས་བཞིའོ།།",
            "དེ་ལ་རང་བཞིན་གནས་རིགས་ནི་",
            "སེམས་ཙམ་པའི་བཞེད་པ་ལྟར་།",
            ""
        ],
        [
            "ཐོག་མ་མེད་པའི་དུས་ནས་སེམས་ཅན་དེ་དག་གི་",
            "སྐྱེ་མཆེད་དྲུག་གི་ཁྱད་པར་ཆོས་ཉིད་ཀྱིས་ཐོབ་པ་ཞེས་",
            "རང་བཞིན་གཤིས་ཀྱི་དེ་ལྟ་བུ་ཡིན་པ་སུས་ཀྱང་",
            "མ་བྱས་མ་བཅོས་པར་མངོན་པར་འཚང་རྒྱ་བའི་",
            "ས་བོན་དང་ལྡན་པ་།",
            "ས་བོན་དེ་དང་ལྡན་པས་བླ་མེད་བྱང་ཆུབ་ཏུ་",
            "འཚང་རྒྱ་བའི་སྐལ་བ་ཡོད་པ་ཞིག་ཏུ་འདོད་།",
            "དཔེར་ན་རྡོ་ཡི་རིགས་ལ་ལའི་ཁམས་ན་གསེར་ཡོད་པ་དང་",
            "ཁ་ཅིག་ལྕགས་དང་ཟངས་སོགས་ཀྱི་",
            "ཁམས་ཅན་ཡིན་པ་ཕན་ཚུན་འགྱུར་མི་རུང་བ་ལྟ་བུར་།",
            "འདིའི་ལུགས་ལ་ཐེག་པ་གསུམ་གྱི་རིགས་དང་",
            "མ་ངེས་པ་དང་ཐར་པའི་ས་བོན་དང་",
            "གཏན་བྲལ་རིགས་ཆད་དང་ལྔར་བཞེད་དོ།།",
            "བསྟན་བཅོས་འདིར་ཡང་དེའི་རྣམ་བཞག་གསུངས་མོད་ཀྱི། ",
            "དབུ་མ་པ་རྣམས་ཀྱིས་ཀྱང་གནས་སྐབས་",
            "དེ་ལྟ་བུའི་རིགས་ལྔ་ཡོད་པ་མི་འགོག་།",
            "ཉན་ཐོས་ཞི་བ་ཕྱོགས་གཅིག་པར་ངེས་པ་དག་",
            "རང་ལམ་གྱི་འབྲས་བུ་མ་ཐོབ་བར་དུ་སངས་རྒྱས་རྣམས་ཀྱིས་",
            "བརྩོན་དུ་ཟིན་ཀྱང་འགོག་མི་ནུས་པར་གསུངས་པ་དང༌། ",
            "འདོད་ཆེན་པ་འཁོར་བ་སྤོང་འདོད་ཀྱི་",
            "བསམ་པ་གཏན་མི་སྐྱེ་བ་རྣམས་",
            "སྐབས་དེར་སངས་རྒྱས་རྣམས་ཀྱིས་ཀྱང་",
            "ཐར་ལམ་ལ་བཀོད་པར་མི་སྤྱོད་པ་ཡང་ཡོད་དགོས་ཏེ",
            ""
        ],
        [
            "མེད་ན་",
            "ཉན་རང་གི་བྱང་ཆུབ་ཐོབ་པའི་གང་ཟག་དང་",
            "འཁོར་བའི་མཐའ་མི་ཟད་པ་སྲིད་དུ་སེམས་ཅན་ཡོད་པས། ",
            "སེམས་ཅན་དེ་དག་གི་རིང་ལ་སངས་རྒྱས་དུ་",
            "མ་བྱོན་ཀྱང་ད་དུང་ཐར་པ་མ་ཐོབ་པའང་",
            "ཡོད་པས་སེམས་ཙམ་པའི་བཞེད་པའང་",
            "དགོངས་པ་གཅིག་གི་ཕྱོགས་ནས་མི་འཐད་པ་མ་ཡིན་ཡང༌། ",
            "སེམས་ཅན་རྣམས་ཀྱི་སེམས་ཀྱི་གཤིས་སྐྱེ་བ་མེད་པའི་",
            "རང་བཞིན་འོད་གསལ་བདེ་གཤེགས་སྙིང་པོ་ཡིན་པ་ལས་འདས་པ་མི་སྲིད་།",
            "དེ་ཉིད་མེའི་ཚ་བ་བཞིན་དུ་སེམས་ཀྱི་ཆོས་ཉིད་ཡིན་པས་",
            "ཆོས་ཉིད་དེ་ལྟ་བུ་སེམས་ཅན་ཀུན་ལ་མེད་མི་སྲིད་པས་",
            "གཏན་དུ་རིགས་ཆད་མེད་པར་བཞེད་པ་ཡིན་ལ",
            "བསྟན་བཅོས་འདིར་ཡང༌། ",
            "དེ་བཞིན་ཉིད་ནི་ཐམས་ཅད་ལ་ཁྱད་པར་མེད་ཀྱང་སོགས",
            "་ཚིགས་བཅད་གཅིག་གིས་སེམས་ཅན་ཐམས་ཅད་",
            "དེ་བཞིན་གཤེགས་པའི་སྙིང་པོ་ཅན་དུའང་གསུངས་པ་དང༌། ",
            "ཆོས་ཉིད་སེམས་ལས་གཞན་པའི་སེམས་གཞན་ནི། །",
            "འོད་གསལ་མ་ཡིན་རང་བཞིན་ལ་བརྗོད་དོ།།",
            "ཞེས་པའི་མཐར་ཐུག་གི་དོན་དུ་",
            "རང་བཞིན་གནས་རིགས་སེམས་ཀྱི་",
            "ཆོས་ཉིད་གསལ་སྟོང་ཟུང་འཇུག་གི་གནས་ལུགས་ལ་བྱེད་པ་",
            "རྒྱུད་བླ་མར་རྒྱ་ཆེར་གསུངས་པ་བཞིན་ནོ།།",
            "འདི་དག་གི་དོན་སྐབས་འདིར་རྒྱས་པར་མ་སྤྲོས་སོ།།",
            ""
        ],
        null,
        [
            "རང་བཞིན་གནས་རིགས་ལ་བརྟེན་ནས་",
            "རྒྱས་འགྱུར་གྱི་རིགས་བྱུང་བས་རྒྱས་འགྱུར་གྱི་",
            "རིགས་ནི་སྔ་མ་ལ་ལྟོས་ནས་འབྲས་བུ་ཡིན་།",
            "དེ་ལས་ལམ་ཕྱི་མ་རྣམས་འབྱུང་བས་རྒྱུ་ཡང་ཡིན་ནོ།།",
            "རང་བཞིན་གནས་རིགས་ནི་སངས་རྒྱས་ཀྱི་སྟོབས་སོགས་ཀྱི་",
            "ཡོན་ཏན་གྱི་བར་གྱི་རྒྱུ་ཡིན་ཏེ་དེ་ལ་བརྟེན་ནས་",
            "ལམ་དང་འབྲས་བུ་རྣམས་འབྱུང་བས་སོ།།",
            "རིགས་ཀྱི་ངེས་ཚིག་ནི། ",
            "གོ་ཏྲ་ཞེས་པ་གུ་ཎ་ཡོན་ཏན་དང་",
            "ཏར་སྒྲོལ་བའི་སྒྲ་བསྡུས་པས་",
            "ཡོན་ཏན་སྒྲོལ་ཞེས་བྱ་བའི་དོན་དུ་ཤེས་པར་བྱ་སྟེ",
            "རིགས་འདིས་སེམས་བསྐྱེད་པ་ནས་",
            "མོས་སྤྱོད་དང་ས་བཅུའི་རིམ་པར་སངས་རྒྱས་ཀྱི་",
            "ས་ཡི་ཡོན་ཏན་རྣམས་ཀྱི་བར་དུ་",
            "མཐར་ཕྱིན་ཅིང་སྒྲོལ་བར་བྱེད་པས་སོ།། ",
            "བཞི་པ་རིགས་ཀྱི་མཚན་མའམ་རྟགས་ནི། ",
            "སྦྱོར་བའི་སྔོན་དུ་སྙིང་རྗེ་དང༌། །",
            " མོས་པ་དང་ནི་བཟོད་པ་དང༌། །",
            " དགེ་བ་ཡང་དག་སྤྱོད་པ་ནི། །",
            " རིགས་ཀྱི་རྟགས་སུ་ངེས་པར་བཤད།།",
            ""
        ],
        [
            "ཅེས་པས་བསྟན་།",
            "རིགས་ཀྱི་མཚན་མའམ་རྟགས་ནི་",
            "ཤིན་ཏུ་མང་ཡང་མདོར་བསྡུ་ན་",
            "གང་ཟག་གང་ལ་རྟགས་བཞི་པོ་དེ་རྣམས་ཡོད་པ་དེ་",
            "ཐེག་པ་ཆེན་པོའི་རིགས་ཅན་ཡིན་པར་དུ་བས་མེ་བཞིན་ཤེས་པར་བྱེད་དེ",
            "གང་ཞེ་ན་ཐེག་ཆེན་ལ་སྦྱོར་བའམ་",
            "འཇུག་པའི་སྔོན་དུ་ཞེས་བྱང་ཆུབ་མཆོག་ཏུ་",
            "སེམས་མ་བསྐྱེད་པའི་སྔོན་དུ་ཡང་གང་ཟག་དེ་ཡིས་",
            "སེམས་ཅན་སྡུག་བསྔལ་བར་མཐོང་ནས་",
            "སྙིང་རྗེ་ངང་གིས་སྐྱེ་བ་དང༌། ",
            "ཐེག་པ་ཆེན་པོ་ཟབ་ཅིང་རྒྱ་ཆེ་བའི་ཆོས་ཐོས་པ་ཙམ་ནས་",
            "དེའི་དོན་མ་ཤེས་ཀྱང་",
            "རང་བཞིན་གྱིས་མོས་པ་སྐྱེ་བ་དང༌། ",
            "གཞན་དོན་དུ་དཀའ་བ་སྤྱོད་པ་རྣམས་ཐོས་ན་",
            "ཡང་འདི་ག་ལ་ནུས་སྙམ་དུ་མི་ཞུམ་པར་",
            "དེ་ངོ་མཚར་རོ་སྙམ་དུ་སེམས་ཀྱིས་བཟོད་པ་དང༌། ",
            "ཕར་ཕྱིན་དྲུག་གི་དགེ་བ་རྣམས་ལའང་",
            "ངང་གིས་སྤྲོ་ཞིང་སྤྱོད་པར་དགའ་བ་ནི་",
            "ཐེག་པ་ཆེན་པོའི་རིགས་ཀྱི་རྟགས་སུ་ངེས་པར་བཤད་དེ",
            ""
        ],
        null,
        [
            "རས་དཀར་པོས་ཚོན་དམར་པོ་སོགས་",
            "གང་ཕྲད་འཛིན་པ་ལྟར་",
            "དགེ་བའི་བཤེས་གཉེན་གང་དང་ཕྲད་པ་",
            "དེས་བསྟན་པའི་ལམ་གྱི་འབྲས་བུ་ཐོབ་པའི་ཕྱིར་རོ། །",
            "དེ་ལྟར་མདོར་བསྡུས་ན་རིགས་ཀྱི་དབྱེ་བ་ནི་རྣམ་པ་འདི་བཞིའོ།།",
            "སྤྱིར་དེ་ལྟར་ཡིན་ཀྱང་སྐབས་འདིར་",
            "ཐེག་པ་ཆེན་པོར་ངེས་པའི་རིགས་དང༌། ",
            "མ་ངེས་པའི་རྐྱེན་གྱིས་ཐེག་ཆེན་ལ་",
            "ཞུགས་པ་གཉིས་གཟུང་བར་བྱ་།",
            "ཐེག་པ་ཆེན་པོའི་རིགས་བཤད་པའི་སྐབས་ཡིན་པའི་ཕྱིར་རོ། །",
            " དྲུག་པ་རིགས་ཀྱི་ཉེས་དམིགས་ནི། ",
            "ཉོན་མོངས་གོམས་དང་གྲོགས་ངན་དང༌། །",
            " ཕོངས་དང་གཞན་གྱི་དབང་ཉིད་དང༌། །",
            " མདོར་ན་རིགས་ཀྱི་ཉེས་དམིགས་ནི། །",
            " རྣམ་པ་བཞི་རུ་ཤེས་པར་བྱ།། ",
            "ཞེས་རིགས་ཡོད་ཀྱང་དགེ་བའི་སྤྱོད་པ་ལ་",
            "མི་འཇུག་པའི་གེགས་སྒྲིབ་པའམ་",
            "ཉེས་དམིགས་ནི་ཆགས་སྡང་གཏི་མུག་སོགས་",
            "ཉོན་མོངས་པ་ཡུན་རིང་གོམས་པ་དང༌། ",
            "སྡིག་པའི་གྲོགས་པོ་ངན་པའི་དབང་དུ་སོང་ནས་",
            "མི་དགེ་བ་ལ་འཇུག་པ་དང༌། ",
            "ཡོ་བྱད་ཀྱིས་ཕོངས་པས་དགེ་བ་ལ་",
            "མི་འཇུག་པའི་སྡིག་པའི་ལས་བྱེད་པ་དང༌། ",
            "རྒྱལ་པོ་དང་རྗེ་བོ་ཆོམ་རྐུན་པ་སོགས་གཞན་གྱི་དབང་ཉིད་དུ་གྱུར་ཏེ་",
            "སྡིག་པ་མི་བྱེད་པ་དང་དགེ་བ་བྱེད་པའི་",
            "རང་དབང་མེད་པ་དང་བཅས་པས་",
            "མདོར་ན་རིགས་ཀྱི་ཉེས་དམིགས་ནི་རྣམ་པ་བཞི་རུ་ཤེས་པར་བྱའོ།།",
            ""
        ],
        null,
        [
            "སྡིག་པའི་འབྲས་བུ་མྱོང་གི་མྱུར་དུ་",
            "རིགས་ཅན་གཞན་ལྟར་སྨིན་མི་ནུས་ཞེས་འགྲེལ་བས་།",
            "དེའི་རྒྱུ་མཚན་ཡང་ཐེག་པ་ཆེན་པོའི་",
            "རིགས་ཀྱི་སྟོབས་ཀྱིས་མི་དགེ་བར་ཞུགས་ཀྱང་",
            "ངོ་ཚ་བ་དང་འགྱོད་པ་སོགས་དང་ལྡན་གྱི་",
            "དེ་ལ་དགའ་བར་མི་འཛིན་པ་སོགས་ཀྱིས་",
            "སེམས་ཅན་གཞན་ལྟར་མི་དགེའི་",
            "རྣམ་སྨིན་དེ་ཡང་མྱུར་དུ་མྱོང་དཀའ་བ་ཡིན་ནོ།།",
            "ངན་སོང་དུ་སྐྱེས་པའི་ཚེ་ན་ཡང་",
            "སེམས་ཅན་གཞན་པ་དག་ནི་དམྱལ་བ་སོགས་ཀྱི་",
            "ཚེ་ཚད་རྫོགས་ཀྱི་བར་དུ་སྡོད་དགོས་ཀྱང༌། ",
            "བྱང་སེམས་ཀྱི་རིགས་ཅན་དེ་ཙམ་སྡོད་མི་དགོས་པར་མྱུར་དུ་ཐར་བ་དང༌། ",
            "ངན་སོང་གི་གནས་དེ་ནའང་",
            "སྡུག་བསྔལ་ཆུང་ངུ་ཙམ་མྱོང་བས་ཐར་ནུས་།",
            "རྒྱལ་པོ་མ་སྐྱེས་དགྲས་ཕ་རྒྱུན་ཞུགས་བསད་པའི་",
            "མཚམས་མེད་པའི་ལས་ཀྱི་རྣམ་སྨིན་དམྱལ་བར་དར་གྱི་",
            "ཕོ་ལོང་བརྡབ་པའི་ཡུན་ཙམ་ལས་མ་མྱོང་བ་ལྟ་བུའོ།།",
            "ངན་སོང་དུ་སྡུག་བསྔལ་མྱོང་བའི་དུས་ན་ཡང་",
            "ལས་ཀྱི་དབང་གིས་སེམས་ཅན་རྣམས་",
            "རང་དབང་མེད་པར་སྡུག་བསྔལ་མྱོང་བ་ལ་སྐྱོ་ཞིང་",
            "རྒྱུ་དེས་བདག་ལྟ་བུའི་",
            "སེམས་ཅན་གཞན་ལ་སྙིང་རྗེ་ཆེན་པོ་སྐྱེས་ནས་",
            ""
        ],
        null,
        null,
        [
            "གསེར་གྱི་ཁམས་དེ་ལས་གསེར་མདོག་",
            "བཟང་པོ་འོད་གསལ་ཞིང་འཚེར་བ་འབྱུང་བ་ལྟར། ",
            "བྱང་ཆུབ་སེམས་དཔའི་རིགས་ཀྱང་",
            "ཆོས་ཐམས་ཅད་ཀྱི་སྤྱི་དང་",
            "རང་གི་མཚན་ཉིད་ཕྱིན་ཅི་མ་ལོག་པ་",
            "ཤེས་པར་བྱེད་པའི་ཡེ་ཤེས་འོད་གསལ་བའི་གནས་སམ་རྟེན་བྱེད་དོ།།",
            "གསེར་ཆེན་པོའི་ཁམས་ལས་བྱུང་བའི་",
            "གསེར་ལ་སླད་དང་དྲི་མ་ཅུང་ཟད་ཀྱང་མེད་པས་",
            "བསྲེགས་ཀྱང་མདངས་ཇེ་བཟང་ཡིན་པ་བཞིན་",
            "བྱང་ཆུབ་སེམས་དཔའི་རིགས་ཀྱང་ཉོན་མོངས་པའི་",
            "དྲི་མ་མེད་པ་མྱ་ངན་ལས་འདས་པའི་གནས་སུ་གྱུར་པ་དང་ལྡན་ནོ།།",
            "གསེར་ཆེན་པོའི་ཁམས་ལས་བྱུང་བའི་གསེར་ནི་བརྡུངས་ཀྱང་",
            "གས་པ་དང་འཐོར་བ་སོགས་མེད་པའི་",
            "ལས་སུ་རུང་བ་ལྟར་བྱང་ཆུབ་སེམས་དཔའི་རིགས་འདི་ཡང་",
            "འདོད་དགུར་ལས་སུ་རུང་བའི་མངོན་པར་ཤེས་པའི་",
            "མཐུ་རྣམས་ཀྱི་ཡང་གནས་སུ་གྱུར་བ་ཡིན་ནོ།། ",
            "གཉིས་པ་རིན་ཆེན་གྱི་དཔེ་ནི། ",
            "རིན་ཆེན་མཆོག་རིགས་བཞིན་ཤེས་བྱ།། ",
            "བྱང་ཆུབ་ཆེན་པོའི་རྒྱུ་མཚན་ཕྱིར། །",
            " ཡེ་ཤེས་ཆེ་དང་ཏིང་འཛིན་འཕགས།། ",
            "སེམས་ཅན་མང་པོའི་དོན་གནས་ཕྱིར། །",
            " ཞེས་པས་བསྟན་།",
            ""
        ],
        null,
        [
            "དཀར་པོ་དམན་པ་ཡོད་པ་རྒྱུ་དང་བྲལ།། ",
            "ཞེས་ཚིགས་བཅད་གཅིག་།",
            "རིགས་མེད་པ་ཞེས་བྱ་བ་ཡང་",
            "གནས་སྐབས་དེའི་དུས་ན་ཐར་པའི་",
            "རྒྱུ་མེད་པས་རིགས་མེད་པ་དང༌། ",
            "ནམ་ཡང་ཐར་པ་མི་འཐོབ་པས་རིགས་མེད་པ་གཉིས་ལས། ",
            "དང་པོ་ལ་རྣམ་གྲངས་བཞིར་བཤད་པ་ནི་",
            "ཐར་པའི་རིགས་གཏན་བྲལ་མ་ཡིན་ཡང་",
            "སྐབས་དེར་རིགས་མེད་པ་དང་འདྲ་བར་",
            "ཐར་ལམ་སྐྱེད་མི་ནུས་པས་དམན་པ་ལ་དགག་པའི་",
            "སྒྲ་སྦྱར་བ་བུ་ངན་པ་ལས་མེད་པ་ལ་བུ་མེད་ཅེས་བརྗོད་པ་བཞིན་ནོ།།",
            "དེ་གང་ཞེ་།",
            "གང་ཟག་ལ་ལ་དག་ཐེག་པ་ཆེན་པོའི་རིགས་ཡོད་ཀྱང་",
            "ཉོན་མོངས་པ་ཤུགས་དྲག་པོས་མཐའ་གཅིག་ཏུ་",
            "ཉེས་པར་སྤྱོད་ངེས་མཚམས་མེད་པའི་",
            "ལས་སོགས་ལ་འཇུག་པ་ཡོད་།",
            "དེ་དག་ནི་རིགས་ཡོད་ཀྱང་གནས་སྐབས་དེར་ཡོངས་སུ་",
            "མྱ་ངན་ལས་འདའ་བའི་སྐལ་བ་མེད་པས་ན་",
            "རིགས་མེད་པ་འདྲ་བས་རིགས་མེད་པ་ཞེས་གདགས་སོ།།",
            ""
        ],
        null,
        [
            "གསུམ་པ་རིགས་མཆོག་ལ་བསྔགས་པའི་སྒོ་ནས་དོན་བསྡུ་བ་ནི། ",
            "ཟབ་ཅིང་རྒྱ་ཆེ་བཤད་པ་གཞན་ལ་",
            "ཕན་ཕྱིར་བསྟན་པའི་ཆོས་ཆེན་ལ།། ",
            "མི་ཤེས་བཞིན་དུ་མོས་པ་",
            "ཤིན་ཏུ་རྒྱ་ཆེན་འབྱུང་ཞིང་སྒྲུབ་ལ་བཟོད།། ",
            "དེ་དག་ཐ་མར་རྣམ་པ་གཉིས་མཆོག་",
            "ཕུན་སུམ་ཚོགས་འགྱུར་གང་ཡིན་དེ།། ",
            "བྱང་ཆུབ་སེམས་དཔའ་རང་བཞིན་",
            "ཡོན་ཏན་ལྡན་དེ་རྒྱས་པའི་རིགས་ལས་ཤེས།། ",
            "ཡོན་ཏན་ཤིན་ཏུ་རྒྱ་ཆེ་བྱང་ཆུབ་ཤིང་སྐྱེད་ཕྱིར། །",
            " བདེ་དང་སྡུག་བསྔལ་ཆེན་པོ་ཞི་བ་འཐོབ་བྱའི་ཕྱིར། །",
            " བདག་དང་གཞན་ལ་ཕན་བདེ་བྱེད་པ་འབྲས་བུའི་ཕྱིར། །",
            " རིགས་མཆོག་དེ་ནི་རྩ་བ་བཟང་པོ་ལྟ་བུ་ཡིན།། ",
            "ཞེས་པས་བསྟན་།",
            ""
        ],
        [
            "སྟོང་པ་ཉིད་ཀྱི་ཆོས་སྟོན་པས་ཟབ་ཅིང་",
            "ས་དང་ཕར་ཕྱིན་སྟོབས་དང་མི་འཇིགས་པ་སོགས་",
            "བསྟན་པའི་རྒྱ་ཆེ་བ་གཉིས་ཀ་བཤད་པ། ",
            "སེམས་ཅན་གཞན་ལ་ཕན་པའི་ཕྱིར་",
            "བསྟན་པའི་ཆོས་ཐེག་པ་ཆེན་པོ་ལ་དེའི་དོན་",
            "ཇི་བཞིན་མི་ཤེས་བཞིན་དུ་ཡང་",
            "ཐོས་པ་ཙམ་ནས་མོས་པ་ཤིན་ཏུ་",
            "རྒྱ་ཆེན་པོ་འབྱུང་བ་དང༌། ",
            "ཕར་ཕྱིན་བསྒྲུབ་པའི་དཀའ་སྤྱད་ལ་བཟོད་པ་དང༌། ",
            "རྒྱུ་དེ་དག་གིས་ཚོགས་གཉིས་བསགས་པ་མཐར་ཕྱིན་པའི་མཐའ་མར། ",
            "འཇིག་རྟེན་དང་འཇིག་རྟེན་ལས་འདས་པ་",
            "ཉན་རང་གི་འབྲས་བུ་རྣམ་པ་གཉིས་ལས་",
            "མཆོག་ཏུ་གྱུར་པའི་འབྲས་བུ་ཕུན་སུམ་ཚོགས་པ་",
            "བྱང་ཆུབ་ཆེན་པོ་ཐོབ་པར་འགྱུར་བ་གང་ཡིན་པ་དེ་ནི། ",
            "བྱང་ཆུབ་སེམས་དཔའ་རྣམས་རང་བཞིན་གནས་རིགས་ཀྱི་",
            "ཡོན་ཏན་ལྡན་པ་དེ་ཉིད་ཀྱིས་དགེ་བ་ཡང་དག་པར་བསྒྲུབས་པས་",
            "རྒྱས་པའི་རིགས་ལས་འབྱུང་བ་ཡིན་པར་ཤེས་པར་བྱའོ།།",
            "དེ་ལྟར་སྟོབས་སོགས་ཀྱི་ཡོན་ཏན་སྡོང་པོ་དང་",
            "མེ་ཏོག་ལ་སོགས་པ་ལྟ་བུ་ཤིན་ཏུ་རྒྱ་ཆེ་བ་",
            "བླ་མེད་བྱང་ཆུབ་ཀྱི་ལྗོན་ཤིང་མཆོག་སྐྱེད་པའི་ཕྱིར་དང༌། ",
            "ཤིང་གི་གྲིབ་བསིལ་གྱིས་ཚ་གདུང་ཞི་ཞིང་",
            "ལུས་སེམས་བདེ་བ་བྱེད་པ་ལྟར་སེམས་ཅན་རྣམས་ལ་",
            "ཟག་མེད་ཀྱི་བདེ་བ་ཆེན་པོ་འཐོབ་པར་བྱ་བའི་ཕྱིར་དང༌། ",
            "སྡུག་བསྔལ་ཆེན་པོ་ཞི་བར་བྱེད་པའི་ཕྱིར་དང༌། ",
            "ལྗོན་ཤིང་འབྲས་བུ་བཟང་པོ་བཞིན་དུ་བདག་དང་",
            "སེམས་ཅན་གཞན་ལ་ཕན་པ་དང་",
            "བདེ་བ་བྱེད་པའི་འབྲས་བུ་སྨིན་པའི་ཕྱིར། ",
            "རིགས་མཆོག་ཏུ་གྱུར་པ་དེ་ནི་",
            "རྩ་བ་བཟང་པོ་བརྟན་ཅིང་མ་རུལ་བ་ལྟ་བུ་ཡིན་ནོ།།",
            "ཐེག་པ་ཆེན་པོ་མདོ་སྡེ་རྒྱན་ལས་",
            "རིགས་ཀྱི་ལེའུ་སྟེ་བཞི་པ་རྣམ་པར་བཤད་པའོ།།།། ",
            "གསུམ་པ་སེམས་བསྐྱེད་པ་།",
            "སེམས་བསྐྱེད་ཀྱི་ངོ་བོ། ",
            "དབྱེ་བ། ",
            "དཔེ། ",
            "ཕན་ཡོན་གྱི་བསྔགས་པ་བཞི་ལས། ",
            "དང་པོ་སེམས་བསྐྱེད་ཀྱི་ངོ་བོ་ནི། ",
            "སྤྲོ་བ་ཆེ་དང་རྩོམ་པ་ཆེ།།",
            ""
        ],
        null,
        [
            "དེས་ཅི་ལ་སེམས་པའམ་ཅི་ལ་",
            "དམིགས་ནས་སེམས་བསྐྱེད་ཅེ་།",
            "བདག་བྱང་ཆུབ་ཆེན་པོ་ཐོབ་པར་",
            "འགྱུར་བ་ལ་སེམས་ཤིང་དམིགས་པ་དང༌། ",
            "གཞན་སེམས་ཅན་ཐམས་ཅད་ལ་",
            "ཕན་བདེ་བྱེད་པར་སེམས་ཤིང་དམིགས་པ་",
            "སྟེ་དེ་ལྟར་བྱང་ཆུབ་དང་སེམས་ཅན་གྱི་",
            "དོན་ལ་དམིགས་པ་ནི་དོན་གཉིས་དང་",
            "ལྡན་པའི་སེམས་སེམས་བྱུང་མཚུངས་ལྡན་གྱི་",
            "སེམས་འབྱུང་བ་གང་ཡིན་པ་དེ་ནི་",
            "བྱང་ཆུབ་སེམས་བསྐྱེད་པ་ཞེས་བྱ་སྟེ",
            "མདོར་བསྡུ་ན་སེམས་ཅན་ཐམས་ཅད་ཀྱི་",
            "དོན་དུ་བདག་བླ་མེད་བྱང་ཆུབ་ཏུ་",
            "འཚང་རྒྱ་བར་བྱའོ་ཞེས་སེམས་ཤིང་",
            "སྨོན་ལམ་གྱིས་ཁས་བླངས་པའོ།། ",
            "གཉིས་པ་སེམས་བསྐྱེད་ཀྱི་དབྱེ་བ་།",
            "སའི་གནས་སྐབས་ཀྱིས་དབྱེ་བ་དང༌། ",
            "རྩ་བ་སོགས་ཀྱི་སྒོ་ནས་དབྱེ་བ་དང༌། ",
            "ཐོབ་ཚུལ་གྱི་སྒོ་ནས་དབྱེ་བ་གསུམ་ལས། ",
            "དང་པོ་སའི་གནས་སྐབས་ཀྱིས་དབྱེ་བ་ནི། ",
            "སེམས་བསྐྱེད་དེ་ནི་ས་རྣམས་ལ།། ",
            "མོས་དང་ལྷག་བསམ་དག་པ་དང༌། །",
            " རྣམ་པར་སྨིན་པ་གཞན་དུ་འདོད།།",
            ""
        ],
        [
            "དེ་བཞིན་སྒྲིབ་པ་སྤངས་པའོ།། ",
            "ཞེས་པས་བསྟན་།",
            "སེམས་བསྐྱེད་དེ་ནི་མོས་སྤྱོད་སོགས་ཀྱི་",
            "ས་ཡི་གནས་སྐབས་རྣམས་ལ་འདི་ལྟར་མོས་སྤྱོད་ཀྱིས་",
            "ཚོགས་སྦྱོར་གྱི་ལམ་དུ་སེམས་བསྐྱེད་པ་ནི་དང་",
            "བ་ཙམ་གྱི་མོས་པའི་སྒོ་ནས་ཡིན་པས་མོས་པ་ལས་",
            "བྱུང་བའི་སེམས་བསྐྱེད་ཅེས་བྱའོ།།",
            "ས་དང་པོ་སོགས་བདུན་གྱི་གནས་སྐབས་སུ་",
            "ལྷག་པའི་བསམ་པ་དག་པའི་སེམས་བསྐྱེད་ཅེས་བྱ་སྟེ་",
            "བདག་གཞན་མཉམ་ཉིད་ཀྱི་སེམས་ཐོབ་པས་",
            "བདག་དང་གཞན་གྱི་དོན་ལ་ཁྱད་མེད་པའི་",
            "བློ་འབྱོངས་པས་ལྷག་པའི་བསམ་པ་དང་",
            "གཟུང་འཛིན་གྱི་དྲི་མ་དང་བྲལ་བས་དག་པ་ཞེས་བྱའོ།།",
            "ས་བརྒྱད་པ་ནས་བཅུ་པའི་བར་གྱི་སྐབས་དེར་",
            "རྣམ་པར་སྨིན་པའི་སེམས་བསྐྱེད་ཅེས་བྱ་སྟེ་",
            ""
        ],
        [
            "ས་དེ་དག་ཏུ་རྣམ་པར་མི་རྟོག་པའི་ཡེ་ཤེས་ལྷུན་གྱིས་",
            "གྲུབ་པ་ཐོབ་པས་ཕར་ཕྱིན་རྣམས་རྩོལ་",
            "མེད་",
            "ལྷུན་གྲུབ་ཏུ་སྤྱོད་པའི་ཕྱིར་རོ། །",
            "དེ་ནི་སེམས་བསྐྱེད་ཀྱི་རྣམས་གྲངས་",
            "སྔ་མ་ལས་གཞན་དུ་འདོད་དོ་ཞེས་སོ།།",
            "དེ་བཞིན་དུ་སངས་རྒྱས་ཀྱི་ས་ལ་སྒྲིབ་",
            "པ་སྤངས་པའི་སེམས་བསྐྱེད་ཅེས་བྱ་།",
            "སྒྲིབ་གཉིས་བག་ཆགས་དང་བཅས་པ་",
            "སྤངས་པའི་སེམས་བསྐྱེད་པ་",
            "འབྲས་བུ་མཐར་ཐུག་པའི་ཕྱིར་རོ། །",
            " གཉིས་པ་སེམས་བསྐྱེད་དེ་དག་གི་རྩ་བ་",
            "སོགས་ཆོས་བཅུ་གཅིག་གིས་དབྱེ་བ་བཤད་པ་ནི། ",
            "དེ་ཡི་རྩ་བ་སྙིང་རྗེར་འདོད།། ",
            "རྟག་ཏུ་སེམས་ཅན་ཕན་པར་སེམས། །",
            " ཆོས་ལ་མོས་དང་དེ་བཞིན་དེའི། །",
            " ཡེ་ཤེས་འཚོལ་བ་དམིགས་པའོ།། ",
            "གོང་དུ་འདུན་པ་འགྲོ་བ་སྟེ།། ",
            "སྡོམ་པ་རྒྱ་ཆེན་དེ་ཡི་རྟེན། ། ",
            "ལམ་འགོག་པ་ནི་མི་མཐུན་ཕྱོགས། །",
            " སློང་ཞིང་དང་དུ་ལེན་པ་འོ།།",
            ""
        ],
        [
            "བསོད་ནམས་ཡེ་ཤེས་རང་བཞིན་གྱི། །",
            " དགེ་བ་འཕེལ་བ་དེའི་ཕན་ཡོན། །",
            " ཕ་རོལ་ཕྱིན་ལ་རྟག་སྦྱོར་བ། །",
            " དེ་ནི་ངེས་པར་འབྱུང་བར་འདོད།། ",
            "འདི་ཡི་མཐར་ཐུག་ས་ཡིན་ཏེ།། ",
            "སོ་སོ་རང་གི་དེར་སྦྱོར་བས། །",
            " བྱང་ཆུབ་སེམས་དཔའི་སེམས་བསྐྱེད་པ། །",
            " རྣམ་པར་ངེས་པར་ཤེས་པར་བྱ།། ",
            "ཞེས་པས་བསྟན་།",
            "བྱང་ཆུབ་ཏུ་སེམས་བསྐྱེད་པ་དེ་ཡི་རྩ་བ་གང་ཡིན་ཞེ་།",
            ""
        ],
        null,
        [
            "བདག་མེད་གཉིས་རྫོགས་པ་རྣམ་པར་མི་རྟོག་པའི་",
            "ཡེ་ཤེས་དེ་ཐོབ་པའི་དོན་དུ་ཐེག་ཆེན་གྱི་",
            "ཆོས་ཉན་བསམ་བསྒོམ་པའི་སྒོ་ནས་",
            "ཡོངས་སུ་འཚོལ་བ་ནི་དམིགས་པའོ།།",
            "ས་ཡི་གནས་སྐབས་གང་ལ་གནས་པ་",
            "དེའི་གོང་ནས་གོང་དུ་གྱུར་པའི་ས་ལ་འདུན་པ་ཡི་",
            "སྒོ་ནས་འཇུག་པ་ནི་སེམས་བསྐྱེད་",
            "དེའི་ཐེག་པའམ་འགྲོ་བ་སྟེ་",
            "འདུན་པ་དེའི་སྒོ་ནས་གོང་ནས་གོང་དུ་འཕར་བའི་ཕྱིར་རོ། །",
            "ཉེས་སྤྱོད་སྡོམ་པ་དང༌། ",
            "དགེ་བ་ཆོས་སྡུད་དང༌། ",
            "སེམས་ཅན་དོན་བྱེད་ཀྱི་ཚུལ་ཁྲིམས་རྣམ་པ་གསུམ་དང་ལྡན་པའི་",
            "བྱང་ཆུབ་སེམས་དཔའི་སྡོམ་པ་ནི་སེམས་བསྐྱེད་དེ་ཡི་རྟེན་ཡིན་ནོ།།",
            "ཐེག་ཆེན་ལམ་འགོག་པ་དམན་པའི་",
            "མྱང་འདས་སུ་སེམས་བསྐྱེད་པ་ནི་",
            "བྱང་ཆུབ་མཆོག་གི་སེམས་བསྐྱེད་པ་",
            "དེའི་བར་ཆོད་དམ་མི་མཐུན་པའི་ཕྱོགས་སོ།།",
            "མི་མཐུན་པའི་ཕྱོགས་དེ་ཉིད་རང་གི་",
            "སེམས་ལ་སློང་ཞིང་དེའི་རྒྱུན་དང་དུ་",
            "ལེན་པ་ན་སེམས་བསྐྱེད་འགོག་པར་བྱེད་པའོ།།",
            "༼དཔེ་ལ་ལར་རྐང་པ་འདི་མེད་པའང་།",
            "མཆན།༽སེམས་",
            "ཅན་ཐམས་ཅད་མྱ་ངན་ལས་བཟླ་བར་འདོད་པའི་",
            "སྙིང་རྗེ་ཆེན་པོ་ནི་བསོད་ནམས་ཀྱི་ཚོགས་དང༌། ",
            "དོན་དམ་པར་གང་ཡང་",
            "མྱ་ངན་ལས་བཟླ་བ་མེད་པར་ཤེས་པའི་",
            "སྟོང་ཉིད་རྟོགས་པའི་ཤེས་རབ་ནི་",
            "ཡེ་ཤེས་ཀྱི་ཚོགས་ཏེ་དེ་ལྟར་ཚོགས་གཉིས་ནི་",
            "སེམས་བསྐྱེད་ཀྱི་རང་བཞིན་ནོ།།",
            ""
        ],
        null,
        [
            "ས་དང་པོ་སྦྱིན་པའི་ཕར་ཕྱིན་རྫོགས་པ་ནས་",
            "ས་བཅུ་པར་ཡེ་ཤེས་ཀྱི་ཕ་རོལ་ཏུ་ཕྱིན་པ་",
            "རྫོགས་པའི་བར་དུ་ཕར་ཕྱིན་བཅུ་ཡོངས་སུ་",
            "རྫོགས་པ་ན་ས་བཅུ་མཐར་ཕྱིན་པ་ཞེས་བྱའོ།།",
            "དེའི་ཕྱིར་སེམས་བསྐྱེད་འདིས་",
            "ཕར་ཕྱིན་ཡོངས་སུ་སྒྲུབ་པ་ནི་",
            "ས་དང་དེར་མཐར་ཐུག་པ་དང༌། ",
            "སློབ་ལམ་གྱི་སེམས་བསྐྱེད་མཐར་ཐུག་པ་ནི་",
            "ས་བཅུའི་རྒྱུན་མཐའོ།།",
            "འབྲས་བུ་མཐར་ཐུག་པ་",
            "སངས་རྒྱས་ཀྱི་སའོ།།",
            "དེ་ལྟར་རྣམ་དག་རྣམ་པ་བཅུ་གཅིག་གིས་",
            "བྱང་ཆུབ་སེམས་དཔའི་སེམས་བསྐྱེད་པ་",
            "བཤད་པ་རྣམ་པར་ངེས་པའམ་",
            "གདོན་མི་ཟ་བའམ་རྣམ་པར་གཏན་ལ་",
            "དབབ་པ་ཡིན་པར་ཤེས་པར་བྱའོ།། ",
            "གསུམ་པ་ཐོབ་ཚུལ་གྱི་སྒོ་ནས་དབྱེ་ན་གཉིས་།",
            "མོས་སྤྱོད་ཀྱིས་འཇིག་རྟེན་ཆོས་མཆོག་མན་ཆད་ཀྱི་",
            "སེམས་བསྐྱེད་ནི་བརྡས་ཐོབ་པའི་",
            "སེམས་བསྐྱེད་དེ་བདག་ཉིད་ཀྱི་དགེ་རྩ་དང་",
            "དགེ་བའི་བཤེས་ཀྱི་སྟོབས་ཀྱིས་",
            "སེམས་བསྐྱེད་བླངས་པའི་ཚིག་གི་",
            "བརྗོད་པ་བཞིན་དམ་བཅའ་བའོ།།",
            ""
        ],
        null,
        [
            "དགེ་བའི་བཤེས་ཀྱིས་སེམས་སྐྱེད་ཅིག་ཅེས་བསྐུལ་ནས་",
            "སེམས་བསྐྱེད་པ་གྲོགས་ཀྱི་སྟོབས་ཀྱིས་",
            "སེམས་བསྐྱེད་པ་ཞེས་བྱའོ།།",
            "བྱང་ཆུབ་སེམས་དཔའི་རིགས་ཡོད་པའི་",
            "མཐུས་སེམས་བསྐྱེད་པ་ནི་རྒྱུ་ཡི་སྟོབས་ལས་སོ།།",
            "ཚེ་རབས་སྔ་མར་སེམས་བསྐྱེད་པ་དང་",
            "ཐེག་པ་ཆེན་པོའི་ཆོས་སྤྱོད་པ་དང་",
            "ཡེ་ཤེས་ཀྱི་ཚོགས་བསགས་པའི་སྟོབས་ཀྱིས་",
            "ཚེ་འདིར་བྱང་ཆུབ་ཏུ་སེམས་བསྐྱེད་པ་ནི་",
            "དགེ་བའི་རྩ་བའི་སྟོབས་ཀྱིས་སོ།།",
            "སྔོན་བཅོམ་ལྡན་འདས་ཀྱིས་ཐེག་པ་ཆེན་པོའི་",
            "ཆོས་བསྟན་པའི་ཚེ་ན་",
            "ལྷ་དང་མིའི་སྐྱེ་དགུ་མང་པོས་བླ་མེད་བྱང་ཆུབ་ཏུ་སེམས་བསྐྱེད་པ་ལྟ་བུ་དང་",
            "གཞན་ཡང་གང་སུ་དག་ཐེག་པ་ཆེན་པོའི་ཆོས་ཐོས་པའི་",
            "དབང་གིས་སེམས་བསྐྱེད་པ་ནི་ཐོས་པའི་སྟོབས་ཀྱིས་སོ།།",
            "ཚེ་འདིར་ཐེག་ཆེན་གྱི་ཆོས་ལ་མཉན་པ་དང་",
            "སེམས་པའི་དགེ་བ་གོམས་པ་ལས་སེམས་བསྐྱེད་པ་དང་",
            "ལྔ་ལས་དང་པོ་མི་བརྟན་པ་ལྡོག་སྲིད་པ་ཡིན་པ་དང༌། ",
            "ཕྱི་མ་བཞི་བརྟན་པར་འབྱུང་བ་ཡིན་པ་ལ་",
            "དེ་ལྟར་ལྔ་པོ་དེ་རྣམས་གཞན་གྱིས་",
            "བསྟན་པའི་སེམས་བསྐྱེད་དུ་བཤད་དོ།། ",
            "གཉིས་པ་ཆོས་ཉིད་ཀྱིས་ཐོབ་པ་དོན་དམ་པའི་སེམས་བསྐྱེད་ནི། ",
            "རྫོགས་པའི་སངས་རྒྱས་རབ་བསྙེན་བྱས།།",
            ""
        ],
        null,
        [
            "སྨོན་ལམ་ཆེན་པོ་བཅུ་སྒྲུབ་ཕྱིར། ། ",
            "རྒྱ་ཆེ་བར་ནི་ཤེས་པར་བྱ།། ",
            "དཀའ་བ་ཡུན་རིང་མི་སྐྱོའི་ཕྱིར། །",
            " སྤྲོ་བར་ཁོང་དུ་ཆུད་པར་བྱ།། ",
            "བྱང་ཆུབ་ཉེ་བར་རྟོགས་པ་དང༌། །",
            " དེ་ཡི་ཐབས་ཤེས་རྙེད་པའི་ཕྱིར། །",
            " བསམ་པ་དག་པར་ཤེས་པར་བྱ།། ",
            "ས་གཞན་ཚུལ་ལ་མཁས་པ་ཉིད། །",
            " ཇི་ལྟར་རྣམ་གཞག་ཡིད་བྱེད་པས། །",
            " དེ་རྟོག་ཉིད་དུ་ཤེས་ཕྱིར་དང༌། །",
            " དེ་ཉིད་ལ་ཡང་མི་རྟོག་ཕྱིར། །",
            " ངེས་པར་འབྱུང་བར་ཤེས་པར་བྱ།། ",
            "ཞེས་ཚིགས་བཅད་བདུན་གྱིས་བསྟན་།",
            "མོས་སྤྱོད་ཀྱི་སར་བསྐལ་ཆེན་གྲངས་མེད་",
            "གཅིག་གི་བར་དུ་རྫོགས་པའི་སངས་རྒྱས་རྣམས་ལ་",
            "མཆོད་ཅིང་ཆོས་ཉན་བསམ་བསྒོམས་པར་",
            "བྱས་པའི་སྒོ་ནས་རབ་ཏུ་བསྙེན་པར་བྱས་པ་དང༌། ",
            "ཕར་ཕྱིན་དྲུག་གིས་བསྡུས་པའི་བསོད་ནམས་དང་",
            "ཡེ་ཤེས་ཀྱི་ཚོགས་གཉིས་པོ་རབ་ཏུ་བསགས་པའི་",
            "རྒྱུ་དེས་ཆོས་ཐམས་ཅད་ལ་གཟུང་འཛིན་དང་",
            "རྟག་མི་རྟག་སོགས་གཉིས་ཆོས་སུ་",
            "རྣམ་པར་མི་རྟོག་པའི་ཡེ་ཤེས་ནི་",
            "སྐྱེས་པའི་ཕྱིར་ན་རྟོགས་པ་དམ་པ་",
            "དེ་ལྟ་བུ་སེམས་བསྐྱེད་པ་དམ་པའམ་",
            "དོན་དམ་པའི་སེམས་བསྐྱེད་པར་འདོད་དོ།།",
            ""
        ],
        null,
        [
            "དེའི་དོན་སོ་སོར་བཤད་པ་།",
            "དང་པོ་སྐྱེ་བའི་དོན་ནི་རྣམ་པ་བཞི་།",
            "འཇིག་རྟེན་ན་མངལ་སྐྱེས་རྣམས་སྐྱེ་བ་དང་",
            "ཚུལ་མཐུན་པར་ཐེག་པ་མཆོག་གི་",
            "ཆོས་ལ་མོས་པ་ས་བོན་དང༌། ",
            "ཕ་རོལ་ཏུ་ཕྱིན་པའི་མཆོག་ནི་",
            "ཆོས་ཐམས་ཅད་སྟོང་པར་རྟོགས་པ་",
            "ཤེས་རབ་ཀྱི་ཕར་ཕྱིན་མ་ལྟ་བུ་ལས་སྐྱེས་པ་དང༌། ",
            "སེམས་རྩེ་གཅིག་པའི་བསམ་གཏན་ལས་",
            "བྱུང་བའི་ཤིན་ཏུ་སྦྱངས་པའི་བདེ་བ་ནི་",
            "མངལ་ལ་སྐྱོན་མེད་པ་ལྟ་བུའོ།།",
            "སྙིང་རྗེ་ཆེན་པོ་ནི་ཉན་ཐོས་ཀྱི་",
            "མྱང་འདས་ཀྱི་གཡང་ས་ལས་བསྲུང་ཞིང་",
            "དགེ་ཆོས་སྐྱེད་བསྲིང་བའི་མ་མ་ལྟ་བུའོ།།",
            "དེ་ལྟར་རྒྱུ་བཞི་ལས་སྐྱེས་པ་ནི་",
            "བྱང་ཆུབ་ཀྱི་སེམས་སྐྱེ་བའོ།། ",
            "གཉིས་པ་ནི། ",
            "ཉན་ཐོས་རྣམས་རང་དོན་དུ་སེམས་བསྐྱེད་ཀྱི། ",
            "བྱང་ཆུབ་སེམས་དཔས་བདག་གཞན་",
            "གཉིས་ཀའི་དོན་དུ་སེམས་བསྐྱེད་།",
            ""
        ],
        [
            "སྨོན་ལམ་ཆེན་པོ་བཅུ་སྒྲུབ་པའི་ཕྱིར་རྒྱ་ཆེ་བར་ནི་ཤེས་པར་བྱའོ།།",
            "སྨོན་ལམ་ཆེན་པོ་བཅུ་ནི་སངས་རྒྱས་ཐམས་ཅད་མཆོད་པ་དང༌། ",
            "དམ་པའི་ཆོས་མཐའ་དག་ཀུན་ཏུ་འཛིན་པ་དང༌། ",
            "ལུས་ཀུན་ཏུ་སྟོན་པ་དང༌། ",
            "ཞིང་ཀུན་ཏུ་འཇུག་པ་དང༌། ",
            "ཕར་ཕྱིན་མཐའ་དག་རྫོགས་པ་དང༌། ",
            "སེམས་ཅན་ཐམས་ཅད་སྨིན་པར་བྱེད་པ་དང༌། ",
            "ཞིང་ཡོངས་སུ་སྦྱངས་པ་དང༌། ",
            "བྱང་སེམས་རྣམས་དང་སྤྱོད་ཡུལ་མཐུན་པར་གནས་པ་དང༌། ",
            "སྤྱོད་པ་ཀུན་ཏུ་དོན་ཡོད་པ་དང༌། ",
            "བྱང་ཆུབ་ཆེན་པོ་འཐོབ་པའོ།།",
            "སྨོན་ལམ་དེ་ལ་སྨོན་ལམ་གྱི་",
            "འཁོར་འབུམ་ཕྲག་གྲངས་མེད་པ་ཡོད་ཅིང༌། ",
            "སྨོན་ལམ་དེ་དག་ཀྱང་མཐའ་ཐུག་པ་མེད་པའི་",
            "གནས་བཅུའི་ཚུལ་གྱིས་བསྒྲུབས་།",
            "སེམས་ཅན་གྱི་ཁམས་དང༌། ",
            "འཇིག་རྟེན་གྱི་ཁམས་དང༌། ",
            "ནམ་མཁའི་ཁམས་དང༌། ",
            "དམ་པའི་ཆོས་ཅི་ཙམ་པ་དང༌། ",
            "དེ་བཞིན་མྱ་ངན་ལས་འདས་པ་དང༌། ",
            "སངས་རྒྱས་འབྱུང་བ་དང༌། ",
            "སངས་རྒྱས་ཀྱི་ཡེ་ཤེས་དང༌། ",
            "སེམས་ཅན་རྣམས་ཀྱི་སེམས་ཀྱི་དམིགས་པ་དང༌། ",
            "སངས་རྒྱས་ཀྱི་ཡེ་ཤེས་སྤྱོད་ཡུལ་",
            "ཅི་ཙམ་ཡོད་པ་དེ་ཙམ་དུ་སྒྲུབ་པ་དང༌། ",
            "དེ་དགུ་པོ་བསྡུས་ཏེ་མདོར་ན་འཇིག་རྟེན་གྱི་རྒྱུད་དང༌། ",
            "ཆོས་ཀྱི་རྒྱུད་དང༌། ",
            "ཡེ་ཤེས་ཀྱི་རྒྱུད་ཀྱི་ཁམས་བྱ་བ་བཅུ་པོ་དེ་ནི་",
            "ཕྱོགས་དང་དུས་ཀྱི་མུ་མེད་པར་ཁྱབ་པ་ཡིན་ལ",
            "དེ་སྙེད་དུ་བྱང་ཆུབ་སེམས་དཔའ་སྨོན་ལམ་གྱི་",
            "རྣམ་པར་འཕྲུལ་བ་སྟོན་པ་ལ་འཇུག་པ་རིག་པར་བྱའོ།།",
            ""
        ],
        null,
        [
            "དྲུག་པ་ནི། ས་སྔ་མ་འདོར་ཞིང་",
            "ཕྱི་མར་འཇུག་པའི་ཚུལ་གྱིས་ས་ནས་",
            "སར་འཕར་ཞིང་ངེས་པར་འབྱུང་བ་ནི་",
            "འདི་ལྟར་ས་དང་པོ་ལ་",
            "སྦྱིན་པའི་ཕར་ཕྱིན་རྫོགས་པ་དང༌། ",
            "སངས་རྒྱས་བརྒྱའི་ཞལ་ལྟ་བ་སོགས་",
            "ཡོན་ཏན་བརྒྱ་ཕྲག་བཅུ་གཉིས་ལ་སོགས་པ་",
            "ཀུན་རྫོབ་ཐ་སྙད་དུ་སའི་མཚན་ཉིད་",
            "ཇི་ལྟ་བུར་རྣམ་པར་",
            "བཞག་པ་ཡང་ཡིད་ལ་བྱེད་པས། ",
            "སའི་མཚན་ཉིད་དེ་དག་ཀྱང་",
            "གཞན་ན་མེད་དེ་རང་གི་སེམས་ཀྱིས་",
            "རྟོགས་པའི་དབང་གིས་བཞག་པ་ཙམ་",
            "ཉིད་དུ་ཤེས་པའི་ཕྱིར་དང༌། ",
            "སེམས་ཙམ་དང་རྟོག་པ་ཙམ་མོ་ཞེས་པའི་",
            "འཛིན་པ་དེ་ཉིད་ལ་ཡང་མི་རྟོག་པར་",
            "རྣམ་པར་མི་རྟོག་པའི་ཡེ་ཤེས་ལ་",
            "གནས་ནས་ས་དང་པོ་ལས་འདས་ཏེ་",
            "གཉིས་པ་ལ་འཇུག་པར་འགྱུར་བ་དེའི་",
            "ཚུལ་གྱིས་ས་གཞན་ལའང་ཤེས་པར་",
            "བྱ་སྟེདེ་ལྟར་ས་ནས་སར་",
            "ངེས་པར་འབྱུང་བ་ཤེས་པར་བྱའོ།། ",
            "གསུམ་པ་སེམས་བསྐྱེད་པའི་དཔེ་བཤད་པ་ནི། ",
            "སྐྱེད་པ་ས་དང་མཚུངས་པ་སྟེ།།",
            ""
        ],
        null,
        null,
        [
            "ཀླུང་ཆེན་རྒྱུན་དང་འདྲ་བ་འོ།། ",
            "རྒྱལ་སྲས་རྣམས་ཀྱིས་སེམས་བསྐྱེད་པ། །",
            " སྤྲིན་དང་འདྲ་བར་བསྟན་པ་སྟེ།། ",
            "དེ་ཕྱིར་དེ་ལྟར་ཡོན་ཏན་ཕྱུག། ",
            "སེམས་ནི་དགའ་བས་ཡང་དག་བསྐྱེད།། ",
            "ཅེས་ཚིགས་བཅད་དྲུག་གིས་བསྟན་པའི་དོན་ནི། ",
            "དང་པོར་མོས་སྤྱོད་ཀྱི་སར་སེམས་བསྐྱེད་",
            "ཐོག་མར་བསྐྱེད་པ་ནས་བརྩམས་ཏེ་",
            "ས་བཅུ་པའི་བར་གྱི་སེམས་བསྐྱེད་པ་",
            "རྣམས་དཔེ་རྣམ་པ་ཉི་ཤུ་རྩ་གཉིས་དང་",
            "སྦྱར་བ་འདིར་ནི་ཐེག་པ་ཆེན་པོའི་",
            "ལམ་གནད་ཡོངས་སུ་རྫོགས་པ་ཡིན་ཏེ",
            ""
        ],
        null,
        [
            "མེ་ནི་བུད་ཤིང་ཇི་ཙམ་ཡོད་པར་",
            "ངང་གིས་འབར་ཞིང་མཆེད་པ་བཞིན་",
            "སྦྱོར་ལམ་དྲོད་ལ་གནས་པས་རྩེ་མོ་ནས་",
            "སངས་རྒྱས་ཀྱི་སའི་བར་དུ་",
            "འཐོབ་པར་བྱའོ་སྙམ་དུ་སེམས་པ་དེས་",
            "ཡོན་ཏན་གོང་མ་རྣམས་འཐོབ་པར་བྱེད་དོ།།",
            "གཞུང་གཞན་དུ་ལྷག་བསམ་ཟླ་བ་ཚེས་པ་དང༌། ",
            "སྦྱོར་བའི་དཔེ་མེ་བྱས་པ་ཡང་།",
            "འདི་བཞི་པོ་སོ་སོའི་སྐྱེ་བོས་དང་པོ་",
            "སེམས་བསྐྱེད་པ་ནས་ཆོས་མཆོག་མན་ཆད་དོ།།",
            "གཞན་སྦྱིན་པའི་ཕར་ཕྱིན་དང་",
            "ལྡན་པའི་སེམས་བསྐྱེད་ནི་",
            "གཏེར་ཆེན་པོ་བཞིན་དུ་ཤེས་པར་བྱ་།",
            "གཏེར་ཆེན་པོ་དུང་དང་པདྨོ་དང་",
            "པདྨོ་ཆེན་པོ་ལ་སོགས་པ་རྣམ་པ་",
            "བཞི་དང་དགུར་ཡང་བཤད་།",
            ""
        ],
        [
            "མདོར་ན་",
            "རིན་པོ་ཆེའི་གཏེར་འཛད་མེད་ཡོད་པའི་གནས་ལས་",
            "ཡོ་བྱད་བཟའ་བ་དང་",
            "བགོ་བ་སོགས་ཇི་སྙེད་བྱུང་ཡང་ཟད་པ་མེད་པ་ལྟར་",
            "སྦྱིན་པས་སེམས་ཅན་ཚད་མེད་པ་རྣམས་",
            "ཟང་ཟིང་དང་ཆོས་སོགས་ཀྱིས་ཚིམ་པར་བྱེད་ལ",
            "བྱང་ཆུབ་སེམས་དཔའི་སྦྱིན་པ་དེ་",
            "ཕུང་པོ་ལྷག་མ་མེད་པའི་མྱ་ངན་ལས་འདས་པའི་",
            "དབྱིངས་སུ་ཡང་རྟག་པར་ཟད་པ་མེད་པའི་ཕྱིར་རོ། །",
            "གཞན་ཚུལ་ཁྲིམས་ཀྱི་ཕར་ཕྱིན་དང་ལྡན་པའི་སེམས་བསྐྱེད་ནི་",
            "རིན་ཆེན་སྣ་ཚོགས་ཀྱི་འབྱུང་གནས་སམ་འབྱུང་ཁུངས་བཞིན་།",
            "གནས་དེ་ལས་རིན་ཆེན་སྣ་ཚོགས་དཔག་ཏུ་མེད་པ་འབྱུང་བ་ལྟར་",
            "བྱང་ཆུབ་སེམས་དཔའི་ཚུལ་ཁྲིམས་དང་ལྡན་པའི་སེམས་བསྐྱེད་ལས་",
            "ས་དང་",
            "ཕར་ཕྱིན་དང་",
            "བྱང་ཕྱོགས་དང་",
            "སྟོབས་དང་",
            "མི་འཇིགས་པ་སོགས་ཐེག་པ་ཆེན་པོའི་ལམ་དང་",
            "འབྲས་བུའི་ཡོན་ཏན་ཐམས་ཅད་ཀྱི་རིན་པོ་ཆེ་དཔག་མེད་འབྱུང་བས་སོ།།",
            "བཟོད་པའི་ཕར་ཕྱིན་དང་ལྡན་པའི་",
            "སེམས་བསྐྱེད་ནི་རྒྱ་མཚོ་ཆེན་པོ་དང་འདྲ་བར་ཤེས་པར་བྱ་།",
            "རྒྱ་མཚོ་ཆེན་པོ་གྲུ་དང་",
            "ཉ་དང་",
            "ཆུ་སྲིན་སོགས་ཀྱི་དཀྲུགས་ཀྱང་",
            "རྙོག་པ་ཅན་དུ་མི་འགྱུར་བ་དང་",
            "གཏིང་མི་གཡོ་བ་བཞིན་དུ་",
            "བྱང་ཆུབ་སེམས་དཔའི་བཟོད་པ་ལྡན་པའི་སེམས་དེ་ཡང་",
            "དཀའ་སྤྱད་དང་",
            "གཞན་གྱི་གནོད་པ་སོགས་",
            "ཉེས་པ་གང་གིས་རྙོག་པར་མི་ནུས་པའི་ཕྱིར་རོ། །",
            "གཞན་བརྩོན་འགྲུས་ཀྱི་ཕར་ཕྱིན་དང་ལྡན་པའི་སེམས་བསྐྱེད་ནི་རྡོ་རྗེ་དང་འདྲ་བ་།",
            "རྡོ་རྗེ་རིན་པོ་ཆེ་ནི་མེ་ཆུ་དང་བཅད་བརྡར་སོགས་",
            "ཅི་ཡིས་ཀྱང་མི་ཚུགས་པ་ལྟར་",
            "བྱང་ཆུབ་སེམས་དཔའི་སེམས་བསྐྱེད་དེ་ལ་ཡང་",
            "ལེ་ལོའི་མཚོན་གྱིས་མི་ཚུགས་པའི་ཕྱིར་རོ། །",
            "བསམ་གཏན་གྱི་ཕ་རོལ་ཏུ་ཕྱིན་པ་དང་ལྡན་པའི་",
            "སེམས་བསྐྱེད་ནི་",
            "རིའི་རྒྱལ་པོ་རི་རབ་ཕྱོགས་བཞིའི་རླུང་གང་གིས་ཀྱང་",
            "བསྐྱོད་མི་ནུས་པ་དང་འདྲ་སྟེ",
            ""
        ],
        [
            "བྱང་སེམས་ཀྱི་ཏིང་འཛིན་དེ་ཡང་གཡེང་བའི་",
            "རྣམ་རྟོག་གིས་མི་བསྐྱོད་པས་སོ།།",
            "ཤེས་རབ་ཀྱི་ཕར་ཕྱིན་དང་ལྡན་པའི་",
            "སེམས་བསྐྱེད་ནི་རྩིའམ་སྨན་གྱི་རྒྱལ་པོ་དང་འདྲ་བ་།",
            "སྨན་དེ་མཐོང་བའམ་རེག་པ་དང་དྲི་བསྣམས་པ་དང་",
            "ཁར་མྱངས་པ་ཙམ་གྱིས་རླུང་མཁྲིས་བད་ཀན་ལས་གྱུར་པའི་",
            "ནད་ཞི་བར་བྱེད་པ་བཞིན་ཤེས་རབ་ཕར་ཕྱིན་མཉན་བསམ་བསྒོམ་པས་",
            "ཉོན་ཤེས་ཀྱི་སྒྲིབ་པའི་ནད་ཐམས་ཅད་ཞི་བར་བྱེད་པའི་ཕྱིར་རོ། །",
            "གཞན་ཚད་མེད་པ་བཞི་དང་ལྡན་པའི་",
            "སེམས་བསྐྱེད་ནི་མཛའ་བཤེས་ཆེན་པོ་འདྲ་བར་ཤེས་པར་བྱ་སྟེ",
            "མཛའ་བ་ཆེན་པོས་དུས་གསུམ་དུའང་བདེའམ་",
            "སྡུག་གམ་བཏང་སྙོམས་ཀྱི་དུས་ནའང་",
            "གྲོགས་བྱེད་ཅིང་མི་འདོར་བ་ལྟར་",
            "སྙིང་རྗེས་སྡུག་བསྔལ་བའི་དུས་ན་སྡུག་བསྔལ་ལས་འདོན་པར་།",
            "བྱམས་པས་མི་བདེ་བའི་དུས་ན་བདེ་བ་ལ་གནས་པར་།",
            "དགའ་བས་བདེ་བ་དང་མི་འབྲལ་བར་དགའ་ཞིང་གྲོགས་།",
            ""
        ],
        [
            "བཏང་སྙོམས་ཀྱིས་བདེ་བ་ཅན་ལ་",
            "མ་ཆགས་པར་གྱུར་ཅིག་ཅེས་དང༌། ",
            "སྡུག་བསྔལ་ཅན་ལ་སྡུག་བསྔལ་ལ་ཞེ་སྡང་དང་",
            "ལྡན་པར་མ་གྱུར་ཅིག་ཅེས་སེམས་པས་",
            "ཆགས་སྡང་མེད་པར་སེམས་རྣལ་དུ་",
            "གནས་པར་བྱེད་པའི་ཕྱིར་རོ། །",
            "མངོན་ཤེས་ལྔ་དང་ལྡན་པའི་",
            "སེམས་བསྐྱེད་ནི་ཡིད་བཞིན་གྱི་ནོར་བུ་",
            "ལས་དགོས་འདོད་འབྱུང་བ་དང་འདྲ་སྟེ",
            "རྫུ་འཕྲུལ་གྱི་མིག་གིས་གཟུགས་ཐམས་ཅད་",
            "མཐོང་བ་དང་འཆི་འཕོ་དང་",
            "སྐྱེ་བ་ཤེས་པས་ཕྱི་མའི་དུས་ཤེས་པ་དང༌། ",
            "རྫུ་འཕྲུལ་གྱི་རྣ་བས་སྒྲ་ཐམས་ཅད་ཐོས་པ་དང༌། ",
            "གཞན་གྱི་སེམས་ཤེས་པས་སེམས་ཅན་རྣམས་ཀྱི་",
            "སེམས་ཀྱི་རྣམ་གྲངས་སྣ་ཚོགས་ཤེས་པ་དང༌། ",
            "སྔོན་གནས་རྗེས་སུ་དྲན་པས་",
            "རང་གཞན་གྱི་ཚེ་རབས་སྔ་མའི་",
            "གནས་སྐབས་རྣམས་ཤེས་པ་དང༌། ",
            "རྫུ་འཕྲུལ་གྱི་མངོན་པར་ཤེས་པས་",
            "ལུས་སྣ་ཚོགས་སུ་སྤྲུལ་པ་སོགས་",
            "རྫུ་འཕྲུལ་རྣམ་པ་དུ་མ་སྟོན་པ་སྟེ་",
            "དེ་ལྟར་མངོན་པར་ཤེས་པའི་མཐུས་",
            "རང་གཞན་གྱི་འདོད་པ་ཐམས་ཅད་",
            "འདོད་དགུར་སྒྲུབ་ནུས་པའི་ཕྱིར་རོ། །",
            "གཞན་བསྡུ་བའི་དངོས་པོ་བཞི་དང་",
            "ལྡན་པའི་སེམས་བསྐྱེད་ནི་ཉི་མ་དང་",
            "འདྲ་བར་ཤེས་པར་བྱ་སྟེ",
            "ཉི་མས་ལོ་ཏོག་སྣ་ཚོགས་སྨིན་པར་",
            "བྱེད་པ་བཞིན་དུ་སེར་སྣ་ཅན་རྣམས་",
            "སྦྱིན་པས་བསྡུས་ནས་དགེ་བ་ལ་འགོད། ",
            "དེ་བཞིན་ཞེ་སྡང་ཅན་སྙན་།",
            "གཏི་མུག་ཅན་དོན་།",
            "ང་རྒྱལ་ཅན་དོན་མཐུན་པས་",
            "བསྡུས་ནས་དགེ་བ་ལ་འགོད་པའམ། ",
            "སྤྱིར་ཡང་སེམས་ཅན་ཐམས་ཅད་",
            "བསྡུ་བ་བཞིས་བསྡུས་ནས་",
            ""
        ],
        null,
        [
            "དེ་བཞིན་གཤེགས་པས་བསྟན་པའི་དགོངས་པ་ཐམས་ཅད་",
            "མ་ནོར་བར་ཤེས་པས་སངས་རྒྱས་ཀྱི་གསུང་གི་",
            "དགོངས་དོན་ཆུད་མི་ཟ་བར་རྟོགས་ནུས་པའི་ཕྱིར་།",
            "དཔེར་ན་རྒྱལ་པོ་ནི་བསྟེན་ལེགས་ན་སྲིད་དང་",
            "ལོངས་སྤྱོད་སོགས་སྦྱིན་པས་གང་ཟག་ཆུད་མི་ཟ་བའི་རྒྱུ་བྱེད་།",
            "བསྟེན་ཉེས་ན་སྲིད་དང་སྲོག་ལ་བབ་པས་",
            "ཆུད་ཟ་བར་བྱེད་པའི་རྒྱུ་བྱེད་པ་ལྟར། ",
            "གང་ཟག་ཙམ་དང་ཚིག་ཙམ་དང་",
            "དྲང་དོན་དང་རྣམ་ཤེས་ལ་རྟོན་ན",
            "དེ་ལྟར་རྟོན་པའི་གང་ཟག་དེ་ཆུད་ཟ་བའི་རྒྱུར་།",
            "ཆོས་དང་དོན་དང་ངེས་དོན་དང་ཡེ་ཤེས་ལ་རྟོན་།",
            "དེ་ལྟར་རྟོན་པ་དེ་དག་སངས་རྒྱས་ཀྱི་བཀའ་ཡི་",
            "དོན་ལས་ཆུད་མི་ཟ་བར་འགྱུར་བས་སོ།།",
            ""
        ],
        [
            "དེ་བཞིན་དུ་",
            "གཞན་བསོད་ནམས་དང་",
            "ཡེ་ཤེས་ཀྱི་ཚོགས་གཉིས་དང་ལྡན་པའི་",
            "སེམས་བསྐྱེད་ནི་བང་མཛོད་ལྟ་བུ་།",
            "བང་མཛོད་ན་འབྲུ་དང་",
            "ནོར་ལ་སོགས་པ་དཔག་མེད་ཡོད་པ་བཞིན་",
            "དེ་དང་མཚུངས་ལྡན་གྱི་སེམས་བསྐྱེད་ལ་ཡང་",
            "བསོད་ནམས་ཀྱི་ཚོགས་དཔག་ཏུ་མེད་པ་དང་",
            "ཡེ་ཤེས་ཀྱི་ཚོགས་དཔག་ཏུ་མེད་པ་ཡོད་པའི་ཕྱིར་རོ། །",
            "བྱང་ཆུབ་ཕྱོགས་ཀྱི་ཆོས་སུམ་ཅུ་རྩ་བདུན་དང་ལྡན་པའི་",
            "སེམས་བསྐྱེད་ནི་",
            "དཔེར་ན་",
            "ལམ་པོ་ཆེ་ལ་དུས་གསུམ་གྱི་སེམས་ཅན་མཆོག་དམན་ཐམས་ཅད་འགྲོ་བ་ལྟར། ",
            "བྱང་ཕྱོགས་སོ་བདུན་པོ་འདི་ཡང་འདས་དང་",
            "ད་ལྟ་མ་འོངས་པའི་ཉན་རང་བྱང་སེམས་ཐམས་ཅད་ལམ་འདི་ལས་",
            "རང་འབྲས་བྱང་ཆུབ་ཏུ་གཤེགས་པའི་ཕྱིར་",
            "དེ་གཉིས་འདྲ་བར་ཤེས་པར་བྱའོ།།",
            "ཞི་གནས་དང་",
            "ལྷག་མཐོང་དག་དང་མཚུངས་པར་ལྡན་པའི་",
            "སེམས་བསྐྱེད་ནི་ཐེག་པ་སྟེ་བཞོན་པ་འདྲ་བར་ཤེས་པར་བྱ་།",
            "རྟ་དང་",
            "གླང་པོ་ཤིང་རྟ་སོགས་ཀྱི་བཞོན་པས་ཁུར་རྣམས་ཁྱེར་ནས་",
            "གང་འདོད་པའི་གནས་སུ་ཕྱིན་པར་བྱེད་པ་བཞིན་",
            "སེམས་མི་གཡེང་བར་རྩེ་གཅིག་ཏུ་གནས་པའི་ཞི་གནས་དང་",
            "དོན་མ་ནོར་བར་རྟོགས་པའི་ལྷག་མཐོང་ཟུང་དུ་འབྲེལ་བ་ལས་",
            "གང་གཏན་ལ་ཕབ་པར་བྱས་པའི་ཇི་ལྟ་ཇི་སྙེད་ཀྱི་ཆོས་རྣམས་ཀྱི་དོན་",
            "ཕྱིན་ཅི་མ་ལོག་པར་རྟོགས་ནས་",
            "མཐར་ཐུག་གི་འབྲས་བུའི་གནས་སུ་ཕྱིན་པར་བྱེད་པའི་ཕྱིར་རོ། །",
            "མི་བརྗེད་པའི་གཟུངས་དང་",
            "མི་ཟད་པའི་སྤོབས་པ་གཉིས་དང་ལྡན་པའི་སེམས་བསྐྱེད་ནི་",
            "བཀོད་མ་ཡི་ཆུ་དང་འདྲ་སྟེ",
            ""
        ],
        [
            "ཀུན་གྱི་ལོངས་སྤྱད་བྱའམ་བཀོད་མའི་",
            "ཆུ་མིག་ཅི་ཙམ་བཅུས་ཀྱང་མི་ཟད་པར་",
            "ཆུའི་རྒྱུན་འཛད་པ་མེད་པ་ལྟར་",
            "བྱང་ཆུབ་སེམས་དཔས་གཟུངས་ཐོབ་པས་",
            "སྔོན་ཐོས་པའི་ཆོས་རྣམས་ནམ་ཡང་",
            "མི་བརྗེད་པས་ཉམས་པ་མེད་པ་དང༌། ",
            "སྤོབས་པས་གསར་དུ་སྤྲོས་ཏེ་",
            "ཅི་ཙམ་བསྟན་ཀྱང་མཐའ་ཟད་པར་",
            "མི་འགྱུར་བའི་ཕྱིར་རོ། །",
            "འདུས་བྱས་ཐམས་ཅད་མི་རྟག་པ་དང༌། ",
            "ཟག་བཅས་ཐམས་ཅད་སྡུག་བསྔལ་བ་དང༌། ",
            "ཆོས་ཐམས་ཅད་ལ་བདག་མེད་པ་དང༌། ",
            "མྱ་ངན་ལས་འདས་པ་ཞི་བའོ་ཞེས་",
            "བྱ་བའི་ཆོས་སྡོམ་མམ་མདོ་བཞི་དང་",
            "ལྡན་པའི་སེམས་བསྐྱེད་ནི་ཡིད་ཀུན་ཏུ་",
            "དགའ་བའི་སྒྲ་དང་འདྲ་བ་།",
            "དཔེར་ན་སེམས་ཅན་ལ་ལ་ཞིག་",
            "ཉེ་དུ་དང་ནོར་རྫས་སོགས་དང་བྲལ་ཏེ་",
            "མི་དགའ་བ་ལ་འགའ་ཞིག་གིས་",
            "ཁྱོད་ཉེ་དུ་དང་ནོར་རྫས་དང་",
            "ཕྲད་པར་འགྱུར་རོ་ཞེས་གཏམ་སྨྲས་པའམ། ",
            "སྲོག་ཡལ་དུ་དོགས་པ་ཅན་ལ་",
            "སྲོག་བསྐྱབས་པའི་གཏམ་དང༌། ",
            "དོན་གང་དང་གང་འདོད་པ་ལ་",
            "དོན་ཐོབ་པའི་གཏམ་ལ་སོགས་པ་",
            "མདོར་ན་རྒུད་པ་ལས་དབུགས་འབྱིན་པ་དང༌། ",
            "བདེ་ཞིང་སྐྱིད་པའི་དོན་ཕུན་སུམ་ཚོགས་པའི་",
            "སྒྲ་ཐོས་པ་ནི་ཡིད་ཀུན་ཏུ་དགའ་བར་",
            "བྱེད་པའི་སྒྲ་ཡིན་པ་དེ་ལྟར་",
            "ཆོས་ཀྱི་མདོ་བཞི་བརྗོད་པའི་སྒྲ་ཐོས་ན་",
            "ཞི་བ་མྱ་ངན་ལས་འདས་པའི་",
            "ལམ་ཡང་དག་པའི་ཆོས་ཀྱི་",
            "བདུད་རྩི་ནི་འདི་ཡིན་པས། ",
            "འདི་ཐོས་པས་འཁོར་བའི་",
            "སྡུག་བསྔལ་ཕ་མཐའ་བྲལ་བ་ལས་དབུགས་།",
            ""
        ],
        [
            "ཡང་དག་པའི་ཆོས་ཀྱི་རང་བཞིན་རྟོགས་པ་དང༌། ",
            "གཏན་དུ་བདེ་བའི་གནས་ཐོབ་པས་གང་ཟག་སྐལ་བ་དང་",
            "ལྡན་པ་རྣམས་བདུད་རྩིས་ཚིམས་པ་བཞིན་དུ་",
            "ཡིད་ལ་དགའ་བ་རྨད་དུ་བྱུང་བ་སྐྱེ་བའི་ཕྱིར་རོ། །",
            "བགྲོད་པ་གཅིག་པའི་ལམ་དང་ལྡན་པའི་",
            "སེམས་བསྐྱེད་པ་ནི་ཀླུང་ཆེན་པོའི་རྒྱུན་དང་འདྲ་བ་།",
            "ཆུ་ཀླུང་ཆེན་པོ་འབད་རྩོལ་མེད་པར་འགྲོ་ཞིང་",
            "རྒྱ་མཚོར་ངང་གིས་འཇུག་པ་ལྟར། ",
            "ས་བརྒྱད་པ་ལ་མི་སྐྱེ་བའི་ཆོས་ལ་བཟོད་པ་ཆེན་པོ་ཐོབ་སྟེ་",
            "མཉམ་རྗེས་ཀུན་ཏུ་རྣམ་པར་མི་རྟོག་པའི་",
            "ཡེ་ཤེས་འབད་རྩོལ་མེད་པར་ལྷུན་གྱིས་གྲུབ་པ་ཐོབ་པའི་ཚེ། ",
            "ས་དེར་སོན་པའི་བྱང་ཆུབ་སེམས་དཔའ་རྣམས་རྒྱུད་དང་",
            "བྱ་བ་ཐ་དད་མེད་པར་མཉམ་པས་ཐམས་ཅད་ཀྱང་",
            "འདྲེས་ཤིང་འདྲ་བས་བགྲོད་པ་གཅིག་པའི་ལམ་ཞེས་བྱ་སྟེ",
            "བདག་ཉིད་ཀྱིས་སངས་རྒྱས་ཀྱི་ཆོས་ཡོངས་སུ་རྫོགས་པ་དང་",
            "སེམས་ཅན་ཡོངས་སུ་སྨིན་པར་བྱ་བ་ལ་འབད་རྩོལ་མེད་པར་",
            "ལྷུན་གྱིས་གྲུབ་པར་འཇུག་པ་དེ་ཡི་ཕྱིར་ནའོ།།",
            "རྒྱལ་བའི་སྲས་པོ་རྣམས་ཀྱི་ཐབས་མཁས་དང་ལྡན་པའི་",
            "སེམས་བསྐྱེད་ནི་སྤྲིན་དང་འདྲ་བར་བསྟན་པ་།",
            ""
        ],
        [
            "སྤྲིན་ཆེན་པོ་ལས་ཆར་བབས་པས་",
            "ས་གཞི་ལ་ལོ་ཏོག་སོགས་འཇིག་རྟེན་གྱི་",
            "འབྱོར་བ་སྣ་ཚོགས་འབྱུང་བ་བཞིན། ",
            "ཐབས་ཤེས་ཟུང་དུ་འབྲེལ་བའི་",
            "བྱང་སེམས་རྣམས་ཀྱི་དགའ་ལྡན་གྱི་",
            "ཕོ་བྲང་ནས་འཕོ་བ་སོགས་མྱ་ངན་ལས་",
            "འདས་པའི་བར་གྱི་མཛད་པ་སྟོན་པ་དང༌། ",
            "མཐོ་རིས་དང་བྱང་གྲོལ་གྱི་ཕན་བདེའི་",
            "ཆོས་སྣ་ཚོགས་འབྱུང་བའི་ཕྱིར་རོ། །",
            "དེ་ལྟར་དཔེ་ཉེར་གཉིས་ཀྱི་ཚུལ་གྱིས་",
            "བྱང་ཆུབ་སེམས་དཔའ་རྣམས་ཀྱི་",
            "སེམས་བསྐྱེད་པ་དེ་ནི་ཡོན་ཏན་གྱིས་",
            "ཕྱུག་ཅིང་འབྱོར་བ་ཡིན་ཕྱིར། ",
            "བྱང་ཆུབ་མཆོག་གི་སེམས་དེ་ནི་",
            "རབ་ཏུ་དད་ཅིང་དགའ་བས་",
            "ཡང་དག་པར་བསྐྱེད་པར་བྱའོ།། ",
            "བཞི་པ་བྱང་ཆུབ་ཀྱི་སེམས་ལ་",
            "བསྔགས་པའི་སྒོ་ནས་དེར་འཇུག་པར་",
            "གདམས་པ་ལ་བརྒྱད་ལས། ",
            "དང་པོ་ཐེག་ཆེན་སེམས་བསྐྱེད་དང་",
            "བྲལ་བ་རྣམས་བདེ་བ་བཞི་ལས་",
            "ཉམས་པའི་ཚུལ་གསུངས་པ་ནི། ",
            "ཆེར་འོས་སེམས་བསྐྱེད་སྤངས་པའི་སྐྱེ་བོ་དག །",
            " གཞན་དོན་སེམས་དང་དེ་ཡི་ཐབས་རྙེད་དང༌། །",
            " དགོངས་ཆེན་དོན་དང་དེ་ཉིད་མཆོག་མཐོང་བའི། །",
            " བདེ་བ་དེ་སྤངས་ཞི་བར་འགྲོ་བར་འགྱུར།། ",
            "ཞེས་པས་བསྟན་།",
            "བྱང་ཆུབ་མཆོག་གི་སེམས་དེ་ནི་",
            "བྱང་ཆུབ་སེམས་དཔའ་དང་དེ་བཞིན་གཤེགས་པ་ལ་",
            "འོས་པས་ཆེན་པོ་རྣམས་ལ་འོས་པའམ་",
            "ཆེར་འོས་པའི་སེམས་བསྐྱེད་སྤངས་པའི་",
            "སྐྱེ་བོ་ཉན་ཐོས་དང་རང་སངས་རྒྱས་དག་",
            "བདེ་བ་བཞི་ལས་ཉམས་།",
            "སེམས་ཅན་གཞན་སྒྲིབ་གཉིས་སྤངས་པས་",
            "སྤངས་པ་ཕུན་སུམ་ཚོགས་པ་དང༌། ",
            "བདག་མེད་གཉིས་རྟོགས་པའི་རྟོགས་པ་",
            "ཕུན་སུམ་ཚོགས་པ་ལ་བཞག་པའི་",
            "དོན་ལ་སེམས་དཔའི་བདེ་བ་ནི་",
            "བྱང་ཆུབ་སེམས་དཔའ་ལ་ཡོད་དེ",
            "སེམས་ཅན་གཅིག་ལ་ཕན་པ་",
            "ཕྲ་མོ་ཙམ་བསྒྲུབས་ཀྱང་བྱང་སེམས་",
            "རྣམས་རང་གི་དོན་དེ་ཐོབ་པ་ལས་",
            "ལྷག་པར་ཡིད་བདེ་བ་སྐྱེ་ན་",
            "སྤངས་རྟོགས་ཕུན་ཚོགས་ལ་བཀོད་པ་ལྟ་ཅི་།",
            ""
        ],
        [
            "དེས་ན་སེམས་ཅན་ཚད་མེད་པའི་",
            "དོན་ཕུན་སུམ་ཚོགས་པ་བསྒྲུབས་པ་ལས་བྱུང་བའི་",
            "བདེ་བ་མཆོག་ཏུ་ཁ་ན་མ་ཐོ་བ་མེད་པ་",
            "ཚད་མེད་པ་དེ་ལས་ཉན་རང་རྣམས་ཉམས་པར་གྱུར་ཏེ་",
            "དེ་དག་གིས་དེ་སྤངས་པའི་ཕྱིར་རོ། །",
            "དེ་བཞིན་དུ་སེམས་ཅན་རྣམས་ལ་ཕན་བདེ་སྒྲུབ་པའི་",
            "ཐབས་རྣམ་པ་སྣ་ཚོགས་ཤེས་ཤིང་རྙེད་པ་ལས་",
            "བྱང་ཆུབ་སེམས་དཔའ་ལ་བདེ་བ་མཆོག་སྐྱེ་།",
            "ཉན་རང་རྣམས་རང་འཁོར་བའི་སྡུག་བསྔལ་ལས་ཐར་པའི་",
            "ཐབས་ཤེས་པ་ཙམ་ལས་དགའ་བ་ཉི་ཚེ་བ་འབྱུང་གི་",
            "བྱང་ཆུབ་སེམས་དཔའི་དགའ་བ་ལྟར་རྒྱ་མི་ཆེ་བ་དང༌། ",
            "དགོངས་པ་ཆེན་པོའི་དོན་ནི་ཐེག་ཆེན་ལས་གསུངས་པ་",
            "ཆོས་ཐམས་ཅད་མི་སྐྱེ་མི་འགག་རང་བཞིན་གྱིས་སྤྲོས་པ་དང་",
            "བྲལ་བ་ཟབ་མོའི་དོན་གཏན་ལ་ཕབ་པ་དང༌། ",
            "ཚིག་ལ་ཡང་དགོངས་པ་དང་ལྡེམ་དགོངས་ཀྱི་སྒོ་ནས་",
            "བསྟན་པའི་དགོངས་པ་ཟབ་མོ་རྣམས་ཇི་བཞིན་རྟོགས་པ་ལས་",
            "བྱང་ཆུབ་སེམས་དཔའ་རྣམས་ལ་",
            "ཡིད་བདེ་མཆོག་ཏུ་གྱུར་པ་ཡོད་པ་",
            "དེ་ལྟ་བུ་ཉན་རང་ལ་མེད་ཅིང༌། ",
            "དེ་དག་གིས་གང་ཟག་གི་བདག་མེད་དང་",
            "ལམ་ཉི་ཚེ་བ་ཙམ་ཤེས་པའི་བདེ་བ་མྱོང་ངོ༌།།",
            "བྱང་ཆུབ་སེམས་དཔའ་རྣམས་ཆོས་ཐམས་ཅད་ཀྱི་",
            "དེ་ཁོ་ན་ཉིད་མཐར་ཐུག་པའམ་མཆོག་ཏུ་གྱུར་པ་",
            "སྟོང་ཉིད་མཉམ་པ་ཆེན་པོ་ཇི་ལྟ་བ་བཞིན་དུ་མཐོང་བའི་",
            "བདེ་བ་ཆེན་པོ་མི་ཟད་པ་ནམ་མཁའ་དང་",
            "མཉམ་པ་ཐོབ་པ་དེ་ལྟ་བུ་ཉན་རང་ལ་མེད་དེ",
            "དངོས་པོ་ཐམས་ཅད་ཡོད་བཞིན་དུ་དེ་ལ་",
            "གང་ཟག་གི་བདག་མེད་པ་ཙམ་རྟོགས་པས་",
            "དེ་ཁོ་ན་ཉིད་ཇི་བཞིན་མ་རྟོགས་པའོ།།",
            "དེ་ལྟར་ཉན་རང་རྣམས་ཀྱིས་བྱང་ཆུབ་མཆོག་ཏུ་",
            "སེམས་མི་བསྐྱེད་པས་བདེ་བ་བཞི་པོ་དེ་སྤངས་ནས་",
            ""
        ],
        null,
        [
            "སྡུག་བསྔལ་མྱོང་བ་དག་གིས་ཀྱང་",
            "དགའ་བར་འགྱུར་བས་ན་རྟག་ཏུ་སྐྱོ་བའི་འཇིགས་པ་མེད་དེ་",
            "དགེ་བའི་དབང་གིས་ལྷ་དང་",
            "མིའི་བདེ་བ་མང་པོ་མྱོང་བ་ན་ཡང་",
            "དེ་དག་ལ་བརྩེ་བ་འཕེལ་བས། ",
            "སྡུག་བསྔལ་ཅན་གྱི་སེམས་ཅན་གཞན་གྱི་དོན་དུ་",
            "ངན་སོང་གསུམ་གྱི་ཚ་གྲང་སོགས་ཀྱི་",
            "སྡུག་བསྔལ་མང་པོ་མྱོང་ཡང་དགའ་བཞིན་དང་དུ་",
            "ལེན་པས་ནམ་ཡང་དགའ་བར་འགྱུར་བ་དེ་",
            "འཁོར་བར་སྐྱོ་བར་མི་འགྱུར་བས་",
            "བྱང་ཆུབ་ཀྱི་སེམས་བསྐྱེད་པ་ལ་རྒྱབ་ཀྱིས་",
            "ཕྱོགས་པར་མི་བྱ་བར་དང་དུ་བླང་བར་བྱའོ་ཞེས་གདམས་པའོ།། ",
            "གསུམ་པ་སེམས་ཅན་གྱི་ལོག་སྒྲུབ་ལ་སྐྱོ་བ་མེད་པར་བསྟན་པ་ནི། ",
            "གང་ཚེ་གཞན་གྱི་དོན་ཕྱིར་ལུས་དང་ནི། །",
            " སྲོག་ལ་མི་ལྟ་རབ་ངལ་ཁས་ལེན་པ། །",
            " དེ་ལྟ་བུ་དེ་གཞན་གྱི་གནོད་པ་ཡིས། །",
            " ཇི་ལྟར་ངན་པར་བྱེད་པའི་ལས་ལ་འཇུག། ",
            "ཅེས་པས་བསྟན་།",
            "འཁོར་བ་འདིར་གནས་ན་སེམས་ཅན་གྱིས་",
            "ལོག་སྒྲུབ་མང་བས་དེ་བཟོད་དཀའ་ཕྱིར་",
            "བྱང་ཆུབ་སེམས་དཔའ་ཡང་ཇི་ལྟར་སྐྱོ་བ་",
            "མི་སྐྱེ་ལ་ཇི་ལྟར་རང་གི་དགེ་བ་ལས་ཉམས་པར་མི་འགྱུར་སྙམ་ན",
            "གང་གི་ཚེ་བྱང་ཆུབ་སེམས་དཔའ་ས་ཐོབ་པ་",
            "སྙིང་རྗེ་ཆེན་པོས་བདག་ལས་གཞན་གཅེས་པར་འཛིན་པ་རྣམས་",
            "སེམས་ཅན་གཞན་གྱི་དོན་ཕྱིར་རང་གི་ལུས་དང་",
            "ནི་སྲོག་ལ་མི་ལྟ་བར་ལུས་སྲོག་བཏང་ནས",
            ""
        ],
        [
            "སེམས་ཅན་གཞན་གྱི་དོན་དུ་བསྐལ་པ་མང་པོར་མགོ་དང་",
            "ཡན་ལག་གཏོང་བ་སོགས་རབ་ཏུ་ངལ་བའི་",
            "སྡུག་བསྔལ་དྲག་པོ་དང་དུ་ལེན་པའམ། ",
            "ཁས་ལེན་དེ་ལྟ་བུ་ཡི་བྱང་སེམས་དེ་སེམས་ཅན་གཞན་གྱིས་",
            "དེའི་སྲོག་གཅོད་པ་སོགས་ཀྱི་གནོད་པ་བྱས་པ་ཡིས་",
            "བྱང་སེམས་དེས་དེ་ལ་གནོད་ལན་བྱེད་པ་སོགས་",
            "ཇི་ལྟར་ངན་པར་བྱེད་པའི་ལས་ལ་",
            "འཇུག་མི་རིགས་ཏེ་ནམ་ཡང་འཇུག་མི་སྲིད་དོ།།",
            "དེའི་ཕྱིར་བྱང་ཆུབ་ཏུ་སེམས་བསྐྱེད་པ་ལ་མོས་པར་བྱའོ།། ",
            "བཞི་པ་འཁོར་བ་འདིར་བྱང་སེམས་རྣམས་འབྱོར་བ་དང་",
            "རྒུད་པ་ཇི་ལྟར་གྱུར་ཀྱང་བྱང་ཆུབ་ཀྱི་སྤྱོད་པ་ལས་མི་ལྡོག་པ་ནི། ",
            "དེ་ཡིས་ཆོས་ཀུན་སྒྱུ་མ་ལྟ་བུ་དང༌། །",
            " སྐྱེ་བ་སྐྱེད་མོས་ཚལ་འགྲོ་ལྟར་རྟོགས་ནས། ",
            "འབྱོར་བའི་དུས་དང་རྒུད་པའི་དུས་ནའང་འདི། །",
            " ཉོན་མོངས་སྡུག་བསྔལ་དག་གིས་འཇིགས་པ་མེད།། ",
            "ཅེས་པས་བསྟན་།",
            "བྱང་ཆུབ་སེམས་དཔའ་དེ་ཡིས་ཕྱི་ནང་གི་",
            "ཆོས་ཐམས་ཅད་སྒྱུ་མ་དང་རྨི་ལམ་ལ་སོགས་པ་ལྟ་བུ་",
            "ཉིད་དུ་རྟོགས་པ་ཡེ་ཤེས་ཀྱི་ཚོགས་དང་བསོད་ནམས་ཀྱི་",
            "ཚོགས་ཀྱི་དབང་གིས་སེམས་ཅན་གྱི་དོན་དུ་ལྷ་དང་",
            "མིའི་གནས་ཇི་ལྟར་འདོད་པ་ཉིད་དུ་སྐྱེ་བ་འཛིན་པས། ",
            "ལུས་སྔ་མ་དོར་ནས་"
        ],
        [
            "སྐྱེ་བ་གཞན་འཛིན་པ་ནི་",
            "སྐྱེད་མོས་ཚལ་བཟང་པོར་འགྲོ་བ་ལྟར་རྟོགས་ནས",
            "འབྱོར་བའི་དུས་ལྷ་དང་མིའི་དབང་ཕྱུག་ཏུ་གྱུར་པ་ན་ཡང་",
            "འོག་ནས་འབྱུང་བ་ལྟར་འདོད་ཆགས་ལ་སོགས་པའི་",
            "ཉོན་མོངས་པའི་འཆིང་བའི་འཇིགས་པ་མེད་དོ།།",
            "གོང་དུ་བཤད་པ་ལྟར་ཆོས་ཐམས་ཅད་སྒྱུ་མ་ལྟར་མཐོང་བའི་ཕྱིར་རོ། །",
            "དེ་བཞིན་དུ་ལྷ་སོགས་ཀྱི་ལུས་དང་",
            "ལོངས་སྤྱོད་དེ་འདོར་བ་འཆི་བ་ལ་",
            "བབ་པ་རྒུད་པའི་དུས་ནའང་",
            "བྱང་སེམས་འདི་ལུས་དང་ལོངས་སྤྱོད་འདོར་བའི་",
            "སྡུག་བསྔལ་གྱི་འཇིགས་པ་མེད་དེ",
            "དེ་ཡང་སྒྱུ་མ་ལྟར་ཤེས་ཤིང་",
            "སྐྱེ་བ་སྐྱེད་མོའི་ཚལ་དུ་འགྲོ་བ་ལྟར་ཤེས་པའི་ཕྱིར་རོ། །",
            "དེས་ན་བྱང་ཆུབ་སེམས་དཔའ་རྣམས་",
            "བདེ་སྡུག་ཇི་ལྟར་གྱུར་ཀྱང་ལམ་ལས་མི་ཉམས་པས་",
            "བྱང་ཆུབ་ཀྱི་ལམ་ལ་བསླབ་པར་བྱ་རིགས་ཞེས་གདམས་པའོ།། ",
            "ལྔ་པ་བཤད་མ་ཐག་པའི་སྐྱེ་བ་སྐྱེད་མོས་ཚལ་དུ་འགྲོ་བ་ལྟར་",
            "རྟོགས་པའི་དོན་རྒྱས་པར་བཤད་པ་ནི། ",
            "རང་གི་ཡོན་ཏན་སེམས་ཅན་ཕན་འདོགས་དགའ།། ",
            "བསམ་བཞིན་སྐྱེ་བ་རྫུ་འཕྲུལ་རྣམ་པར་འཕྲུལ།།",
            ""
        ],
        [
            "རྒྱན་དང་སྟོན་མོ་ས་མཆོག་རྩེ་དགའ་བ། །",
            " སྙིང་རྗེའི་བདག་ཉིད་མིན་པ་རྣམས་ལ་མེད།། ",
            "ཅེས་པས་བསྟན་།",
            "དཔེར་ན་ལྷ་དང་མི་རྣམས་ཡིད་དགའ་བའི་",
            "སྐྱེད་མོས་ཚལ་དུ་འགྲོ་བ་རྣམས་དོན་བཞིའི་ཕྱིར་འགྲོ་།",
            "ལུས་བཀྲུས་པར་བྱས་ནས་",
            "རྒྱན་གྱིས་མཛེས་པར་བྱེད་པ་དང༌། ",
            "སྟོན་མོའི་ཟས་སྐོམ་སྣ་ཚོགས་ལོངས་སྤྱོད་པ་དང༌། ",
            "ཉམས་དགའ་བའི་གནས་དེར་གནས་པར་བྱེད་པ་དང༌། ",
            "རྩེད་མོ་སྣ་ཚོགས་ཉམས་སུ་མྱོང་བའི་",
            "དགའ་བ་བཞི་ཉམས་སུ་བསྟར་བ་འདོད་པས་",
            "སྐྱེད་ཚལ་དུ་སེམས་འཇུག་ཅིང་ལྡོག་པ་མེད་པ་",
            "དེ་བཞིན་དུ་བྱང་ཆུབ་སེམས་དཔའ་རྣམས་སྐྱེ་བ་གཅིག་ཀྱང་",
            "གཅིག་ནས་བརྒྱུད་དེ་འཇུག་པ་ཡང་",
            "རང་གི་ཡོན་ཏན་སྦྱིན་པ་དང་",
            "ཚུལ་ཁྲིམས་གཟུངས་ཏིང་འཛིན་ཤེས་རབ་ཀྱི་",
            "རྒྱན་ལ་སོགས་པས་གོང་ནས་གོང་དུ་",
            "རང་རྒྱུད་བརྒྱན་པའི་ཕྱིར་དང༌། ",
            "གང་དུ་སྐྱེ་བའི་གནས་དེའི་སེམས་ཅན་རྣམས་ལ་",
            "ཕན་འདོགས་པར་དགའ་བ་ནི་ཟས་ཀྱི་སྟོན་མོ་ལྟ་བུའོ།།",
            "གནས་གང་དུ་ལུས་རྟེན་ཇི་འདྲ་བར་",
            "བསམ་བཞིན་སྐྱེ་བ་ནས་མཆོག་ཉམས་དགའ་བར་སྡོད་པ་བཞིན་ནོ།།",
            ""
        ],
        [
            "དེར་མངོན་པར་ཤེས་པ་ལྔས་རྫུ་འཕྲུལ་སྣ་ཚོགས་",
            "རྣམ་པར་འཕྲུལ་བར་བྱེད་པ་ནི་",
            "རྩེ་དགའ་སྣ་ཚོགས་བྱེད་པ་བཞིན་ནོ།།",
            "དེ་ལྟར་སྲིད་པར་ཡང་ནས་ཡང་དུ་",
            "སྐྱེ་བ་བཞེས་པའི་བྱང་ཆུབ་སེམས་དཔའ་རྣམས་",
            "འཇིག་རྟེན་པ་རྣམས་སྐྱེད་ཚལ་དུ་འགྲོ་བའི་",
            "ལས་བཞི་བྱས་པའི་དགའ་བ་ཉམས་སུ་མྱོང་བ་དང་",
            "འདྲ་བའི་ཡོན་ཏན་གྱི་རྒྱན་གྱིས་བརྒྱན་པའི་དགའ་བ་དང༌། ",
            "གཞན་ལ་ཕན་འདོགས་པའི་ཟས་ཀྱི་",
            "སྟོན་མོ་དག་གི་དགའ་བ་དང༌། ",
            "གཞན་དོན་བྱེད་པའི་རྟེན་པ་",
            "ཡིད་དུ་འོང་བའི་མཆོག་སྐྱེད་ཚལ་ལ་གནས་བཅས་ཏེ་",
            "བསྡད་པའི་དགའ་བ་དང༌། ",
            "རྫུ་འཕྲུལ་གྱི་བརྩེ་བ་སྣ་ཚོགས་ཉམས་སུ་མྱོང་བའི་དགའ་བ་བཞི་པོ་འདི་ནི། ",
            "སྙིང་རྗེའི་བདག་ཉིད་བྱང་ཆུབ་སེམས་དཔའ་མིན་པ་གཞན་",
            "འཇིག་རྟེན་པ་ལྟ་ཅི་ཉན་རང་འཕགས་པ་རྣམས་ལའང་མེད་དོ།།",
            "དེའི་ཕྱིར་བྱང་ཆུབ་ཏུ་སེམས་བསྐྱེད་པའི་",
            "བྱང་ཆུབ་སེམས་དཔའ་རྣམས་ཡོན་ཏན་ཁྱད་པར་འཕགས་པའི་ཕྱིར་",
            "བྱང་ཆུབ་ཏུ་སེམས་བསྐྱེད་པར་རིགས་སོ།། ",
            "དྲུག་པ་ལུས་གཏོང་བ་སོགས་",
            "སྡུག་བསྔལ་གྱིས་ལྡོག་པ་མེད་ཅིང་",
            "མི་ཞུམ་པའི་ཚུལ་གསུངས་པ་ནི། ",
            "གཞན་དོན་བརྩོན་ལྡན་སྙིང་རྗེའི་བདག་ཉིད་འདི། །",
            " གང་ཚེ་མནར་མེད་པ་ལའང་དགར་འཛིན་པ། །",
            " དེ་འདྲ་བ་དག་སྲིད་ན་གཞན་རྟེན་ཕྱིར། །",
            " སྡུག་བསྔལ་འབྱུང་བ་རྣམས་ཀྱིས་ག་ལ་འཇིགས།། ",
            "ཞེས་པས་བསྟན་།",
            ""
        ],
        [
            "གང་གི་ཕྱིར་ཆོས་ཐམས་ཅད་བདག་མེད་པར་རྟོགས་པས་",
            "རང་དོན་ལ་ཆགས་པ་ཡོད་ཡེ་བྲལ་།",
            "དེ་ལྟར་མ་རྟོགས་པའི་སེམས་ཅན་གཞན་ཚེ་འདི་དང་",
            "གཏན་དུ་ཕན་བདེ་མཆོག་ལ་འགོད་པའི་དོན་",
            "དུ་ཕར་ཕྱིན་དྲུག་ལ་རྟག་ཏུ་བརྩོན་པ་དང་ལྡན་པ། ",
            "གཞན་སྡུག་བསྔལ་བའི་རྒྱུས་བདག་ཀྱང་",
            "སྡུག་བསྔལ་བར་འགྱུར་བས་ན་",
            "སྙིང་རྗེའི་བདག་ཉིད་བྱང་ཆུབ་སེམས་དཔའ་འདི་ནི། ",
            "གང་གི་ཚེ་གཞན་གྱི་དོན་དུ་འགྱུར་ན་",
            "དམྱལ་བ་མནར་མེད་པར་",
            "རང་ཉིད་གནས་པར་བྱེད་པ་ལའང་བདེ་ཞིང་",
            "དགའ་བར་འཛིན་པ་དང་སྐྱོ་བ་ཅུང་ཟད་མི་སྐྱེ་བ་",
            "དེ་འདྲ་བ་དག་སྲིད་པ་འདི་ན་སེམས་ཅན་གཞན་ལ་",
            "ཕན་འདོགས་པའི་རྟེན་ནམ་དོན་གྱི་ཕྱིར་",
            "ལུས་དང་ཡན་ལག་གཏོང་བ་སོགས་ཀྱི་",
            "སྡུག་བསྔལ་འབྱུང་བ་རྣམས་ཀྱིས་ག་ལ་",
            "འཇིགས་ཞེས་སྡུག་བསྔལ་དྲག་པོ་",
            "དང་དུ་ལེན་ནུས་པར་བསྟན་པའོ།།",
            "བློ་བརྟན་འགྲེལ་བའི་འགྱུར་ལྟར་།",
            "གཞན་ལ་བརྟེན་པའི་སྡུག་བསྔལ་འགྱུར་བ་ཡིས་ཞེས་འདུག་པ་དོན་འདྲའོ།།",
            ""
        ],
        [
            "དེ་ལྟར་བྱང་ཆུབ་སེམས་དཔའ་ལ་",
            "ཡོན་ཏན་རྨད་དུ་བྱུང་བ་དེ་ལྟ་བུ་",
            "མངའ་བས་སྲིད་པ་འདིར་སྡུག་བསྔལ་གང་གིས་ཀྱང་འཇིགས་པ་མེད་།",
            "ཐམས་ཅད་དུ་དགའ་བཞིན་དང་དུ་ལེན་པས་",
            "དགའ་བ་ལས་ནམ་ཡང་མི་ཉམས་པས་",
            "སྐྱོ་བ་མེད་ཕྱིར་བྱང་ཆུབ་ཀྱི་ལམ་ཉམས་སུ་བླང་བར་རིགས་སོ།། ",
            "བདུན་པ་བྱང་ཆུབ་སེམས་དཔའ་རྣམས་",
            "སེམས་ཅན་ཐམས་ཅད་ཀྱི་མ་འདྲིས་པའི་",
            "མཛའ་བཤེས་ཆེན་པོ་སྟེ་སྔོན་དུ་བཀུར་སྟི་དང་",
            "ཟང་ཟིང་དང་རིམ་གྲོ་སོགས་ཀྱིས་མཉེས་པར་བྱས་པའམ་",
            "ཚེ་འདིའི་གཉེན་དང་རྩ་ལག་ཏུ་གྱུར་པ་ལྟ་བུའི་",
            "སྔོན་འདྲིས་པའི་རྒྱུས་ཕན་འདོགས་པ་མིན་གྱི། ",
            "རང་བཞིན་གྱིས་སེམས་ཅན་གཞན་ལ་",
            "སྙིང་བརྩེ་བའི་ངང་ཚུལ་ཡིན་པས་",
            "སེམས་ཅན་དོན་ལ་རང་ཉིད་ངང་གིས་འཇུག་པར་",
            "མཛད་ཀྱི་གཞན་གྱིས་བསྐུལ་མི་དགོས་པར་བསྟན་པ་ནི། ",
            "སློབ་དཔོན་བརྩེ་ཆེན་རྟག་ཏུ་བསྟེན་པའི་བདག །",
            " ཕ་རོལ་སྡུག་བསྔལ་དག་གིས་སེམས་གདུངས་པ། །",
            " གཞན་གྱི་བྱ་བ་ཉེ་བར་གནས་པ་ལ།། ",
            "གཞན་གྱིས་བསྐུལ་བ་ཤིན་ཏུ་ངོ་ཡང་ཚ། །",
            " ཞེས་པས་བསྟན་།",
            "ཇི་ལྟར་སློབ་བུ་ལ་སློབ་དཔོན་གྱིས་བྱ་བ་དང་",
            "བྱ་བ་མ་ཡིན་པ་ལེན་པ་དང་འདོར་བ་བྱེད་དུ་འཇུག་པ་ལྟར་",
            "གཞེན་བསྐུལ་འདེབས་པའི་སློབ་དཔོན་ལྟ་བུའི་",
            "བརྩེ་བ་སྙིང་རྗེ་ཆེན་པོ་རྟག་ཏུ་",
            "རང་གི་རྒྱུད་ལ་བསྟེན་པའི་",
            "བདག་ཉིད་བྱང་ཆུབ་སེམས་དཔའ་རྣམས་ནི་",
            "ཕ་རོལ་གྱི་སྡུག་བསྔལ་དག་གིས་རང་ཉིད་ཀྱི་",
            "སེམས་གདུང་བ་བུ་ན་བའི་མ་ལྟ་བུ་དང་",
            "འདྲ་བ་ལས་ཀྱང་ལྷག་པའི་ཕྱིར་།",
            "སེམས་ཅན་གཞན་གྱི་སྡུག་བསྔལ་སེལ་བ་དང༌། ",
            "བདེ་བ་དང་དགེ་བ་ལ་གཞོལ་བའི་",
            "བྱ་བ་རང་གིས་སྒྲུབ་རུང་བ་ཉེ་བར་གནས་པ་ལ་",
            "རང་ཉིད་མི་འཇུག་པར་གཞན་གྱིས་",
            "དེ་ལ་བསྐུལ་བ་ནི་ཤིན་ཏུ་ངོ་ཡང་ཚ་སྟེ་",
            "བྱང་ཆུབ་སེམས་དཔའི་ཚུལ་དང་མི་མཐུན་པའི་ཕྱིར། ",
            "དཔེར་ན་བུ་ཕྱུག་པོར་གྱུར་པས་",
            "མ་ཤིན་ཏུ་བཀྲེན་པ་མཐོང་བ་བཞིན་",
            "ཅུང་ཟད་སྦྱིན་པར་མི་བྱེད་པ་ལ་",
            "གཞན་ཞིག་གིས་འདི་ཁྱོད་ཀྱི་མ་ཡིན་པས་",
            "ཟས་བྱིན་ཅིག་ཅེས་བསྐུལ་དགོས་པ་བྱུང་ན་",
            ""
        ],
        [
            "འཇིག་རྟེན་པས་ཀྱང་ངོ་ཚ་བར་བྱེད་པ་བཞིན་ནོ།།",
            "གལ་ཏེ་བསྐུལ་ཀྱང་དེས་ཅུང་ཟད་མ་བྱིན་ན་",
            "མི་མ་རབས་དེ་འདྲ་ཞེས་",
            "ཤིན་ཏུ་ཡང་ངོ་ཚ་བའི་གནས་སུ་འཛིན་པ་ལྟར་",
            "སློབ་དཔོན་བརྩེ་བ་ཆེན་པོ་ནི་གཞན་བསྐུལ་བ་པོ་ལྟ་བུ་ཡིན་ལ",
            "དེ་བསྟེན་པ་རྣམས་ཀྱིས་བརྩེ་བའི་དོན་བཞིན་",
            "མ་ཞུགས་ན་ཤིན་ཏུ་ངོ་ཚ་བ་ཡིན་པས་སོ།།",
            "དེ་ལྟར་བྱང་ཆུབ་སེམས་དཔའ་རྣམས་བསྐུལ་བ་པོའི་",
            "སེམས་ཅན་གཞན་མི་དགོས་པར་",
            "རང་ཉིད་བློ་བརྩེ་བའི་ངང་ཚུལ་ཅན་དུ་གྱུར་པས་",
            "བསྐུལ་མི་དགོས་པར་སེམས་ཅན་གྱི་དོན་ལ་འཇུག་པས་ན་",
            "སེམས་ཅན་གྱི་དོན་ཡལ་བར་འདོར་བ་མི་སྲིད་པའི་",
            "ཡོན་ཏན་གྱི་བསྔགས་པ་ཤུགས་ཀྱིས་བསྟན་པས་",
            "སེམས་ཅན་གྱི་དོན་ལ་འཇུག་པར་གདམས་པའོ།། ",
            "བརྒྱད་པ་བྱང་ཆུབ་སེམས་དཔའ་རྣམས་ཀྱིས་",
            "བརྩོན་འགྲུས་ལྷག་པར་བརྩོན་དགོས་པར་གདམས་པ་ནི། ",
            "མགོ་ལ་སེམས་ཅན་ཁུར་ཆེན་ཁྱེར་བ་ཡི། །",
            " སེམས་དཔའ་མཆོག་ནི་དལ་གྱིས་འགྲོ་མི་མཛེས།།",
            ""
        ],
        [
            "བདག་གཞན་སྣ་ཚོགས་འཆིང་བས་རབ་བཅིངས་པས། །",
            " བརྩོན་པ་བརྒྱ་འགྱུར་དུ་ནི་བྱ་བར་རིགས། །",
            " ཞེས་པས་བསྟན་།",
            "འཇིག་རྟེན་ན་ཡང་ཁུར་ཆེན་པོ་འཁུར་བ་རྣམས་",
            "ལམ་རིང་པོར་འགྲོ་དགོས་པ་ལ་བསྒྲིམས་ནས་མྱུར་ཏེ་",
            "འགྲོ་དགོས་ཀྱི་ཤིན་ཏུ་ལྷོད་པར་བྱས་ན་",
            "གནས་དེར་ཕྱིན་དཀའ་བ་བཞིན། ",
            "བྱང་ཆུབ་སེམས་དཔའ་རྣམས་ཀྱིས་",
            "སེམས་ཅན་ཐམས་ཅད་བླ་མེད་བྱང་ཆུབ་ཏུ་བསྒྲལ་བར་བྱ་བའི་ཕྱིར་",
            "བྱང་ཆུབ་ཆེན་པོ་འཐོབ་པར་སེམས་བསྐྱེད་པས༌། ",
            "མགོ་ལ་སེམས་ཅན་ཐམས་ཅད་ཀྱི་",
            "ཁུར་ཆེན་པོ་ཁྱེར་བའི་སེམས་ཅན་རྣམས་ཀྱི་",
            "མཆོག་ཏུ་གྱུར་པ་བྱང་ཆུབ་སེམས་དཔའ་དེ་ནི་",
            "ཇི་ལྟར་ཁས་བླངས་པ་ལྟར་",
            "བྱང་ཆུབ་ཆེན་པོའི་གནས་སུ་འགྲོ་དགོས་པ་།",
            "དེའི་རྒྱུ་ཕར་ཕྱིན་དྲུག་ལ་སྤྱོད་པའི་བརྩོན་འགྲུས་མྱུར་དུ་",
            "མི་རྩོམ་པར་ཕྱི་བཤོལ་བྱེད་ཀྱིན་ལེ་ལོའི་དབང་དུ་སོང་ནས་",
            "ལམ་ལ་དལ་གྱིས་འགྲོ་བའམ་འཇུག་པ་མི་མཛེས་ཏེ",
            ""
        ],
        [
            "ཉན་ཐོས་པ་རང་གཅིག་པུའི་དོན་དུ་",
            "ལས་དང་ཉོན་མོངས་པའི་འཆིང་བ་གཅོད་པར་",
            "རྩོམ་པ་ཡང་གཙུབ་ཤིང་གཙུབ་སྟན་མྱུར་ཏེ་",
            "བར་མེད་བརྡར་བས་མེ་འབྱུང་བ་ལྟར་བརྩོན་འགྲུས་མྱུར་ཏེ་",
            "ཚེ་གསུམ་མམ་བདུན་གྱིས་རང་གི་འབྲས་བུ་བྱང་ཆུབ་འཐོབ་པར་བྱེད་ན",
            "བྱང་ཆུབ་སེམས་དཔས་ནི་བདག་དང་གཞན་",
            "སེམས་ཅན་ཐམས་ཅད་ཀྱི་རྒྱུད་ལ་ཡོད་པའི་",
            "ལས་ཉོན་གྱི་འཆིང་བ་བསལ་དགོས་།",
            "ད་ལྟ་བདག་དང་སེམས་ཅན་གཞན་རྣམས་",
            "ལས་ཉོན་རྣམ་སྨིན་གྱི་སྒྲིབ་པ་གསུམ་གྱི་བྱེ་བྲག་ཏུ་གྱུར་པ་",
            "རྣམ་པ་སྣ་ཚོགས་ཀྱི་འཆིང་བས་རབ་ཏུ་བཅིངས་པས་།",
            "ཉན་རང་གི་བརྩོན་འགྲུས་རྩོམ་པ་དེ་ཡི་ཚུལ་ལས་",
            "བྱང་ཆུབ་སེམས་དཔས་བརྩོན་པ་བརྒྱ་འགྱུར་དུ་ནི་",
            "བྱ་བར་རིགས་སོ་ཞེས་གསུངས་སོ།།",
            ""
        ],
        [
            "ཐེག་པ་ཆེན་པོ་མདོ་སྡེའི་རྒྱན་ལས་",
            "སེམས་བསྐྱེད་པའི་ལེའུ་སྟེ་",
            "ལྔ་པའི་རྣམ་པར་བཤད་པའོ།།།། ",
            "དེ་ལྟར་སེམས་བསྐྱེད་ནས་ཇི་ལྟར་ཁས་བླངས་པའི་",
            "དོན་བཞིན་ཉམས་སུ་ལེན་དགོས་པས་བཞི་པ་སྒྲུབ་པ་བཤད་པ་།",
            "དོན་གཉིས་ཕུན་སུམ་ཚོགས་པའི་སྒྲུབ་པ་སྤྱིར་བསྟན་པ། ",
            "གཞན་དོན་སྒྲུབ་ཚུལ་བྱེ་བྲག་ཏུ་བཤད་པ། ",
            "སྒྲུབ་པའི་ཆེ་བ་བསྟན་པས་དོན་བསྡུ་བ་གསུམ་ལས། ",
            "དང་པོ་དོན་གཉིས་ཕུན་སུམ་ཚོགས་པའི་སྒྲུབ་པ་སྤྱིར་བསྟན་པ་ནི། ",
            "གནས་རྩོམ་འབྲས་བུ་འབྱུང་བ་ཆེ་བདག་ཉིད། །",
            " རྒྱལ་སྲས་རྣམས་ཀྱི་སྒྲུབ་པ་ཡིན་པར་འདོད།། ",
            "རྟག་ཏུ་ལེན་པ་ཆེ་དང་བཟོད་པ་ཆེ།། ",
            "དོན་ཆེན་ཡང་དག་སྒྲུབ་པའི་བྱ་བ་བྱེད།། ",
            "ཅེས་པས་བསྟན་།",
            ""
        ],
        [
            "འདི་ལྟར་གནས་ཆེ་བ་དང་རྩོམ་པ་ཆེ་བ་དང༌། ",
            "འབྲས་བུ་འབྱུང་བ་གསུམ་དང་ལྡན་པའི་",
            "བདག་ཉིད་ཀྱི་ཕྱིར་ན་རྒྱལ་སྲས་རྣམས་ཀྱི་",
            "སྒྲུབ་པ་ཁྱད་པར་འཕགས་པ་ཡིན་པར་འདོད་དོ།།",
            "དེ་ལ་གནས་ཆེ་བ་ནི། ",
            "དང་པོ་སེམས་ཅན་ཐམས་ཅད་བླ་མེད་བྱང་ཆུབ་ཏུ་བསྒྲལ་བར་བྱའོ་",
            "ཞེས་བྱང་ཆུབ་མཆོག་ཏུ་སེམས་བསྐྱེད་པ་ལས་",
            "སྒྲུབ་པ་འབྱུང་བས་ན་སྒྲུབ་པའི་གནས་ནི་",
            "བྱང་ཆུབ་སེམས་བསྐྱེད་ཡིན་པས་གནས་ཆེ་བ་ཞེས་བཤད་ལ",
            "དེ་ནི་རྟག་ཏུ་ཁས་ལེན་པ་ཆེ་བ་ཡིན་ཏེ་",
            "སེམས་ཅན་ཐམས་ཅད་ཀྱི་དོན་བྱ་བར་ཞུགས་པའི་ཕྱིར་ཐོག་མར་དགེ་བ་དང༌། ",
            "རྩོམ་པ་ཆེ་བ་ནི། ",
            "མོས་སྤྱོད་ཀྱི་ས་ནས་ས་བཅུ་པའི་བར་དུ་བདག་གིས་",
            "སངས་རྒྱས་ཀྱི་ཆོས་རྫོགས་པ་དང་",
            "སེམས་ཅན་སྨིན་པར་བྱ་ཕྱིར་",
            "དགའ་བ་ཚད་མེད་པ་བརྩམས་པ་འདི་ནི་",
            "སྐྱོ་བ་མེད་པའི་ཕྱིར་བཟོད་པ་ཆེ་བ་སྟེ་བར་དུ་དགེ་བའོ།།",
            "འབྲས་བུ་བླ་ན་མེད་པའི་བྱང་ཆུབ་ཆེན་པོ་ཐོབ་ནས་",
            "བདག་གི་དོན་ཡོངས་སུ་རྫོགས་ཏེ་",
            ""
        ],
        [
            "སྲིད་པའི་མཐའ་ཇི་སྲིད་དུ་སེམས་ཅན་ཐམས་ཅད་ཀྱི་",
            "དོན་ཆེན་པོ་ཡང་དག་པར་སྒྲུབ་པའི་",
            "བྱ་བ་བྱེད་པ་མཐའ་མར་དགེ་བ་།",
            "ཆེ་བ་དེ་གསུམ་ཉན་རང་ལ་མེད་དོ།། ",
            "གཉིས་པ་གཞན་དོན་སྒྲུབ་ཚུལ་བྱེ་བྲག་ཏུ་བཤད་པ་།",
            "གཞན་དོན་ལ་འཇུག་ཚུལ། ",
            "གཞན་དོན་བྱེད་པའི་དབྱེ་བ། ",
            "གཞན་དོན་བྱེད་པ་དེ་མཆོག་ཏུ་གྱུར་པ། ",
            "ཁྱད་པར་འཕགས་པ། ",
            "རྒྱུན་མི་འཆད་པ། ",
            "ལོག་སྒྲུབ་ཀྱིས་མི་སྐྱོ་བ་དྲུག་ལས། ",
            "དང་པོ་གཞན་དོན་ལ་འཇུག་ཚུལནི། ",
            "གཞན་དང་བདག་ཏུ་མཉམ་པའི་སེམས་ཉིད་དམ། །",
            " བདག་བས་གཞན་ཆེས་སྡུག་པ་རྙེད་ནས་ནི། །",
            " དེ་ལྟར་བདག་བས་གཞན་དོན་མཆོག་འདུ་ཤེས། །",
            " རང་གི་དོན་གང་གཞན་གྱི་དོན་གང་ཡིན།། ",
            "ཇི་ལྟར་སྙིང་རྗེའི་བདག་ཉིད་གཞན་གྱི་དོན་གྱི་ཕྱིར། །",
            " བདག་ལ་སྡུག་བསྔལ་མི་བཟད་གདུང་བ་རབ་བྱེད་པ། །",
            " དེ་ལྟར་འཇིག་རྟེན་གདུང་བའི་ལས་ཀྱིས་གཞན་དགྲ་ལའང༌། །",
            " ཤིན་ཏུ་བརྩེ་བ་མེད་པར་རབ་ཏུ་འཇུག་མ་ཡིན།།",
            ""
        ],
        [
            "ཞེས་པས་བསྟན་།",
            "བྱང་ཆུབ་སེམས་དཔའ་རྣམས་ཀྱིས་",
            "གཞན་སེམས་ཅན་རྣམས་དང་",
            "བདག་ཏུ་མཉམ་པའི་སེམས་ཉིད་དམ། ",
            "བདག་བས་ཀྱང་གཞན་ཆེས་སྡུག་པ་བདག་བས་",
            "གཞན་གཅེས་པར་འཛིན་པའི་སེམས་རྙེད་ནས་ནི། ",
            "དེ་ལྟར་བདག་གི་དོན་དུ་",
            "ཉོན་མོངས་དང་སྡུག་བསྔལ་སྤངས་པ་དང༌། ",
            "འཇིག་རྟེན་དང་འཇིག་རྟེན་ལས་འདས་པའི་",
            "བདེ་བ་སྒྲུབ་པར་འདོད་པ་བས་ཀྱང་",
            "གཞན་གྱི་དོན་དུ་དེ་གཉིས་སྒྲུབ་པ་གཙོ་བོར་བྱེད་པའམ་",
            "མཆོག་ཏུ་བྱེད་པའི་འདུ་ཤེས་ཅན་",
            "དེ་དག་ལ་རང་གི་དོན་གང་ཡིན་ལ་",
            "གཞན་གྱི་དོན་གང་ཡིན་ཏེ་",
            "ཁྱད་པར་མེད་པར་མཉམ་མོ་ཞེས་སོ།།",
            "ཡང་མོས་པས་སྤྱོད་པའི་སར་སྙིང་རྗེ་དང་",
            "སོ་སོར་བརྟག་པའི་མོས་པས་",
            "བདག་གཞན་མཉམ་བརྗེ་བསྒོམས་པས་",
            "བདག་དང་སེམས་ཅན་ལ་སེམས་མཉམ་པ་རྙེད་པ་དང༌། ",
            "ས་དང་པོ་ཐོབ་པའི་ཚེ་",
            "ཆོས་ཀྱི་དབྱིངས་ཀུན་ཏུ་འགྲོ་བའི་",
            "དོན་རྟོགས་པས་བདག་གཞན་མཉམ་པ་ཉིད་རྙེད་ནས",
            ""
        ],
        [
            "བདག་གིས་དེ་ལྟར་རྟོགས་ཀྱང་",
            "འདི་ལྟ་བུ་མ་རྟོགས་པའི་སེམས་ཅན་",
            "འཁྲུལ་སྣང་གི་སྡུག་བསྔལ་ཤུགས་དྲག་",
            "བཟོད་དཀའ་བར་ཡུན་རིང་འཕྱན་པ་ལ་",
            "བདག་བས་གཞན་ཆེས་སྡུག་པའི་",
            "སེམས་མངོན་དུ་འགྱུར་བ་ཡིན་ནོ།།",
            "དེའི་ཕྱིར་ན་ཇི་ལྟར་སྙིང་རྗེའི་",
            "བདག་ཉིད་རྣམས་སེམས་ཅན་གཞན་གྱི་",
            "དོན་གྱི་ཕྱིར་རྒྱལ་སྲིད་དང་ལུས་གཏོང་བ་",
            "ལ་སོགས་པའི་སྒོ་ནས་བདག་རང་ཉིད་ལ་",
            "སྡུག་བསྔལ་མི་བཟད་པའི་གདུང་བ་",
            "རབ་ཏུ་བྱེད་པ་དེ་ལྟར་དགྲ་དང་གཤེད་མ་",
            "སོགས་འཇིག་རྟེན་པ་དག་ལུས་གཅོད་པ་",
            "སོགས་གདུང་བའི་ལས་དེ་ལྟ་བུ་ཉིད་ཀྱིས་",
            "གཞན་པ་རང་གི་དགྲར་གྱུར་པ་ལའང༌། ",
            "ཤིན་ཏུ་བརྩེ་བ་མེད་པར་",
            "རབ་ཏུ་འཇུག་པ་ནི་མ་ཡིན་ནོ།། ",
            "གཉིས་པ་གཞན་དོན་བྱེད་པའི་དབྱེ་བ། ",
            "ཐ་ཆད་འབྲིང་དང་མཆོག་ཆོས་ཉིད་གནས་ལ།། ",
            "ལེགས་པར་སྟོན་དང་མགུ་བྱེད་འཇུག་པ་དང༌། །",
            " དོན་ལ་རྣམ་ངེས་དགེ་བ་ཡོངས་སྨིན་བྱེད།། ",
            "དེ་བཞིན་གདམས་ངག་གནས་དང་བློ་རྣམ་གྲོལ། །",
            " ཡོན་ཏན་ཁྱད་པར་ཅན་འགྲུབ་དེ་བཞིན་དུ། །",
            " རིགས་སུ་སྐྱེ་དང་ལུང་བསྟན་དབང་བསྐུར་དང༌། །",
            " དེ་བཞིན་གཤེགས་མཁྱེན་བླ་མེད་གོ་འཕང་སྟེ།། ",
            "བཅུ་གསུམ་བདག་ཉིད་འདི་ནི་གཞན་གྱི་དོན། །",
            " ཞེས་པས་བསྟན་།",
            ""
        ],
        [
            "གཞན་དོན་ཅི་དང་ཇི་ལྟ་བུ་བྱེད་ཅེ་།",
            "སེམས་ཅན་གྱི་རིས་ན་རིགས་ཀྱི་ནང་ནས་",
            "ཐ་ཆད་དམ་ཐ་ཆུང་ཉན་ཐོས་ཀྱི་རིགས་ཅན་དང༌། ",
            "འབྲིང་རང་རྒྱལ་གྱི་རིགས་ཅན་དང༌། ",
            "མཆོག་གི་ཆོས་ཉིད་ལ་གནས་པ་",
            "བྱང་ཆུབ་སེམས་དཔའི་རིགས་ཅན་གསུམ་།",
            "ཀུན་ཏུ་བརྗོད་པའི་ཆོ་འཕྲུལ་གྱིས་དེ་དག་གི་སེམས་མཁྱེན་།",
            "བཤད་པའི་ཆོ་འཕྲུལ་གྱིས་ཆགས་ཅན་ལ་མི་སྡུག་པ་སོགས་",
            "སོ་སོའི་གཉེན་པོ་ལེགས་པར་སྟོན་པ་དང༌། ",
            "གང་བསྟན་པ་འདི་ལ་མ་དད་པའི་མུ་སྟེགས་སོགས་",
            "རྫུ་འཕྲུལ་གྱི་ཆོ་འཕྲུལ་བསྟན་པས་དད་པར་བྱས་ནས་",
            "ཡང་དག་པའི་བསྟན་པ་ལ་བཙུད་པའི་སྒོ་ནས་མགུ་བར་བྱེད་པ་དང༌། ",
            "སེམས་ཅན་ཐ་མལ་པ་རྣམས་དཀོན་མཆོག་གསུམ་ལ་སྐྱབས་སུ་བཏང་ནས་",
            "བསླབ་གཞི་ལྔའི་ཁྲིམས་འཛིན་དུ་འཇུག་པ་དང༌། ",
            "ཐེག་པ་གསུམ་གྱི་རིགས་ཅན་རྣམས་ཀྱི་",
            "དོན་གང་ཞིག་མ་ཤེས་པའི་ཐེ་ཚོམ་རྣམས་བསལ་ཏེ་",
            ""
        ],
        [
            "རང་རང་གི་ཆོས་དེའི་དོན་ལ་",
            "བློ་རྣམ་པར་ངེས་པར་བྱེད་པ་དང༌། ",
            "དགེ་བའི་རྩ་བ་མ་སྨིན་པ་རྣམས་ལ་",
            "ཕར་ཕྱིན་དྲུག་སྤྱོད་དུ་གཞུག་པའི་སྒོ་ནས་",
            "ཕྱིན་དྲུག་གི་དགེ་རྩ་ཡོངས་སུ་",
            "སྨིན་པར་བྱེད་པ་དང༌། ",
            "དེ་བཞིན་དུ་བསམ་གཏན་འདོད་ཀྱང་",
            "དེའི་མན་ངག་མེད་པ་རྣམས་ལ་",
            "དེའི་ལུང་བསྒོ་བའམ། ",
            "གདམས་ངག་སྦྱིན་པ་དང༌། ",
            "བསམ་གཏན་གྱི་གདམས་ངག་ཐོབ་པ་",
            "རྣམས་སེམས་རྩེ་གཅིག་ཏུ་ཏིང་ངེ་འཛིན་ལ་",
            "གནས་པ་འཐོབ་པར་བྱེད་པ་དང༌། ",
            "ལྷག་མཐོང་དང་མི་ལྡན་པ་",
            "རྣམས་ལ་ཤེས་རབ་བསྐྱེད་ནས་",
            "ཐེག་པ་སོ་སོའི་འབྲས་བུ་",
            "ཐོབ་པའི་བློ་གྲོས་བྱེད་པའམ། ",
            "ཐེ་ཚོམ་སོགས་ཀྱི་སྒྲིབ་པ་ལས་",
            "བློ་རྣམ་པར་གྲོལ་བར་བྱེད་པ་དང༌། ",
            "ཞི་ལྷག་ཟུང་འབྲེལ་དང༌། ",
            "མངོན་ཤེས་དང༌། ",
            "བྱང་ཕྱོགས་དང༌། ",
            "ཟད་པར་གྱི་སྐྱེ་མཆེད་སོགས་ཡོན་ཏན་ཁྱད་པར་",
            "སྔར་མ་ཐོབ་པ་གསར་དུ་འགྲུབ་པར་",
            "བྱེད་པ་དང་འདི་ཡན་ཆད་",
            "ཐེག་པ་ཐུན་མོང་བའི་སེམས་ཅན་",
            "རྣམས་ཀྱི་དོན་བྱེད་ཚུལ་དང༌། ",
            "ཐུན་མིན་ཐེག་ཆེན་པའི་དབང་དུ་བྱས་ཏེ་",
            "ས་དང་པོར་སངས་རྒྱས་ཀྱི་",
            "རིགས་སུ་སྐྱེ་བར་བྱེད་པ་དང༌། ",
            "ས་བརྒྱད་པར་མི་སྐྱེ་བའི་བཟོད་པ་",
            "འཐོབ་པའི་ཕྱིར་དེའི་དུས་སུ་ཆོས་ཉིད་ཀྱིས་",
            "དེ་བཞིན་གཤེགས་པ་རྣམས་ཀྱིས་",
            "རིགས་ཀྱི་བུ་ཁྱོད་ཞིང་དང་དུས་",
            "འདི་ལྟ་བུར་དེ་བཞིན་གཤེགས་པ་",
            "མཚན་འདི་ཞེས་བྱ་བར་འགྱུར་རོ་ཞེས་ལུང་བསྟན་པ་དང༌། ",
            "ས་བཅུ་པར་ཕྱོགས་བཅུའི་སངས་རྒྱས་ཐམས་ཅད་ཀྱི་",
            "འོད་ཟེར་གྱིས་ཆོས་ཀྱི་རྒྱལ་པོ་",
            "སངས་རྒྱས་ཀྱི་རྒྱལ་ཚབ་ཏུ་དབང་བསྐུར་བ་དང༌། ",
            "སངས་རྒྱས་ཀྱི་ས་ཀུན་ཏུ་འོད་ལ་",
            "ཡེ་ཤེས་བཞི་ཐོབ་པར་བྱས་པ་ནི་",
            "དེ་བཞིན་གཤེགས་པའི་མཁྱེན་པ་",
            "བླ་ན་མེད་པའི་གོ་འཕང་ལ་བཞག་པ་།",
            "དེ་ལྟར་རྣམ་གྲངས་བཅུ་གསུམ་གྱི་",
            "བདག་ཉིད་འདི་ནི་གཞན་དོན་བྱེད་ཚུལ་ལོ། །",
            " གསུམ་པ་གཞན་དོན་བྱེད་པ་དེ་ཡང་",
            "ཕ་རོལ་གྱི་དོན་དུ་འགྱུར་ཞིང་",
            "ཆུད་མི་ཟ་བས་མཆོག་ཏུ་འགྱུར་བའི་ཚུལ་ནི། ",
            "སྐྱེ་བོ་དང་མཐུན་ཕྱིན་ཅི་མ་ལོག་འཆད།། ",
            "མི་འགྱིང་བ་དང་བདག་གི་མེད་ལ་མཁས།།",
            ""
        ],
        [
            "བཟོད་དུལ་ཤིན་ཏུ་རིང་སོང་མི་ཟད་པ། །",
            " རྒྱལ་སྲས་རྣམས་ཀྱི་སྒྲུབ་པ་མཆོག་ཡིན་ནོ།། ",
            "ཞེས་པས་བསྟན་།",
            "རིགས་ཅན་གསུམ་གྱི་སྐྱེ་བོ་",
            "རང་རང་མཐུན་པའི་ཆོས་བསྟན་པས་",
            "དེ་དག་གི་དོན་དུ་འགྱུར་བ་ཡིན་པ་ནི། ",
            "དཀོན་མཆོག་བརྩེགས་པའི་མདོ་ལས། ",
            "ཉན་ཐོས་དང་རང་སངས་རྒྱས་ཀྱི་ཐེག་པ་ཅན་རྣམས་ལ་",
            "ཟབ་ཅིང་རྒྱ་ཆེ་བའི་ཆོས་འཆད་པ་ནི་བྱང་ཆུབ་སེམས་དཔའི་འཁྲུལ་བའོ་",
            "ཞེས་གསུངས་པ་ལྟར་རང་རང་གི་",
            "ཁམས་དང་མི་མཐུན་པའི་ཆོས་བསྟན་ན་",
            "དེ་དག་གི་དོན་དུ་མི་འགྱུར་བས་",
            "དེ་དག་གི་དོན་སྒྲུབ་པ་མཆོག་མ་ཡིན་ནོ།།",
            "དེ་བཞིན་དུ་ཕྱིན་ཅི་མ་ལོག་པར་འཆད་པ་ནི། ",
            "རིགས་ཅན་གསུམ་ག་ལ་ཡང་ཆགས་སོགས་ཀྱི་",
            "ཤས་ཆེ་ཆུང་ཡོད་པས་ཆགས་ཅན་ལ་མི་སྡུག་པ། ",
            "ཞེ་སྡང་ཅན་ལ་བྱམས་པ། ",
            "གཏི་མུག་ཅན་ལ་རྟེན་འབྲེལ་གྱི་དོན་སྟོན་པ་སོགས་",
            "གཉེན་པོ་ཕྱིན་ཅི་མ་ལོག་པར་བསྟན་པའོ།།",
            "རྫུ་འཕྲུལ་སོགས་ཡོན་ཏན་དུ་མ་ཐོབ་ཀྱང་",
            "དེའི་སྒོ་ནས་བདག་བཟང་ངོ་",
            "སྙམ་དུ་ལུས་ངག་ཡིད་ཀྱི་སྒོ་ནས་",
            "མི་འགྱིང་བ་ནི་གཞན་ལ་ཕན་པ་སྒྲུབ་པ་མཆོག་ཡིན་གྱི། ",
            "ལུས་མཛེས་བཅོས་བཅས་འགྱིང་བ་དང༌། ",
            "ངག་གིས་རང་བསྟོད་དང༌། ",
            "སེམས་སྙེམས་པ་དང་བཅས་པས་གཞན་དོན་ཆེར་མི་འགྲུབ་བོ། །",
            "དེས་སེམས་ཅན་རྣམས་རྫུ་འཕྲུལ་དང་",
            "ཆོས་བསྟན་པ་སོགས་ཀྱིས་བཏུལ་ནས་",
            "ལམ་ལ་བཀོད་ཀྱང་འདི་ནི་ངས་བཏུལ་བའི་",
            "སློབ་མ་ཡིན་ནོ་ཞེས་རིས་སུ་བཅད་དེ་",
            ""
        ],
        [
            "བདག་གི་བའི་ང་རྒྱལ་མེད་པ་དང༌། ",
            "ཐེག་པ་གསུམ་གྱི་དོན་ལ་མཁས་པས་",
            "གཞན་གྱིས་མ་རྟོགས་པ་རྣམས་རྟོགས་པར་།",
            "ལོག་པར་རྟོག་པ་རྣམས་ཟློག་པར་།",
            "ཐེ་ཚོམ་རྣམས་སེལ་བར་བྱེད་པ་དང༌། ",
            "གཞན་དོན་དུ་ཚ་གྲང་བཀྲེས་སྐོམ་ལོག་སྒྲུབ་སོགས་",
            "ཀྱི་སྡུག་བསྔལ་བཟོད་པར་བྱེད་པ་དང༌། ",
            "བདག་གི་ལུས་ངག་ཡིད་གསུམ་བསྡམས་ནས་",
            "དུལ་བ་དང་ལྡན་པས་གཞན་ཡང་",
            "དུལ་བར་བྱེད་ནུས་ཏེམདོ་ལས། ",
            "བདག་མ་གྲོལ་བས་སེམས་ཅན་",
            "གཞན་གྲོལ་བར་མི་ནུས་།",
            "དེ་བཞིན་བདག་མ་ཞི་ན་གཞན་ཞི་བ་དང༌། ",
            "བདག་མ་དུལ་ན་གཞན་དུལ་བར་",
            "བྱ་མི་ནུས་སོ་ཞེས་གསུངས་པ་བཞིན་ནོ།།",
            "ཤིན་ཏུ་རིང་སོང་དང་མི་ཟད་པ་གཉིས་ནི་",
            "བྱང་སེམས་ས་ལ་ཞུགས་པ་རྣམས་ཀྱི་སྒྲུབ་པ་ཡིན་།",
            ""
        ],
        [
            "ས་ཐོབ་པའི་བྱང་སེམས་རྣམས་ཀྱིས་གཞན་པ་དག་ཀྱང་",
            "ས་ལ་འཇོག་པའི་སྒོ་ནས་སེམས་ཅན་གྱི་དོན་བྱེད་པ་ཡིན་།",
            "ས་དང་པོ་ནས་སངས་རྒྱས་ཀྱི་སའི་བར་གྱི་",
            "ས་དེ་དག་ལ་ཞུགས་པ་ཤིན་ཏུ་རིང་དུ་སོང་བ་ཞེས་བྱ་།",
            "བྱང་ཆུབ་སེམས་དཔའ་མ་གཏོགས་པར་",
            "སོ་སྐྱེ་དང་ཉན་རང་རྣམས་ས་དེ་རྣམས་སུ་",
            "འཇུག་མི་ནུས་པས་དེ་དག་ལས་རིང་དུ་སོང་བ་ཞེས་བྱའོ།།",
            "དེ་ཡང་གོང་བཤད་ལྟར་ས་དང་པོ་ལ་",
            "རིགས་སུ་སྐྱེ་བ་ལ་གནས་པས་",
            "སེམས་ཅན་གཞན་དག་ཀྱང་སངས་རྒྱས་ཀྱི་",
            "རིགས་སུ་སྐྱེ་བར་བྱེད་པའི་དོན་བྱེད་ནུས་སོ།།",
            "དེ་བཞིན་ལུང་བསྟན་པ་ཐོབ་པས་",
            "རང་གི་རྣམ་པར་མི་རྟོག་པའི་ཡེ་ཤེས་སྨིན་པ་ལྟར་",
            "གཞན་ཡང་དེ་ལ་འགོད་ནུས་སོ།།",
            "དེ་བཞིན་དབང་སྐུར་བ་ཐོབ་པས་རང་དེ་ལ་གནས་ནས་",
            "གཞན་ཡང་ས་དེར་འགོད་པ་དང༌། ",
            "སངས་རྒྱས་པའི་དུས་ན་རྣམ་པ་ཐམས་ཅད་མཁྱེན་པའི་ཡེ་ཤེས་ཐོབ་པས་",
            "སེམས་ཅན་གཞན་ཡང་དེ་ལ་འགོད་པར་ནུས་སོ།།",
            ""
        ],
        [
            "མི་ཟད་པ་ཞེས་བྱ་བ་ནི་རྒྱུ་མཚན་བཞིའི་",
            "སྒོ་ནས་བྱང་ཆུབ་སེམས་དཔའི་",
            "སྒྲུབ་པ་ནམ་ཡང་མི་ཟད་མི་འཛད་པ་ཡིན་།",
            "བསྒྲལ་བར་བྱ་བའི་སེམས་ཅན་མི་ཟད་པས་",
            "སེམས་ཅན་གྱི་དོན་དུ་བསྐྱེད་པའི་",
            "བྱང་ཆུབ་ཀྱི་སེམས་མི་ཟད་པ་དང༌། ",
            "བྱང་ཆུབ་ཀྱི་སེམས་མི་ཟད་པས་",
            "བསམ་པ་མི་ཟད་པ་དང༌། ",
            "བསམ་པ་མི་ཟད་པས་བསམ་པ་ལས་",
            "བྱུང་བའི་སྙིང་རྗེ་མི་ཟད་པ་དང༌། ",
            "སྙིང་རྗེ་མི་ཟད་པས་སེམས་ཅན་གྱི་",
            "དོན་བྱ་བའི་ཐབས་ཤེས་ཀྱང་མི་ཟད་པའོ།།",
            "དེའི་ཕྱིར་རྒྱལ་སྲས་རྣམས་ཀྱི་སྒྲུབ་པ་ནི་",
            "གཞན་དོན་ལ་ཞུགས་པའི་ཕྱིར་",
            "མཆོག་ཏུ་གྱུར་པ་ཡིན་ནོ།།",
            "སྐྱེ་བོ་དང་མཐུན་པར་སྒྲུབ་པ་ལ་",
            "སོགས་པ་བརྒྱད་པོ་འདི་ནི་",
            "གང་གིས་གཞན་དོན་གྱི་རྣམ་གྲངས་",
            "བཅུ་གསུམ་པོ་སྒྲུབ་པར་བྱེད་པ་ཡིན་ཏེ་",
            "སྐྱེ་བོ་དང་མཐུན་པ་དང་",
            "ཕྱིན་ཅི་མ་ལོག་པས་ལེགས་པར་སྟོན་པ་དང༌། ",
            "མི་འགྱིང་བས་མགུ་།",
            "བདག་གི་མེད་པས་འཇུག་པ། ",
            "མཁས་པས་དོན་ལ་རྣམ་།",
            ""
        ],
        [
            "བཟོད་པས་དགེ་བ་སྨིན་།",
            "དུལ་བས་གདམས་ངག་སོགས་བཞི། ",
            "རིང་སོང་གིས་རིང་སྐྱེ་སོགས་བཞི་དང༌། ",
            "མི་ཟད་པའི་ཡོན་ཏན་ནི་སྤྱིར་བསྟན་པའོ།། ",
            "བཞི་པ་བྱང་ཆུབ་སེམས་དཔའི་",
            "སྒྲུབ་པ་ཁྱད་པར་འཕགས་ཚུལ་ནི། ",
            "འདོད་ལྡན་སྐྱེ་བོ་འཇིགས་པ་ཆེ་ལ་འཇུག། ",
            "སྲིད་དགའ་ཕྱིན་ཅི་ལོག་བདེ་གཡོ་བ་ལ།། ",
            "ཞི་དགའ་རང་གི་ལེན་པ་རབ་ཞི་ལ།། ",
            "སྙིང་རྗེའི་བདག་ཉིད་ལེན་ཀུན་ཞི་ལ་།",
            ""
        ],
        [
            "སྐྱེ་བོ་རྨོངས་པ་རང་གི་བདེ་དོན་བརྩོན།། ",
            "རྟག་ཏུ་དེ་མ་ཐོབ་པར་སྡུག་བསྔལ་འགྱུར།། ",
            "བརྟན་པ་རྟག་ཏུ་གཞན་དོན་བརྩོན་ལྡན་པ། ། ",
            "གཉིས་ཀའི་དོན་བྱས་མྱ་ངན་འདའ་བར་འགྱུར།། ",
            "ཞེས་ཚིགས་བཅད་གཉིས་ཀྱིས་བསྟན་།",
            "འདོད་ཡོན་ལྔ་ལ་ཆགས་པའི་འདོད་ལྡན་གྱི་",
            "སྐྱེ་བོ་འདོད་ཁམས་པ་རྣམས་ཀྱིས་",
            "འདོད་ཡོན་ལྔ་དང་དུ་ལེན་།",
            "དེ་བསྒྲུབ་པ་ནི་རྒྱུ་དེ་ལས་ཚེ་འདི་དང་",
            "ཚེ་རབས་གཞན་དུ་འཇིགས་པ་ཆེན་པོ་",
            "མྱོང་བར་འགྱུར་བའི་ཕྱིར་",
            "འཇིགས་པ་ཆེ་ལ་འཇུག་པ་ཡིན་ནོ།།",
            ""
        ],
        [
            "ཁམས་གོང་མ་གཟུགས་གཟུགས་མེད་གཉིས་ཀྱིས་",
            "སེམས་ནང་དུ་བསྡུས་པའི་",
            "ཏིང་ངེ་འཛིན་སྒྲུབ་པ་ནི། ",
            "ས་དེ་དང་དེའི་སྲིད་པའི་དགའ་བ་",
            "འདུ་བྱེད་ཀྱི་སྡུག་བསྔལ་ལས་",
            "མ་འདས་པས་ཕྱིན་ཅི་ལོག་འཁོར་བའི་",
            "རང་བཞིན་གྱི་བདེ་བ་མི་བརྟན་པར་",
            "གཡོ་བ་ལ་ཆགས་ནས་དེ་འདྲའི་",
            "བསམ་གཏན་དེ་སྒྲུབ་པ་ཡིན་ནོ།།",
            "འཁོར་བའི་སྡུག་བསྔལ་ཞི་བ་ལ་",
            "དགའ་བ་ཉན་རང་རྣམས་ནི་",
            "རང་རྒྱུད་ཀྱི་ཕྱི་མའི་སྲིད་པ་ཉེ་བར་",
            "ལེན་པ་རབ་ཏུ་ཞི་བ་ཙམ་ལ་",
            "འཇུག་ཅིང་དེ་སྒྲུབ་པ་ཡིན་ནོ།།",
            "སྙིང་རྗེའི་བདག་ཉིད་བྱང་ཆུབ་སེམས་དཔའི་",
            "སྒྲུབ་པས་ནི་ཤེས་རབ་ཀྱིས་རང་དང་",
            "གཞན་གྱི་སྡུག་བསྔལ་ཉེ་བར་ལེན་པ་ཀུན་ཞི་།",
            "སྙིང་རྗེས་སེམས་ཅན་ཡལ་བར་",
            "མི་འདོར་བར་རྟག་ཏུ་གཞན་གྱི་",
            "དོན་དུ་ཞུགས་པ་ཡིན་པས་སྔ་མ་",
            "འཇིག་རྟེན་པ་དང་འདས་པ་ཉན་རང་གི་",
            "སྒྲུབ་པ་ལས་ཁྱད་པར་འཕགས་སོ།།",
            "འཇིག་རྟེན་པ་སོ་སོའི་སྐྱེ་བོས་",
            "རྨོངས་པ་རྣམས་ཀྱིས་གཞན་དོན་ལ་",
            "ཅི་ཡང་མི་བསམ་པར་རང་གི་",
            "བདེ་བའི་དོན་ལ་ཞིང་ལས་དང་",
            "ཉོ་ཚོང་དང་བུད་མེད་ལེན་པ་སོགས་",
            "བྱ་བ་སྣ་ཚོགས་ལ་ཤ་ཐང་",
            "ཆད་ཆད་དུ་བརྩོན་པར་བྱེད་ཀྱང༌། ",
            "དུས་རྟག་ཏུ་ཉེས་པ་མེད་པ་དང༌། ",
            "ཤིན་ཏུ་ལེགས་པ་རྫོགས་པའི་",
            "རང་དོན་ཡིད་ལ་འདོད་པ་དེ་ལྟ་བུའི་",
            "བདེ་བ་མ་ཐོབ་པར་ཚེ་འདི་ལ་ཡང་",
            "ཚ་གྲང་བཀྲེས་སྐོམ་སོགས་ཀྱི་སྡུག་བསྔལ་དང༌། ",
            "སྔར་མ་ཐོབ་པ་ཡོངས་སུ་འཚོལ་བའི་རྒྱུ་དང༌། ",
            "ཐོབ་པ་ཉམས་པ་སོགས་ཀྱི་",
            "རྒྱུས་ལུས་སེམས་ལ་སྡུག་བསྔལ་མང་པོ་དང༌། ",
            "ཚེ་རབས་གཞན་དུ་ངན་སོང་སོགས་ཀྱི་",
            "སྡུག་བསྔལ་རྣམ་པ་མང་པོ་འཐོབ་པར་འགྱུར་རོ། །",
            "བརྟན་པ་བྱང་སེམས་རྣམས་རྟག་ཏུ་",
            "གཞན་གྱི་དོན་ལ་བརྩོན་པ་དང་ལྡན་པ་རྣམས་ནི། ",
            "གནས་སྐབས་སུ་རང་གཞན་གཉིས་ཀའི་",
            "འདི་དང་ཕྱི་མར་བདེ་བ་རྣམ་པ་",
            "མང་པོ་མྱོང་བའི་དོན་བྱས་ནས",
            ""
        ],
        [
            "མཐར་ཐུག་མི་གནས་པའི་མྱ་ངན་ལས་འདས་པར་འགྱུར་།",
            "དེའི་ཚེ་བདག་གི་དོན་ཡོངས་སུ་རྫོགས་པའི་",
            "བདེ་བ་ཆེན་པོ་ནམ་ཡང་ཉམས་མི་སྲིད་པ་ཐོབ་ཅིང༌། ",
            "གཞན་དོན་དུ་སེམས་ཅན་གྱི་མཐའ་ཅི་ཙམ་",
            "པར་ཕན་བདེ་བྱེད་པའི་ཕྲིན་ལས་མི་ཟད་པ་ཐོབ་པ་ཡིན་ནོ།། ",
            "ལྔ་པ་སྒྲུབ་པ་རྒྱུན་མི་འཆད་པ་ནི། ",
            "རྒྱལ་སྲས་སྤྱོད་ཚེ་ཇི་ལྟ་ཇི་ལྟ་བུར། །",
            " དབང་པོའི་སྤྱོད་ཡུལ་སྣ་ཚོགས་འཇུག་འགྱུར་བ། །",
            " དེ་ལྟ་དེ་ལྟར་རིགས་ཤིང་མཐུན་ཚིག་གིས། །",
            " སེམས་ཅན་ཕན་ཕྱིར་དེ་མངོན་འདུ་བྱེད་དོ།། ",
            "ཞེས་པས་བསྟན་།",
            "གཞན་དག་བརྩོན་པ་མི་བྱེད་པའི་དུས་ན་",
            "སྒྲུབ་པ་དང་བྲལ་བ་ཡིན་ཡང༌། ",
            "བྱང་ཆུབ་སེམས་དཔའ་ནི་དེ་ལྟར་ཡིན་ཏེ་",
            "སྨོན་འཇུག་གི་སེམས་བསྐྱེད་པའི་མཐུས་གཉིད་སོགས་",
            "བག་མེད་དུ་གནས་པའི་དུས་ན་ཡང་",
            "དགེ་རྩ་རྒྱུན་མི་འཆད་པར་འཕེལ་ལ",
            ""
        ],
        [
            "ལུས་ངག་ཡིད་ཀྱིས་དངོས་སུ་",
            "སྦྱིན་སོགས་ཕར་ཕྱིན་དྲུག་བསྒྲུབས་པས་",
            "སེམས་ཅན་གྱི་དོན་བྱེད་པའི་",
            "གནས་སྐབས་ཁོ་ནར་མ་ཟད། ",
            "འགྲོ་འཆག་ཉལ་འདུག་གི་སྤྱོད་ཡུལ་",
            "ཐམས་ཅད་དུ་ཡང་སེམས་ཀྱི་འཕེན་པའི་",
            "སྨོན་ལམ་གྱིས་སེམས་ཅན་གྱི་དོན་བྱེད་དེ",
            "རྒྱལ་བའི་སྲས་རྣམས་སྤྱོད་ལམ་གང་དང་",
            "གང་བྱེད་པ་དེའི་ཚེ་ཇི་ལྟ་ཇི་ལྟ་བུར་",
            "དབང་པོ་དྲུག་གི་སྤྱོད་ཡུལ་",
            "སྣ་ཚོགས་ལ་འཇུག་པར་འགྱུར་བ། ",
            "དེ་ལྟ་དེ་ལྟ་བུར་འོས་ཤིང་རིགས་པའི་",
            "སྐབས་དེ་དང་མཐུན་པའི་སྨོན་ལམ་གྱི་",
            "ཚིག་གིས་སེམས་ཅན་ལ་ཕན་ཕྱིར་",
            "སྨོན་ལམ་དེ་མངོན་པར་འདུ་བྱེད་པས་",
            "སྤྱོད་ལམ་ལུང་མ་བསྟན་ཀུན་ཀྱང་",
            "སེམས་ཅན་གྱི་དོན་དུ་འགྱུར་བའི་",
            "ཐབས་མཁས་དང་ལྡན་ཏེསྤྱོད་ཡུལ་",
            "ཡོངས་སུ་དག་པའི་མདོ་སྡེ་ལས་",
            "ཇི་སྐད་གསུངས་པ་ལྟར་བྱང་ཆུབ་སེམས་དཔའ་",
            "གྲོང་དུ་འཇུག་ན་སེམས་ཅན་ཐམས་ཅད་ཐར་པ་",
            "མཆོག་གི་གྲོང་ཁྱེར་དུ་འཇུག་པར་གྱུར་ཅིག་ཅེས་དང༌། ",
            "ལམ་དུ་འཇུག་ན་སེམས་ཅན་ཐམས་ཅད་",
            "ཐེག་པ་ཆེན་པོའི་ལམ་ལ་འཇུག་པ། ",
            "སྐས་ལ་འཛེགས་ཚེ་སེམས་ཅན་",
            "ཐམས་ཅད་ཐར་པའི་ཐེམ་སྐས་ལ་འཛེགས་པ། ",
            "ཁྲུས་བྱེད་ཚེ་སེམས་ཅན་",
            "ཐམས་ཅད་ཀྱི་ལས་ཉོན་དག་པ། ",
            "མེ་འབུད་པའི་ཚེ་སེམས་ཅན་ཐམས་ཅད་ཀྱི་",
            "རྣམ་པར་རྟོག་པའི་བུད་ཤིང་ཡེ་ཤེས་ཀྱི་",
            "མེས་ཚིག་པ་སོགས་ལས་དེ་དང་",
            "དེར་མཐུན་པའི་རྣམ་བྱང་གི་ཆོས་ཀྱིས་",
            "སེམས་ཅན་ཐམས་ཅད་བདེ་བ་དང་",
            "རྣམ་པར་གྲོལ་བ་ཐོབ་པ་དམིགས་པའི་",
            "སྨོན་ལམ་གྱིས་ཡོངས་སུ་བསྔོ་བའི་",
            "གཞན་དོན་རྒྱུན་མི་འཆད་པའི་ཕྱིར་རོ། །",
            " དྲུག་པ་གཞན་དོན་སྒྲུབ་པའི་ཚེ་",
            "གཞན་གྱི་ལོག་སྒྲུབ་ཀྱིས་མི་སྐྱོ་བ་ནི། ",
            "རྟག་ཏུ་ཉེས་པས་རང་དབང་",
            "མེད་པར་བྱས་སེམས་ཀྱི། །",
            " སྐྱེ་བོ་ལ་ནི་བློ་ལྡན་ཉེས་པར་མི་འཛིན་ཏེ། ",
            "མི་འདོད་བཞིན་དུ་ལོག་པར་",
            "སྒྲུབ་པར་འགྱུར་རོ་ཞེས། །",
            " སྐྱེ་བོ་དག་ལ་སྙིང་རྗེ་རྣམ་པར་འཕེལ་ཕྱིར་རོ། །",
            " ཞེས་པས་བསྟན་ཏེ",
            ""
        ],
        [
            "བྱང་ཆུབ་སེམས་དཔའ་རྣམས་ཆོས་ཐམས་ཅད་ཀྱི་",
            "རང་བཞིན་ཕྱིན་ཅི་མ་ལོག་པར་རྟོགས་པའི་ཤེས་རབ་དང་",
            "སེམས་ཅན་ལ་སྙིང་རྗེ་ཆེན་པོ་དང་ལྡན་པའི་ཕྱིར་།",
            "འདི་ལྟར་སེམས་ཅན་རྣམས་དུས་རྟག་ཏུ་མེད་བཞིན་",
            "བདག་ཏུ་འཛིན་པའི་རྩ་བ་ཅན་གྱི་འདོད་ཆགས་དང་",
            "ཞེ་སྡང་དང་གཏི་མུག་གི་ཉེས་པས་རང་དབང་མེད་པར་བྱས་པའི་",
            "སེམས་ཀྱི་རང་བཞིན་དུ་གྱུར་པའི་སྐྱེ་བོ་རྣམས་ལ་ནི་",
            "བློ་ལྡན་བྱང་ཆུབ་སེམས་དཔས་སྐྱེ་བོ་དེ་དག་གིས་བརྡེག་པ་དང༌། ",
            "ངན་དུ་སྨྲ་བ་དང༌། ",
            "ལོག་པར་ལྟ་བ་སོགས་ལ་སེམས་ཅན་དེ་དག་གི་ཉེས་པར་མི་འཛིན་ཏེ",
            "སྨྱོན་པ་དག་གིས་གཞན་ལ་མཐོ་འཚམ་པ་དང༌། ",
            "རང་ཡང་ལྕེབ་པར་བྱེད་པ་དང་འདྲ་བར་དེ་དག་ཀྱང་",
            "མི་འདོད་བཞིན་དུ་ཉོན་མོངས་པའི་གཞན་དབང་དུ་སོང་བས་",
            "འདི་ལྟ་བུའི་ལོག་པར་སྒྲུབ་པར་འགྱུར་རོ་ཞེས་ཐུགས་སུ་ཆུད་པས། ",
            "སྐྱེ་བོ་ལོག་སྒྲུབ་ཅན་དེ་དག་ལ་ཁྲོ་བ་དང་སྐྱོ་བ་མེད་པ་",
            "འདི་ཉེས་པ་འདི་ལས་ཐར་བར་བྱའོ་",
            "ཞེས་སྙིང་རྗེ་རྣམ་པར་འཕེལ་བའི་ཕྱིར་རོ། །",
            " གསུམ་པ་སྒྲུབ་པའི་ཆེ་བ་བསྟན་ཏེ་དོན་བསྡུ་བ་ནི། ",
            "སྒྲུབ་པ་འདིས་ནི་སྲིད་དང་འགྲོ་བ་ཀུན། །",
            " ཟིལ་གྱིས་མནན་འགྲོ་ཞི་བ་མཆོག་དང་ལྡན།། ",
            "ཡོན་ཏན་སྣ་ཚོགས་ཚོགས་ཀྱིས་རྣམ་པར་འཕེལ།། ",
            "བྱམས་པའི་བསམ་པས་རྟག་ཏུ་འགྲོ་བ་སྡུད།།",
            ""
        ],
        [
            "ཞེས་པས་བསྟན་།",
            "བྱང་ཆུབ་སེམས་དཔའི་སྒྲུབ་པ་འདིས་ནི་",
            "སྲིད་པ་ཁམས་གསུམ་དང་འགྲོ་བ་ལམ་རྒྱུད་",
            "ལྔ་པོ་ཀུན་ཟིལ་གྱིས་མནན་ནས་འགྲོ་ཞིང་",
            "ཞི་བ་མཆོག་མི་གནས་པའི་",
            "མྱ་ངན་ལས་འདས་པ་དང་ལྡན་ལས་དང་",
            "ཕར་ཕྱིན་སྟོབས་དང་མི་འཇིགས་པ་སོགས་",
            "ཡོན་ཏན་སྣ་ཚོགས་པའི་ཚོགས་ཀྱིས་",
            "གོང་ནས་གོང་དུ་རྣམས་པར་འཕེལ་།",
            "བྱམས་པའི་བསམ་པས་དུས་རྟག་ཏུ་འགྲོ་བ་རྣམས་",
            "སྡུད་ཅིང་མི་གཏོང་བ་ཡིན་ནོ།།",
            ""
        ],
        null,
        [
            "ཁོ་ན་ཉིད་ལ་བསམ་པ། ",
            "བསྒྲུབ་བྱ་མངོན་ཤེས་དྲུག་ལ་བསམ་པ། ",
            "ཡོན་ཏན་ཐམས་ཅད་ཐོབ་པའི་",
            "རྒྱུ་རང་རྒྱུད་ཡོངས་སུ་སྨིན་པར་",
            "བྱ་བ་ལ་བསམ་པ་གསུམ་ལས། ",
            "དང་པོ་༼རྟོགས་བྱ་དེ་ཁོ་ན་ཉིད་ལ་བསམ་པ༽ལ་",
            "དེ་ཁོ་ན་ཉིད་ཀྱི་མཚན་ཉིད། ",
            "དེ་གཏན་ལ་དབབ་པ་བདག་མེད་གཉིས། ",
            "དེ་ཇི་ལྟར་རྟོགས་ཚུལ་གྱི་གོ་རིམ་གསུམ་ལས། ",
            "དང་པོ་དེ་ཁོ་ན་ཉིད་ཀྱི་མཚན་ཉིད་ནི། ",
            "ཡོད་མིན་མེད་མིན་དེ་བཞིན་མིན་གཞན་མིན།། ",
            "སྐྱེ་དང་འཇིག་མེད་འབྲི་བར་མི་འགྱུར་ཏེ།། ",
            "འཕེལ་བ་མེད་ཅིང་རྣམ་པར་དག་པའང་མེད།། ",
            "རྣམ་པར་དག་འགྱུར་དེ་ནི་དོན་དམ་མཚན། །",
            " ཞེས་པས་བསྟན་།",
            "དེ་ཁོ་ན་ཉིད་སོ་སོ་རང་གིས་",
            "རིག་པར་བྱ་བའི་མཚན་ཉིད་ནི། ",
            "ཡོད་པ་དང་མེད་པ་གཅིག་དང་",
            "ཐ་དད་ཀྱི་མཐའ་བཞི་དང་བྲལ་བ་།",
            ""
        ],
        [
            "གང་ཞེ་ན་དོན་དམ་པ་དེ་ཁོ་ན་ཉིད་ནི་",
            "ཀུན་བཏགས་པ་དང་གཞན་གྱི་དབང་གི་",
            "མཚན་ཉིད་ལྟ་བུར་ཡོད་པ་མིན་ཞིང་",
            "ཡོངས་སུ་གྲུབ་པའི་མཚན་ཉིད་དུ་མེད་པ་མ་ཡིན་།",
            "ཆོས་ཐམས་ཅད་ཅེས་བྱ་བ་ནི་ཟབ་མོ་ནང་གི་",
            "རྟེན་འབྲེལ་གཞན་དབང་གི་ཆོས་འདི་ལས་གཞན་དུ་མེད་ལ་",
            "དེ་ལ་གཟུང་འཛིན་གཉིས་སུ་སྣང་བ་ལྟར་",
            "གྲུབ་པར་ཞེན་པ་ནི་ཀུན་བཏགས་སོ།།",
            "དེ་ལྟར་སྣང་ཞིང་",
            "སྣང་བ་ལྟར་བྱིས་པ་སོ་སོའི་སྐྱེ་བོ་རྣམས་དེ་ལྟར་གྲུབ་པར་ཞེན་ན་",
            "ཡང་གཟུང་བ་དང་འཛིན་པའི་གཉིས་ཆོས་སུ་",
            "ཡེ་ནས་གྲུབ་པ་མེད་པར་ཡོངས་སུ་གྲུབ་པ་ནི་",
            "གནས་ལུགས་སམ་དོན་དམ་པ་ཡིན་པས། ",
            "ཐ་སྙད་དུ་གང་ལ་གང་མེད་པ་དེས་",
            "སྟོང་ལ་སྟོང་པ་ཉིད་ནི་ཡོངས་གཅོད་དུ་གྲུབ་པ་ཡིན་པས་ཡོད་པའོ།།",
            ""
        ],
        null,
        [
            "གཞན་དབང་གི་རང་བཞིན་ལ་",
            "གཟུང་འཛིན་གཉིས་སུ་ཀུན་ཏུ་བཏགས་པ་དང་",
            "བྲལ་བ་ཉིད་ཡོངས་གྲུབ་ཡིན་པ་ལས་",
            "གཞན་པའི་ཡོངས་གྲུབ་ཅེས་བྱ་བ་ཅི་ཡང་",
            "མེད་པས་ཆོས་ཅན་གཞན་དབང་དེའི་",
            "ཆོས་ཉིད་ཡོངས་གྲུབ་ཡིན་པའི་ཕྱིར་རོ། །",
            "གལ་ཏེ་དེ་གཉིས་ཐ་དད་དུ་གྱུར་ན",
            "གཞན་དབང་གཟུང་འཛིན་གཉིས་ཀྱིས་",
            "མི་སྟོང་པར་འགྱུར་དགོས་ནའང་",
            "དེ་མི་འཐད་པའི་ཕྱིར། དཔེར་ན་འདུས་བྱས་དང་མི་རྟག་པའམ་",
            "མེ་དང་ཚ་བ་ཐ་དད་དུ་",
            "མེད་པ་བཞིན་དུ་ཤེས་པར་བྱའོ།།",
            "དོན་དམ་ཡོངས་གྲུབ་དེ་ནི་གདོད་ནས་",
            "སྐྱེ་བ་དང་འཇིག་པའམ་འགག་པ་མེད་།",
            "གང་རང་གི་ངོ་བོ་ཡེ་ནས་",
            "རྒྱུ་རྐྱེན་ལས་སྐྱེས་པ་མ་ཡིན་པ་",
            "དེ་ལ་འཇིག་པ་ལྟ་ག་ལ་།",
            "འཁོར་བ་དང་མྱ་ངན་ལས་འདས་པའི་",
            "དུས་ན་ཡང་སྔ་ཕྱིར་ཁྱད་མེད་པས་",
            "ན་ནམ་ཡང་འབྲི་བར་མི་འགྱུར་།",
            ""
        ],
        null,
        [
            "ཡོད་མེད་གཉིས་ཀའང་མ་ཡིན་།",
            "དོན་དམ་པར་མེད་པ་དེ་ཐ་སྙད་དུ་ཡོད་པའི་",
            "ཆོས་རྣམས་ཀྱི་ཆོས་ཉིད་ཡིན་པས་",
            "དེ་གཉིས་མིང་གི་རྣམ་པས་དབྱེ་བ་ཙམ་ལས་",
            "དོན་ལ་ཐ་དད་པར་གཉིས་སུ་གྲུབ་པ་མེད་དེ",
            "མེའི་ཚ་བ་དང་བུ་རམ་གྱི་མངར་བ་བཞིན་ནོ།།",
            "འོ་ན་ཀུན་རྫོབ་ཏུ་ཡོད་པ་དང་དོན་དམ་པར་མེད་པ་",
            "དེ་གཉིས་ཀ་མ་ཡིན་པའི་ཕུང་གསུམ་ཞིག་",
            "དེ་ཁོ་ན་ཉིད་ཡིན་ནམ་ཞེ་།",
            "མ་ཡིན་།",
            "ཆོས་ཅན་དང་ཆོས་ཉིད་སྟོང་པ་གཉིས་ཀ་མ་ཡིན་པའི་",
            "ཕུང་གསུམ་སྒྲུབ་བྱེད་ཀྱི་ཚད་མ་མེད་ཅིང༌། ",
            "ཕུང་གསུམ་པ་དེ་འདྲ་ཐ་སྙད་ཀྱི་ཆོས་རྣམས་ཀྱི་",
            "རང་བཞིན་ནམ་ཆོས་ཉིད་དུ་ཡང་མི་རུང་ངོ༌།།",
            ""
        ],
        [
            "དེས་ན་ཡོད་པ་དང་མེད་པ་དང་",
            "གཉིས་ཡིན་དང་གཉིས་མིན་གྱི་",
            "མཐའ་བཞི་དང་བྲལ་བ་ནི་",
            "སྤྲོས་པ་ཐམས་ཅད་བྲལ་བ་།",
            "ཆོས་དང་ཆོས་ཉིད་དབྱེར་མེད་པའི་",
            "བདེན་གཉིས་དབྱེར་མེད་སོ་སོ་",
            "རང་གིས་རིག་པར་བྱ་བ་ཞེས་འདོད་དོ།།",
            "དེ་འདྲའི་ཆོས་ཉིད་སྤྲོས་པ་དང་",
            "བྲལ་བ་དེ་ནི་སྐྱེ་འཇིག་བྲི་གང་བྲལ་བར་",
            "རྟག་ཏུ་མཉམ་པ་ཡིན་པས་",
            "དག་པ་དང་མ་དག་པ་སོགས་གཉིས་ཆོས་ཀྱི་",
            "མཚན་མ་རྡུལ་ཙམ་མེད་པ་ཡིན་ནོ།། ",
            "དེ་ཡང་སེམས་ཙམ་པའི་ལུགས་འདིས་",
            "ཆོས་ཐམས་ཅད་སེམས་ཀྱི་སྣང་བ་",
            "ཙམ་ལས་གཞན་དུ་མེད་པར་སྨྲ་།",
            "སྣང་གཞི་གཞན་དབང་གི་རྣམ་ཤེས་",
            "གསལ་རིག་ཙམ་རྫས་སུ་ཡོད་པར་འདོད་པ་ཡིན་།",
            "འདོད་ཚུལ་དེ"
        ],
        [
            "འི་ཞེ་འདོད་མཐར་དེད་ན་",
            "ཤེས་པ་དེ་ཐ་སྙད་ཐམས་ཅད་སྣང་བའི་རྒྱུ་ཡིན་པའི་",
            "རྫས་ཡོད་ཙམ་དུ་འདོད་པ་ལས་",
            "དོན་དམ་བདེན་གྲུབ་ཀྱི་རྫས་ཡོད་དུ་མི་འདོད་ན་",
            "དབུ་མའི་ལུགས་དང་འགལ་བ་གང་ཡང་མེད་ལ",
            "དོན་དམ་པར་བདེན་གྲུབ་ཏུ་འདོད་ན་དབུ་མའི་ལུགས་དང་",
            "འགལ་བ་ཡིན་པས་ཁྱད་འདི་ཙམ་ཞིག་གིས་",
            "དབུ་མ་དང་འགལ་མི་འགལ་དཔྱད་བྱ་སྣང་།",
            "བྱམས་ཆོས་སྐོར་དང་ཤིང་རྟ་ཆེན་པོ་ཐོགས་མེད་ཀྱི་",
            "གཞུང་རྣམས་དགོངས་པ་གཅིག་པར་གང་ཟག་གང་གིས་",
            "མོས་སྤྱོད་ཀྱི་སར་དང་པོར་ཆོས་ཐམས་ཅད་སེམས་ཙམ་དུ་རིག་།",
            "དེ་ནས་སེམས་ལ་གཟུང་བ་མེད་པར་ཉམས་སུ་མྱོང་བ་དང༌། ",
            "དེ་ནས་གཟུང་བ་མེད་ཕྱིར་འཛིན་པའང་མེད་པར་",
            "སྦྱོར་ལམ་ཆོས་མཆོག་གི་དུས་སུ་རྟོགས་པའི་རྗེས་ཐོག་ཏུ་",
            "གཟུང་འཛིན་གཉིས་དང་བྲལ་བའི་ཆོས་ཉིད་ཀྱི་",
            "བདེན་པ་མངོན་སུམ་རྟོགས་པའི་ས་དང་པོ་ཐོབ་པར་གསུངས་པ་དང༌། ",
            "སེམས་ཙམ་ཡིན་ཚུལ་ཡང་གནས་དོན་ལུས་སུ་སྣང་བའི་",
            "གཟུང་འཛིན་གཉིས་སྣང་གི་རྒྱུ་ཀུན་གཞིའི་",
            "རྣམ་ཤེས་ཐ་སྙད་དུ་རྫས་སུ་ཡོད་པར་བཞེད་ཀྱང་",
            "དེ་གཉིས་སུ་མ་གྲུབ་བཞིན་སྣ་ཚོགས་སུ་སྣང་བ་ཡིན་པས་",
            "སྒྱུ་མ་ལ་སོགས་པ་དང་འདྲ་བར་གསུངས་པའི་ཕྱིར་།",
            ""
        ],
        null,
        [
            "གངས་ཅན་པའི་མཁས་པ་རྣམས་ཀྱིས་",
            "ཉན་ཐོས་བདེན་མཐོང་རྣམས་ཀྱང་",
            "བདག་མེད་གཉིས་ཀ་རྟོགས་པ་དབུ་མ་པ་དང་",
            "ཁྱད་མེད་པར་བཞེད་པ་ཡོད་།",
            "ཤིང་རྟ་ཆེན་པོ་ཐོགས་མེད་ཀྱིས་",
            "དབུ་མའི་དགོངས་དོན་རྟོགས་པ་",
            "སྨོས་ཅི་དགོས་ཏེ་འཕགས་པ་ཡིན་པའི་ཕྱིར་རོ། །",
            "སྤྱིར་དབུ་མ་པས་རྟེན་ཅིང་འབྲེལ་འབྱུང་གི་",
            "ཆོས་རྣམས་སྐྱེ་བ་མེད་པར་གཏན་ལ་",
            "ཕབ་པས་ཆོག་གི་སེམས་ཙམ་གྱི་",
            "གྲུབ་མཐའ་ཁས་མ་བླངས་ཐབས་",
            "མེད་པ་མ་ཡིན་ཡང༌། ",
            "རྟེན་འབྲེལ་ལ་ཡང་ངོ་བོ་ཉིད་རྣམ་པར་",
            "འབྱེད་པའི་རྟེན་འབྲེལ་དང༌། ",
            "སྡུག་པ་དང་མི་སྡུག་པ་རྣམ་པར་",
            "འབྱེད་པའི་རྟེན་འབྲེལ་གཉིས་ལས། ",
            "དང་པོ་ཀུན་གཞི་ལས་སྣང་བ་",
            "ཐམས་ཅད་མཆེད་ཚུལ་བཤད་པ་",
            "ཡིན་པས་ཕྲ་བ་ནང་གི་རྟེན་འབྲེལ་འདི་",
            "བྱང་ཆུབ་སེམས་དཔའ་ཕྲ་ཞིང་",
            "ཟབ་མོའི་དོན་ལ་མཁས་པས་",
            "རྟོགས་བྱ་ཡིན་པས་སྡུག་པ་དང་",
            "མི་སྡུག་པ་རྣམ་པར་འབྱེད་པ་རགས་པ་",
            "ཕྱིའི་རྟེན་འབྲེལ་བཅུ་གཉིས་བསྟན་པ་ལས་",
            "ཟབ་པར་འཕགས་པ་ཐོགས་མེད་ཀྱིས་ཐེག་བསྡུས་སོགས་སུ་།",
            "དེ་དང་མཚུངས་པར་ངེས་དོན་གྱི་",
            "མདོ་སྡེ་རྣམས་དང་ཟབ་མོའི་",
            "སྔགས་རྒྱུད་རྣམས་ལས་ཀྱང་སེམས་ལས་",
            "མ་གཏོགས་པའི་ཆོས་མེད་པ་དང༌། ",
            "འཁོར་འདས་གཉིས་ཀའི་རྩ་བ་",
            "སེམས་ལ་ཐུག་པར་གསུངས་ཏེསེམས་ཀྱི་",
            "དབང་གིས་འཁོར་བ་དང་མྱ་ངན་ལས་",
            "འདས་པའི་ཆོས་འབྱུང་གི་སེམས་མེད་ན་",
            "དེ་དག་མེད་པར་འགྱུར་ཚུལ་ནི། ",
            "སེམས་ཀྱི་དབང་གིས་ཉོན་མོངས་པས་ལས་འདུ་བྱས་ནས་",
            ""
        ],
        [
            "ཀུན་ཉོན་འཁོར་བའི་ཕྱོགས་འགྲུབ་པ་དང༌། ",
            "སེམས་ཀྱིས་བདག་མེད་རྟོགས་པའི་ཤེས་རབ་དང་",
            "སྙིང་རྗེ་བསྐྱེད་ནས་ཐེག་པ་ཆེན་པོའི་ལམ་བསྒྲུབས་པས་",
            "ཚོགས་བརྒྱད་ཀུན་གཞི་དང་བཅས་པ་གནས་གྱུར་པའི་",
            "ཡེ་ཤེས་ལྔའི་རང་བཞིན་ཅན་གྱི་སངས་རྒྱས་སུ་འགྲུབ་པ་དང༌། ",
            "ཉན་རང་རྣམས་ཀྱིས་ཀྱང་གང་ཟག་གི་བདག་མེད་རྟོགས་པའི་",
            "སེམས་ཀྱིས་སྲིད་པ་ཉེ་བར་ལེན་པའི་མྱང་འདས་བསྒྲུབ་པ་ཡིན་པས་",
            "ཀུན་བྱང་གི་རྩ་བ་སེམས་ལ་རག་ལས་པ་ནི་",
            "ནང་པ་སངས་རྒྱས་པ་སུས་ཀྱང་ཁས་ལེན་དགོས་པར་མ་ཟད། ",
            "སེམས་དེ་རང་བཞིན་མེད་པར་གཏན་ལ་ཕབ་ན་",
            "ཚེགས་ཆུང་ངུས་ཐེག་པ་ཆེན་པོའི་",
            "ལམ་མངོན་པར་རྟོགས་པར་འགྱུར་ཞེས་",
            "ལམ་གྱི་གནད་ཆེན་པོ་ཡིན་པར་",
            "རྣམ་སྣང་མངོན་བྱང་ལས་གསུངས་པ་དང༌། ",
            "རྒྱ་གར་གྱི་ཡུལ་དུ་མཁས་པ་ཆེན་པོར་ཡོངས་སུ་གྲགས་པའི་",
            "སློབ་དཔོན་བྷ་བྱས་དབུ་མ་ཐམས་ཅད་ཀྱི་",
            "གནད་བསྡུས་པ་དབུ་མ་རིན་པོ་ཆེའི་",
            "སྒྲོན་མེའི་བསྟན་བཅོས་ལས། ",
            "རྣམ་འབྱོར་སྤྱོད་པའི་དབུ་མ་ལ་",
            "ཕྲ་བ་ནང་གི་དབུ་མ་དང༌། ",
            "ཕྱི་དོན་འདོད་པའི་དབུ་མ་ལ་",
            "རགས་པ་ཕྱིའི་དབུ་མ་ཞེས་བཤད་ཅིང༌། ",
            "ཉམས་ལེན་གྱི་དུས་སུ་རྣམ་འབྱོར་སྤྱོད་པའི་",
            "དབུ་མ་ཉིད་ཟབ་པས་དཔལ་ལྡན་ཟླ་བ་གྲགས་པས་ཀྱང་",
            "ཉམས་ལེན་འདི་ལྟར་དུ་མཛད་པ་ཡིན་ཞེས་གསལ་བར་།",
            "དེས་ན་གཉིས་སྟོང་གི་ཤེས་པ་རང་གསལ་ཞེས་པ་",
            "སེམས་ཙམ་པས་ཁས་ལེན་རྒྱུ་འདི་གཟུང་འཛིན་ཅན་གྱི་",
            "རྣམ་ཤེས་ཀྱི་མཐར་ཐུག་པ་དེའི་གཟུང་འཛིན་འདི་ཡིན་",
            "བརྗོད་དུ་མེད་པ་ཙམ་གྱི་རྣམ་ཤེས་ཤིག་རང་གི་",
            "ངོ་བོ་མི་སྟོང་པའི་བདེན་གྲུབ་ཏུ་ཡོད་པ་ལ་གོ་ན་",
            "དགག་བྱ་ཡིན་ལ",
            "ཤེས་པ་དེ་ཉིད་གདོད་ནས་སྐྱེ་བ་མེད་པའི་",
            "རང་བཞིན་རང་རིག་པས་མངོན་སུམ་ཉམས་སུ་མྱོང་བ་",
            "གཟུང་འཛིན་མེད་པའི་ཡེ་ཤེས་རང་གསལ་ལ་གོ་ན་བསྒྲུབ་བྱ་ཡིན་།",
            ""
        ],
        null,
        [
            "མདོར་ན་ཆོས་ཐམས་ཅད་ཀྱི་གནས་ལུགས་དེ་",
            "ཁོ་ན་ཉིད་ནི་སྣང་སྟོང་རིས་ཆད་ཀྱི་",
            "ཕྱོགས་གང་རུང་མ་ཡིན་པར་",
            "ཟུང་འཇུག་སོ་སོར་རང་གིས་རིག་པར་བྱ་བ་ཡིན་ཞིང་",
            "དེ་གཞི་ལམ་འབྲས་བུའི་གནས་སྐབས་",
            "ཀུན་ཏུ་འགྱུར་བ་མེད་པར་རྟོགས་ན་",
            "མཐར་འཛིན་གྱི་ལྟ་བ་ངན་པའི་གཡང་ས་ལས་གྲོལ་བ་ཡིན་ནོ།། ",
            "གཉིས་པ་དེ་ཁོ་ན་ཉིད་གཏན་ལ་དབབ་པ་ནི་",
            "བདག་མེད་གཉིས་རིགས་པས་བསྒྲུབ་པ་ཡིན་པས། ",
            "དང་པོར་གང་ཟག་གི་བདག་མེད་བསྒྲུབ་པ་ནི། ",
            "བདག་ཏུ་ལྟ་བ་བདག་ཉིད་བདག་མཚན་མིན།། ",
            "ངན་པར་གནས་མིན་མཚན་ཉིད་མི་འདྲ་ཕྱིར། །",
            " གཉིས་ལས་གཞན་མེད་དེ་ནི་ནོར་བ་སྐྱེས།།",
            ""
        ],
        [
            "དེ་ཕྱིར་ཐར་པ་ནོར་ཙམ་ཟད་པ་ཡིན།། ",
            "ཞེས་པས་བསྟན་།",
            "གང་ཟག་གི་བདག་ཅེས་པ་མ་བརྟག་མ་དཔྱད་པར་",
            "ཕྱིན་ཅི་ལོག་ཏུ་བཟུང་བ་",
            "ཙམ་ལས་དོན་དུ་གྲུབ་པ་མེད་།",
            "བདག་ལྟ་དང༌། ",
            "ཕུང་པོ་དང༌། ",
            "དེ་ལས་གཞན་པ་གང་ཡང་",
            "བདག་མ་ཡིན་པའི་ཕྱིར་།",
            "འཇིག་ཚོགས་ལ་ལྟ་བའམ་བདག་ཏུ་",
            "ལྟ་བ་བདག་ཉིད་ནི་བདག་མ་ཡིན་།",
            "བདག་ཏུ་ལྟ་བ་ནི་སེམས་ཀྱི་",
            "ཆོས་ཡིན་པས་འདུས་བྱས་ཡིན་པ་དང༌། ",
            "མི་རྟག་པ་དང་ཐམས་ཅད་དུ་",
            "མ་ཁྱབ་པ་དང་དགེ་མི་དགེ་ལུང་མ་བསྟན་གྱི་",
            "ལས་རྣམ་པ་གསུམ་བྱེད་པས། ",
            "མུ་སྟེགས་པ་རྣམས་ཀྱིས་བདག་ནི་",
            "འདུས་མ་བྱས་པ་དང༌། ",
            "རྟག་པ་དང་ཁྱབ་པ་དང༌། ",
            "ལས་མི་བྱེད་པའི་མཚན་ཉིད་ཅན་དུ་",
            "བཏགས་པ་དེ་དང་མཚན་ཉིད་",
            "མི་འདྲ་བའི་ཕྱིར་རོ། །",
            "འཇིག་ཚོགས་ལྟ་བའི་རྟེན་དུ་གྱུར་པ་",
            "ཕུང་པོ་ལྔ་ཡང་བདག་གི་མཚན་ཉིད་",
            "དམ་རང་བཞིན་མ་ཡིན་པར་",
            "བསྟན་པ་བློ་བརྟན་འགྲེལ་བར་",
            "ངན་པའི་གནས་ཞེས་ངན་པ་ནི་",
            "ཉོན་མོངས་ཀུན་གྱི་རྩ་བ་",
            "ཡིན་པའི་འཇིག་ལྟ་ལ་བསྙེགས་།",
            ""
        ],
        [
            "དེ་ནི་ལྟ་བའི་གནས་སུ་གྱུར་པའམ་ཉོན་མོངས་པའི་གནས་ངན་ལེན་གྱིས་",
            "བསྐྱེད་པས་ན་ངན་པའི་གནས་ཞེས་བྱ་བ་ཕུང་པོའོ་ཞེས་འདུག",
            "འགྱུར་ལ་ལ་ན་ངན་པར་གནས་ཞེས་པ་ལྟར་ན་ཉོན་མོངས་པ་དང་",
            "སྡུག་བསྔལ་གྱི་གནས་ཡིན་པས་ངན་པར་གནས་པ་ཕུང་པོ་ཉིད་ལ་བྱ་།",
            "གང་ལྟར་ཡང་ཕུང་པོ་ལྔ་ནི་བདག་མ་ཡིན་།",
            "བཤད་མ་ཐག་པ་ལྟར་མི་རྟག་པ་དང་འདུས་བྱས་དང་མ་ཁྱབ་པ་དང་",
            "ལས་བྱེད་པ་དང་དུ་མ་ཉིད་ཀྱི་ཕྱིར་བདག་ངོ་བོ་ཉིད་ཀྱིས་",
            "བྱུང་གི་རྒྱུ་རྐྱེན་གྱིས་གསར་དུ་འདུས་མ་བྱས་པ་དང༌། ",
            "ཁྱབ་པ་དང་རྟག་པ་དང་ལས་མི་བྱེད་པ་དང་གཅིག་པུར་",
            "འདོད་པ་དང་མཚན་ཉིད་མི་འདྲ་བའི་ཕྱིར་རོ། །",
            "ཡུལ་ཅན་འཇིག་ལྟ་དང་ཡུལ་ཕུང་པོ་ལྔ་པོ་",
            "དེ་གཉིས་ལས་གཞན་དུ་བདག་ཅེས་བྱ་བ་མེད་དེ",
            "དེ་གཉིས་ལས་ལོགས་ཤིག་ཏུ་བདག་ཡོད་པར་མངོན་སུམ་ཚད་མ་དང་",
            "རྗེས་དཔག་ཚད་མ་གང་གིས་ཀྱང་མ་དམིགས་པའི་ཕྱིར་རོ། །",
            "འདིར་ཕྱི་རོལ་པས་ཀུན་ཏུ་བཏགས་པའི་བདག་བཀག་པ་དེས་",
            "ངར་འཛིན་ལྷན་སྐྱེས་ཀྱི་ཞེན་ཡུལ་ཡང་ཁེགས་ཏེ་",
            "སེམས་ཅན་རྣམས་ཀྱིས་ང་གཅིག་ལས་དུ་མ་མེད་པ་དང༌། ",
            "དེ་ཡང་ཐོག་མ་མེད་པ་ནས་མཐའ་མའི་བར་དུ་གཅིག་ཡིན་པར་",
            "འཛིན་པ་དེ་འདྲའི་བདག་དེ་བཤད་མ་ཐག་པའི་དཔྱད་པ་གསུམ་བྱས་པས་",
            "སྒྲོ་བཏགས་པ་ཙམ་དུ་ཁོང་དུ་ཆུད་པར་འགྱུར་རོ། །",
            "གལ་ཏེ་བདག་མེད་ན་",
            "སེམས་ཅན་ཐམས་ཅད་ཀྱིས་བདག་གོ་སྙམ་དུ་ཅིའི་ཕྱིར་རྟོག་ཅེ་ན",
            ""
        ],
        [
            "བདག་དེ་ནི་ཡོད་པའི་དབང་གིས་",
            "དེར་རྟོག་པ་མ་ཡིན་གྱི་མེད་ཀྱང་ཡོད་པར་འཁྲུལ་བའམ་",
            "ནོར་བའི་བློ་ཕྱིན་ཅི་ལོག་གི་དབང་གིས་ཡོད་པར་རྟོག་པ་སྐྱེས་པ་ཙམ་།",
            "དཔེར་ན་ཐག་པ་ལ་སྦྲུལ་དུ་འཛིན་པ་དང་",
            "རྨི་ལམ་གྱི་ན་ཆུང་མོ་མཐོང་བ་ལ་སོགས་པ་བཞིན་ནོ།།",
            "བདག་ཡོད་ན་ཉོན་མོངས་པས་འཁོར་བར་བཅིངས་པ་དང༌། ",
            "བཅིངས་པ་དེ་བཅད་ན་ཐར་བར་འགྱུར་",
            "རིགས་ཀྱི་བདག་མེད་ན་སུ་ཞིག་ཐར་བར་།",
            "དེའི་ཕྱིར་ན་བདག་ཐར་བའི་ཕྱིར་འབད་པར་མི་རིགས་སོ་ཞེ་།",
            "བདག་ཡོད་པ་དེ་ཐར་བའི་ཕྱིར་བརྩོན་པ་མ་ཡིན་གྱི། ",
            "དཔེར་ན་ཐག་པ་ལ་སྦྲུལ་དུ་འཁྲུལ་ནས་སྐྲག་པ་ན་",
            "སྦྲུལ་མེད་པ་མཐོང་བས་བློ་བདེ་བ་ཐོབ་པ་ལྟར། ",
            "བདག་མེད་བདག་ཏུ་རྟོག་པའི་དབང་གིས་",
            "ཉོན་མོངས་དང་ལས་བསགས་ནས་",
            "འཁོར་བ་སྡུག་བསྔལ་རྒྱུན་མར་མྱོང་བ་བྱུང་བའི་ཕྱིར། ",
            "ཡང་དག་པའི་ཤེས་རབ་ཀྱིས་བདག་མེད་པར་རྟོགས་ནས་",
            ""
        ],
        [
            "ལས་ཉོན་འགགས་པས་ཐར་པ་",
            "འཐོབ་པར་འགྱུར་ཏེདེའི་ཕྱིར་",
            "ཐར་པ་ཞེས་བྱ་བ་ནི་རང་གི་",
            "རྒྱུད་ཀྱི་ནོར་བའམ་འཁྲུལ་བའི་",
            "བློ་ཙམ་ཞིག་ཟད་པ་ཡིན་གྱི་",
            "བདག་ཡོད་པ་ཐར་བ་མ་ཡིན་།",
            "བདག་ཡོད་ན་བདག་འཛིན་",
            "ནམ་ཡང་མི་ལྡོག་ཅིང༌། ",
            "དེ་མ་སྤངས་ན་ལས་ཉོན་མི་འགག་།",
            "བདག་ལ་ཆགས་པའི་དབང་གིས་",
            "འཁོར་བར་རྒྱུན་གྱིས་འཇུག་པའི་ཕྱིར་རོ། །",
            " གཉིས་པ་ཆོས་ལ་བདག་མེད་པར་བསྟན་པ་ནི། ",
            "ཇི་ལྟར་འཁྲུལ་བ་ཙམ་བརྟེན་སྐྱེ་བོ་ཡིས། །",
            " སྡུག་བསྔལ་རང་བཞིན་རྒྱུན་ཆགས་རྟོགས་མི་འགྱུར།། ",
            "རིག་མིན་རིག་ཉིད་སྡུག་བསྔལ་སྡུག་བསྔལ་མེད།། ",
            "ཆོས་ཀྱི་རང་བཞིན་དེ་ཡི་རང་བཞིན་མིན།།",
            ""
        ],
        [
            "བརྟེན་ནས་དངོས་རབ་སྐྱེ་བ་མངོན་འཇུག་ན།། ",
            "སྐྱེ་བོ་ཇི་ལྟར་གཞན་གྱིས་བྱས་ལ་བརྟེན།། ",
            "གང་ཕྱིར་ཡོད་པ་མི་མཐོང་མེད་མཐོང་བ། །",
            " འདི་འདྲའི་མུན་ནག་རྣམ་པ་དེ་གང་ཞིག །",
            " འདི་ལ་དོན་དམ་ཚུལ་གྱིས་ཞི་བ་དང༌། །",
            " སྐྱེ་བ་དེ་གཉིས་ཁྱད་པར་ཅི་ཡང་མེད།། ",
            "འོན་ཀྱང་དགེ་བའི་ལས་རྣམས་བྱེད་པ་དག །",
            " སྐྱེ་བ་ཟད་པས་ཞི་བ་འཐོབ་པར་བཤད།། ",
            "ཅེས་པས་བསྟན་།",
            "ཇི་ལྟར་བདག་དང་ཆོས་ཡོད་དོ་ཞེས་",
            "བློ་ཕྱིན་ཅི་ལོག་གི་འཁྲུལ་བ་ཙམ་ལ་བརྟེན་པའི་སྐྱེ་བོ་ཡིས། ",
            "འཁྲུལ་བ་དེ་ཡི་རྒྱུ་ལས་སྐྱེ་བ་དང་རྒ་བ་སོགས་",
            "སྡུག་བསྔལ་སྣ་ཚོགས་ཀྱི་རང་བཞིན་",
            "རྒྱུན་ཆགས་པ་ལ་གནས་པ་དང༌། ",
            "དེ་ཡང་རང་གི་བློ་འཁྲུལ་བ་ལ་གནས་པ་ཙམ་ཡིན་ཡང་",
            "དེ་ལྟར་རྟོགས་པར་མི་འགྱུར་ཏེ་",
            ""
        ],
        [
            "འོག་ནས་འཆད་འགྱུར་ལྟར་",
            "དངོས་པོ་ལ་ཡོད་པ་མི་མཐོང་བར་མེད་པ་",
            "ཕྱིན་ཅི་ལོག་མཐོང་བའི་མུན་པ་ཆེན་པོས་ཁེབས་པའི་ཕྱིར་རོ། །",
            "དེ་ལྟར་འཁོར་བའི་དངོས་པོ་འདི་དག་སྡུག་བསྔལ་བ་དང་",
            "འཁྲུལ་བ་ཡིན་པར་ཁོང་དུ་ཆུད་པའི་ཟག་མེད་ཀྱི་ཡེ་ཤེས་མེད་པས་",
            "ན་རིག་མེད་དམ་ཡང་དག་པར་རིག་པ་མིན་ཞེས་བྱའོ།།",
            "ཕྱིན་ཅི་ལོག་ཏུ་འཛིན་པ་ཟག་བཅས་ཀྱི་ཤེས་པས་",
            "བདེ་སྡུག་བཏང་སྙོམས་ཀྱི་ཚོར་བ་ཉམས་སུ་མྱོང་བའི་",
            "ཚུལ་གྱིས་རིག་པ་ཡོད་པ་ཉིད་དོ།།",
            "དེ་ལྟར་ཚོར་བ་གསུམ་པོ་གང་མྱོང་ཡང་སྡུག་བསྔལ་ལས་མ་འདས་།",
            "སྡུག་བསྔལ་གྱི་ཚོར་བ་ནི་རང་བཞིན་གྱི་སྡུག་བསྔལ་དང༌། ",
            "བདེ་ཚོར་ནི་འགྱུར་བའི་སྡུག་བསྔལ་དང༌། ",
            "བར་མའི་ཚོར་བ་ནི་འདུ་བྱེད་ཀྱི་སྡུག་བསྔལ་ཡིན་པས་སོ།།",
            "ཡང་དག་པར་ན་སྡུག་བསྔལ་མྱོང་བ་མེད་དེ་",
            "མྱོང་བ་པོ་བདག་མེད་པའི་ཕྱིར་དང་མྱོང་བྱའི་ཆོས་ཀྱང་",
            "ཡང་དག་པར་མ་གྲུབ་པའི་ཕྱིར་རོ། །",
            "ཇི་ལྟར་མ་གྲུབ་ན་",
            ""
        ],
        [
            "ཕུང་ཁམས་སྐྱེ་མཆེད་ཀྱིས་བསྡུས་པའི་ཆོས་ཀྱི་རང་བཞིན་ནམ་",
            "ངོ་བོ་ནི་འདི་ལྟར་སྣང་ཙམ་དུ་ཡོད་ཀྱང་",
            "སྒྱུ་མ་དང་རྨི་ལམ་སྨིག་རྒྱུ་ལྟ་བུ་ཡིན་གྱི། ",
            "དོན་དམ་པར་ཆོས་དེ་ཡི་རང་བཞིན་ནམ་",
            "ངོ་བོ་ཡོད་པ་མིན་ཏེ་",
            "ཇི་ལྟར་སྣང་བ་ལྟར་དོན་དུ་མ་གྲུབ་པས་",
            "བདག་མེད་སྟོང་པ་ཉིད་དུ་གནས་སོ།།",
            "ཅིའི་ཕྱིར་།",
            "འདི་ལྟར་ཕྱིའི་དངོས་པོ་རྣམས་འབྱུང་བ་བཞི་དང་",
            "ས་བོན་ལ་སོགས་པའི་རྒྱུ་རྐྱེན་ལས་འབྱུང་།",
            "ནང་གི་དངོས་པོ་སེམས་ཅན་ཀྱི་ཕུང་པོ་ནི་",
            "མ་རིག་པ་དང་འདུ་བྱེད་སོགས་ཀྱི་རྒྱུ་རྐྱེན་ཚོགས་པ་ལས་",
            "སྐྱེ་བས་ཕྱི་དང་ནང་གི་ཆོས་ཐམས་ཅད་ནི་",
            "རང་རང་གི་རྒྱུ་རྐྱེན་ཚོགས་པ་ལ་བརྟེན་ནས་",
            "དངོས་པོ་རྣམས་སྐྱེ་བ་ཡིན་པར་",
            "མངོན་སུམ་གྱི་སྤྱོད་ཡུལ་དུ་འཇུག་པ་སྟེ་སྣང་ན",
            ""
        ],
        [
            "སྐྱེ་བོ་བླུན་པོ་དག་དངོས་པོ་འདི་རྣམས་ཇི་ལྟར་",
            "དབང་ཕྱུག་དང་བདག་ལ་སོགས་པ་གཞན་གྱིས་བྱས་པའམ་",
            "བྱེད་པ་ལ་བརྟེན་ནས་སྐྱེ་བར་འཛིན་པ་།",
            "གང་གི་ཕྱིར་དངོས་པོ་རྣམས་རང་ལ་ཡོད་པས་",
            "རྟེན་འབྲེལ་གྱི་དོན་མི་མཐོང་བར་",
            "བདག་དང་དབང་ཕྱུག་སོགས་",
            "བྱེད་པ་པོ་གཞན་འདི་ལ་མེད་པ་ཡིན་བཞིན་དུ་",
            "དེ་མཐོང་བ་འདི་འདྲའི་མུན་ནག་གི་རྣམ་པ་དེ་གང་ཞིག་ཡིན་ཏེ",
            "འཇིག་རྟེན་ན་གྲགས་པའི་མུན་པས་ནི་",
            "ཡོད་པ་བསྒྲིབས་ཤིང་མི་མཐོང་བར་བྱེད་ཀྱི་མེད་པ་མཐོང་བར་བྱེད་པ་མ་ཡིན་།",
            "སེམས་ཅན་རྣམས་ཀྱི་སེམས་རྒྱུད་ལ་གནས་པའི་",
            "མ་རིག་པའི་མུན་པ་དེས་ནི་དངོས་པོ་རང་གི་ཆོས་ཉིད་དུ་ཡོད་པ་",
            "མངོན་དུ་གྱུར་པའི་རྟེན་འབྲེལ་གྱི་སྐྱེ་བ་མི་མཐོང་།",
            "མེད་པ་གཞན་ལས་སྐྱེ་བ་མཐོང་བས་",
            "སྔོན་མེད་ལ་མཚན་པའི་མུན་པ་ཞིག་གོ་ཞེས་སོ།།",
            "དེ་ལ་བདག་ཅེས་པ་གང་ཟག་གི་",
            "རྣམ་གྲངས་ཀྱི་མིང་དུ་ཡང་བཤད་།",
            ""
        ],
        [
            "བདག་དང་སེམས་ཅན་དང་སྲོག་དང་གང་ཟག་དང་",
            "ཤེད་ཅན་དང་ཤེད་བུ་ཞེས་པ་ལ་སོགས་པ་བཞིན་ནོ།།",
            "ཆོས་ཀྱི་རང་བཞིན་ལ་ཡང་སྒྲ་དེ་སྦྱོར་ཏེ་ཆོས་ཀྱི་བདག་ཅེས་པ་",
            "ཆོས་ཀྱི་ངོ་བོའམ་རང་བཞིན་ལ་སྒྲ་དེ་སྦྱར་བའོ།།",
            "མུ་སྟེགས་རྣམས་གང་ཟག་གི་བདག་ལ་ཞེན་པ་དེ་",
            "བཅིངས་ཐར་དུ་འདོད་པས་ཕྱིན་ཅི་ལོག་ཏུ་གྱུར་པ་དང༌། ",
            "ཉན་ཐོས་རྣམས་ཆོས་ཀྱི་བདག་ལ་ཞེན་ནས་",
            "ཆོས་ཀྱི་ངོ་བོས་བཅིངས་ཐར་དུ་འདོད་པའང་",
            "ཆོས་ཀྱི་རང་བཞིན་མ་ཤེས་པས་ཕྱིན་ཅི་ལོག་།",
            "ཐེག་པ་ཆེན་པོའི་ཚུལ་ལས་ཆོས་ཐམས་ཅད་གཉིས་སུ་མེད་པས་",
            "མཉམ་པ་ཡིན་ཡང་འཁོར་འདས་དང་",
            "འཆིང་གྲོལ་འཐད་ཚུལ་བསྟན་པ། ",
            "འདི་ལྟར་འཁོར་འདས་ཀྱི་ཆོས་སུ་སྣང་བ་འདི་ལ་",
            "དོན་དམ་པའི་ཚུལ་གྱིས་སམ་གནས་ལུགས་ཀྱི་དབང་དུ་བྱས་ན",
            "མ་རིག་པ་འགགས་པས་རྒ་ཤི་འགག་པའི་བར་གྱི་",
            "ཞི་བ་མྱ་ངན་ལས་འདས་པ་དང༌། ",
            "མ་རིག་པའི་རྐྱེན་གྱིས་འདུ་བྱེད་སོགས་རྒ་ཤི་འབྱུང་བའི་",
            "བར་གྱི་འཁོར་བར་སྐྱེ་བ་དེ་གཉིས་ལ་ཁྱད་པར་ཅི་ཡང་མེད་དེ",
            ""
        ],
        [
            "འཁོར་འདས་ཀྱི་ཆོས་ཐམས་ཅད་རང་གི་",
            "ངོ་བོས་སྐྱེ་འགག་མེད་པར་མཉམ་པས་ན་",
            "འཁོར་བ་ཉིད་ཀྱི་རང་བཞིན་མྱ་ངན་ལས་འདས་པའོ།།",
            "དེ་ལྟར་ན་སོ་སོའི་སྐྱེ་བོ་རྣམས་འཁོར་བར་",
            "གནས་པ་དང་འཕགས་པ་རྣམས་མྱ་ངན་འདས་པ་",
            "ཐོབ་པའི་ཁྱད་པར་ཇི་ལྟར་ཡིན་ཞེ་།",
            "དེ་ནི་འཁོར་འདས་གཉིས་ལ་བདག་དང་",
            "ཆོས་ཀྱི་དངོས་པོ་དོན་དམ་པར་",
            "ཡོད་པས་ཐ་དད་དུ་གྱུར་པ་མ་ཡིན་གྱི། ",
            "བདག་དང་ཆོས་ཀྱི་ངོ་བོ་མེད་པ་",
            "ཇི་བཞིན་དུ་རྟོགས་པ་དང་མ་རྟོགས་པ་",
            "ལས་དེ་ལྟར་གྱུར་པ་ཡིན་ཏེདོན་དམ་པར་",
            "འཁོར་འདས་མཉམ་པ་ཡིན་མོད་ཀྱི་འོན་ཀྱང༌། ",
            "དངོས་པོའི་གནས་ཚུལ་མི་རྟག་པ་དང་",
            "སྡུག་བསྔལ་བ་དང་གང་ཟག་གི་",
            "བདག་མེད་པར་རྟོགས་པའི་དགེ་བ་",
            "གོམས་པ་མཐར་ཕྱིན་པས་འཁོར་བའི་",
            "སྐྱེ་བ་ཟད་པ་ཉན་རང་གི་ཞི་བ་དང༌། ",
            "རྣམ་པར་མི་རྟོག་པའི་ཡེ་ཤེས་ཀྱིས་",
            "ཟིན་པའི་ཕ་རོལ་ཏུ་ཕྱིན་པ་དྲུག་གི་",
            "དགེ་བའི་ལས་རྣམས་བྱེད་པ་དག་",
            "ལམ་མཐར་ཕྱིན་པ་ན་ཡིད་ཀྱི་",
            "རང་བཞིན་གྱི་ལུས་ཀྱི་སྐྱེ་བའང་",
            "ཟད་པས་འཁོར་བའི་བག་ཆགས་ཙམ་ཡང་",
            "ཞི་བ་མི་གནས་པའི་མྱ་ངན་ལས་",
            "འདས་པ་ཐོབ་པར་བཤད་དོ།། ",
            "གསུམ་པ་དོན་དམ་པ་དེ་ཁོ་ན་ཉིད་",
            "དེ་ཇི་ལྟར་རྟོགས་ཚུལ་གྱི་གོ་རིམ་བསྟན་པ་ནི། ",
            "བྱང་ཆུབ་སེམས་དཔས་བསོད་ནམས་ཡེ་ཤེས་ཀྱི། །",
            " མཐའ་ཡས་ཕ་རོལ་ཚོགས་རྣམས་ལེགས་བསགས་ནས། ",
            "ཆོས་ལ་སེམས་པ་ཤིན་ཏུ་རྣམ་ངེས་ཕྱིར། །",
            " དོན་གྱི་རྣམ་པ་བརྗོད་པའི་རྒྱུ་ཅན་རྟོགས།།",
            ""
        ],
        [
            "དེ་ཡིས་བརྗོད་པ་ཙམ་དུ་དོན་རིག་ནས།། ",
            "དེར་སྣང་སེམས་ཙམ་ལ་ནི་ཡང་དག་གནས། །",
            " དེ་ནས་ཆོས་དབྱིངས་གཉིས་ཀྱི་མཚན་ཉིད་དང༌། །",
            " བྲལ་བ་མངོན་སུམ་ཉིད་དུ་རྟོགས་པར་འགྱུར།། ",
            "སེམས་ལས་གཞན་མེད་པར་ནི་བློས་རིག་ནས།། ",
            "དེ་ནས་སེམས་ཀྱང་མེད་པ་ཉིད་དུ་རྟོགས།། ",
            "བློ་དང་ལྡན་པས་གཉིས་པོ་མེད་རིག་ནས།། ",
            "དེ་མི་ལྡན་པའི་ཆོས་ཀྱི་དབྱིངས་ལ་གནས། །",
            " བློ་དང་ལྡན་པས་མི་རྟོག་ཡེ་ཤེས་སྟོབས། །",
            " རྟག་ཏུ་ཀུན་ནས་མཉམ་པར་སོང་བ་ཡིས། །",
            " དེ་ལ་བརྟེན་པའི་ཉེས་ཚོགས་ཚང་ཚིང་དག །",
            " དུག་སྨན་ཆེན་པོས་དུག་བཞིན་སེལ་བར་བྱེད།།",
            ""
        ],
        [
            "ཐུབ་པས་གསུངས་པའི་དམ་ཆོས་ལེགས་བཞག་པ། །",
            " རྩ་བ་ཆོས་ཀྱི་དབྱིངས་ལ་བློ་གྲོས་བཞག། ",
            "དྲན་རྒྱུད་རྟོག་པ་ཙམ་རིག་བརྟན་པ་དག །",
            " མྱུར་དུ་ཡོན་ཏན་རྒྱ་མཚོའི་ཕ་རོལ་འགྲོ།། ",
            "ཞེས་ཚིགས་བཅད་ལྔས་བསྟན་།",
            "ཐེག་པ་ཆེན་པོ་བའི་བྱང་ཆུབ་སེམས་དཔའ་རྣམས་ཀྱིས་",
            "ཆོས་ཐམས་ཅད་ལ་བདག་མེད་པ་རྟོགས་པའི་",
            "རྣམ་ཐར་མི་རྟོག་པའི་ཡེ་ཤེས་ཀྱིས་",
            "ཚོགས་སྦྱོར་མཐོང་སྒོམ་གྱི་ལམ་ལས་འབྲས་བུ་ཐོབ་ཚུལ། ",
            "བྱང་ཆུབ་སེམས་དཔས་བསྐལ་པ་གྲངས་མེད་པ་གཅིག་ཏུ་",
            "དེ་བཞིན་གཤེགས་པ་མཆོད་ཅིང་ཉན་བསམ་བསྒོམས་པ་དང༌། ",
            "ཕར་ཕྱིན་དྲུག་གིས་བསྡུས་པའི་བསོད་ནམས་དང་",
            "ཡེ་ཤེས་ཀྱི་ཚོགས་ཀྱི་རང་བཞིན་མཐའ་ཡས་པ་གང་ཞིག་གི་",
            "ཕ་རོལ་ཏེ་གྲངས་མེད་གཅིག་རྫོགས་པའི་བར་དུ་བསགས་པའམ། ",
            "ཡང་ན་དེའི་ཕ་རོལ་འཕགས་པའི་སར་ཕྱིན་པར་བྱེད་པའི་",
            "ཚོགས་རྣམས་ལེགས་པར་བསགས་པ་དང༌། ",
            "མདོ་སོགས་གསུང་རབ་ཀྱི་ཆོས་རྣམས་ཀྱི་",
            "བསྟན་དོན་མི་རྟག་སྡུག་བསྔལ་སྟོང་བདག་མེད་ཀྱི་",
            "དོན་ལ་ཚུལ་བཞིན་སེམས་པ་ཞི་གནས་ཀྱི་ཏིང་ངེ་འཛིན་དང༌། ",
            "ཐེ་ཚོམ་མེད་པར་གཏན་ལ་ཕབ་པའི་",
            "ལྷག་མཐོང་གིས་ཤིན་ཏུ་རྣམ་པར་ངེས་པ་ཞེས་",
            "འདི་ཡན་ཆད་རྐང་པ་གསུམ་གྱིས་ཚོགས་ཀྱི་ལམ་བཤད་པའོ།།",
            "དེ་ལྟར་ཚོགས་བསག་པ་དང་",
            "ཆོས་ལ་སེམས་པ་ངེས་པའི་ཕྱིར་",
            "གཟུགས་སྒྲ་སོགས་དང་ཀ་བུམ་སོགས་ཕྱི་རོལ་དོན་གྱི་",
            "རྣམ་པ་ཐམས་ཅད་མིང་གིས་མངོན་པར་བརྗོད་པའི་རྒྱུ་ཅན་།",
            "མིང་ལ་བརྟེན་ནས་",
            ""
        ],
        [
            "ཡིད་ཀྱི་རྟོག་པས་དེ་དང་དེར་",
            "གཟུང་བ་ཙམ་མ་གཏོགས་དོན་གྱི་",
            "ངོ་བོ་བརྗོད་དུ་མེད་པར་མིང་དང་",
            "བྲལ་བར་རྟོགས་པ་ནི་དྲོད་སྣང་བ་",
            "ཐོབ་པའི་ཡེ་ཤེས་ཞེས་བྱའོ།།",
            "བྱང་ཆུབ་སེམས་དཔའ་དེ་ཡིས་",
            "མིང་གིས་བརྗོད་པའམ་དེ་དང་",
            "དེར་རྟོག་པ་ཙམ་དུ་དོན་རྣམས་",
            "ལྷག་པར་རིག་ནས་སེམས་ལས་",
            "དོན་རྣམས་སྣང་བ་མཐོང་བ་ནི་",
            "རྩེ་མོ་སྣང་བ་མཆེད་པའི་",
            "ཏིང་ངེ་འཛིན་ཞེས་བྱའོ།།",
            "གཟུང་བའི་ཆ་དེར་སྣང་བའི་",
            "ཆོས་རྣམས་ནི་སེམས་ཉིད་དེར་",
            "སྣང་བ་རྨི་ལམ་གྱི་ཡུལ་ལྟར་",
            "སེམས་ལས་གཞན་པའི་ཕྱི་དོན་མེད་པར་",
            "ཤེས་ནས་སེམས་ཙམ་གྱི་རང་བཞིན་ལ་ནི་",
            "བློ་ཡང་དག་པར་གནས་པ་ནི་བཟོད་པ་",
            "དེ་ཁོ་ན་ཉིད་ཀྱི་ཕྱོགས་གཅིག་ལ་",
            "ཞུགས་པའི་ཏིང་ངེ་འཛིན་ཞེས་བྱ་སྟེ",
            "དེ་ཁོ་ན་ཉིད་ཟུང་འཛིན་དང་",
            "བྲལ་བའི་ཕྱོགས་གཅིག་གཟུང་བ་",
            "རང་བཞིན་མེད་པར་རྟོགས་པས་སོ།།",
            ""
        ],
        [
            "དེ་ནས་ཆོས་ཀྱི་དབྱིངས་གཟུང་འཛིན་གཉིས་ཀྱི་མཚན་ཉིད་དང་བྲལ་བ་",
            "མངོན་སུམ་ཉིད་དུ་རྟོགས་པ་མཐོང་བའི་ལམ་ཐོབ་པར་འགྱུར་།",
            "ཇི་ལྟར་ན་བཟོད་པའི་སྐབས་སུ་སེམས་ལས་གཞན་པའི་",
            "གཟུང་བའམ་ཕྱི་དོན་མེད་པར་ནི་བློས་རིག་།",
            "དེ་ནས་གཟུང་བ་མེད་ན་དེ་ལ་འཛིན་པའི་སེམས་ཀྱང་",
            "མེད་དེ་གཟུང་བ་དང་འཛིན་པ་ནི་ཕན་ཚུན་ལྟོས་པས་།",
            "གཟུང་བ་མེད་ན་འཛིན་པའང་མེད་པ་ཉིད་དུ་",
            "རྟོགས་པ་ནི་ཆོས་མཆོག་དེ་མ་ཐག་པའི་ཏིང་ངེ་འཛིན་ནོ།།",
            "དེའི་རྗེས་ཐོག་དེ་ཉིད་དུ་བློ་དང་ལྡན་པས་",
            "གཟུང་འཛིན་གཉིས་པོ་རང་བཞིན་མེད་པར་རིག་ནས་",
            "རྣམ་པར་མི་རྟོག་པའི་ཡེ་ཤེས་མངོན་དུ་གྱུར་ཏེ་",
            ""
        ],
        [
            "གཟུང་བ་དང་འཛིན་པའི་གཉིས་ཆོས་ཀྱི་",
            "མཚན་མ་དེ་དང་མི་ལྡན་པའི་ཆོས་ཀྱི་དབྱིངས་ལ་",
            "མངོན་སུམ་དུ་སོ་སོ་རང་རིག་པས་གནས་ཏེ་",
            "མཐོང་བས་སྤང་བར་བྱ་བའི་ཉོན་མོངས་དང་",
            "ཤེས་བྱའི་སྒྲིབ་པ་སྤངས་སོ།།",
            "དེ་ནས་སྒོམ་པའི་ལམ་ལ་ནི། ",
            "བློ་དང་ལྡན་པས་རྣམ་པར་མི་རྟོག་པའི་",
            "ཡེ་ཤེས་ཀྱི་སྟོབས་ས་གཉིས་པ་ནས་",
            "བཅུ་པའི་བར་དུ་རྟག་ཏུ་ཕྱི་ནང་གི་ཆོས་ཐམས་ཅད་",
            "ཀུན་ལའང་ཀུན་ནས་ཀུན་ཏུ་མཉམ་པར་སོང་བ་སྟེ་",
            "གཟུང་བ་དང་འཛིན་པའི་དངོས་པོ་མི་རྟོག་པར་",
            "གཉིས་སུ་མེད་པར་མཉམ་པར་སོང་བ་ཡིས། ",
            "བྱང་སེམས་དེ་ཡི་རྒྱུད་དམ་ཀུན་གཞི་རྣམ་ཤེས་གཞན་དབང་གི་",
            "མཚན་ཉིད་ཅན་དེ་ལ་བརྟེན་པའི་ཉོན་མོངས་པའི་སྒྲིབ་པ་དང༌། ",
            "ཤེས་བྱའི་སྒྲིབ་པ་གཟུང་འཛིན་གྱི་བག་ཆགས་ཀྱི་ཉེས་པའི་",
            "ཚོགས་གང་ཞིག་ཐོག་མ་མེད་པའི་དུས་ནས་བསགས་ཤིང་",
            "ཤེས་པ་དང་སྤང་བར་བྱ་དཀའ་བ་ནགས་ཚང་ཚིང་གི་ཁྲོད་སྟུག་པོ་ལྟ་བུ་དག ",
            "དཔེར་ན་དུག་གི་སྨན་ཆེན་པོ་ཐིགས་པ་འགའ་ཙམ་",
            "དུག་གི་བུམ་པར་བླུགས་ན་",
            "དུག་ཐམས་ཅད་སྨན་དུ་འགྱུར་བ་དང༌། ",
            "དྲི་བསྣམས་པ་དང་ཁར་མྱང་བ་ཙམ་གྱིས་དུག་ཐམས་ཅད་སེལ་བར་བྱེད་པ་ཡིན་པས། ",
            "ཇི་ལྟར་དུག་སྨན་ཆེན་པོས་དུག་སེལ་བ་བཞིན་དུ་",
            "རྣམ་པར་མི་རྟོག་པའི་ཡེ་ཤེས་སྒོམ་ལམ་གྱིས་",
            "སྤང་བྱའི་སྒྲིབ་པ་ཕྲ་མོ་དུག་དང་འདྲ་བ་རྣམས་",
            "རྩད་ནས་སེལ་བར་བྱེད་ཅིང༌། ",
            "སངས་རྒྱས་ཀྱི་སའི་མི་རྟོག་ཡེ་ཤེས་ཆེན་པོ་མངོན་དུ་བྱེད་པ་ཡིན་ནོ།།",
            "སྒོ་གསུམ་གྱི་ཉེར་སྤྱོད་མཐའ་དག་གཏན་དུ་",
            "བསྡམ་ཐུབ་པ་སངས་རྒྱས་རྣམས་ཀྱིས་གསུངས་པའི་",
            "དམ་པའི་ཆོས་མདོ་སྡེ་སོགས་",
            "ཡན་ལག་བཅུ་གཉིས་དང་ལྡན་པ་ནི་",
            "ཐོག་མཐའ་བར་གསུམ་དུ་དགེ་བའི་ཕྱིར། ",
            "ལེགས་པར་རྣམ་པར་བཞག་པ་ཐམས་ཅད་ཀྱི་",
            "བསྟན་བྱའི་དོན་གྱི་རྩ་བ་མཐར་ཐུག་པ་ཆོས་ཀྱི་",
            "དབྱིངས་ལ་བློ་གྲོས་སམ་ཤེས་རབ་བཞག་པ་ནི། ",
            "མདོ་སྡེ་ཐམས་ཅད་ཀྱི་དོན་དེ་གཅིག་ལ་བསྡུས་ནས་",
            "དམིགས་པར་བྱེད་པས་རྩ་བའི་སེམས་ཞེས་ཀྱང་བྱའོ།།",
            "དེས་དེ་ལྟར་མཉམ་བཞག་ཏུ་ཆོས་ཀྱི་དབྱིངས་ལ་",
            "སེམས་པའི་དྲན་པའི་རྒྱུད་གོང་ནས་",
            "ཁྱད་པར་དུ་འགྲོ་ཞིང་",
            ""
        ],
        [
            "རྗེས་ཐོབ་ཏུ་རང་གི་སེམས་ཀྱི་རྟོག་པ་ཙམ་ལས་",
            "གཞན་པའི་ཆོས་མེད་པར་སེམས་ཙམ་དུ་རིག་ཅིང༌། ",
            "སེམས་དེ་ཡང་རང་བཞིན་མེད་པར་རིག་པའི་བརྟན་པ་",
            "བྱང་ཆུབ་སེམས་དཔའ་དེ་དག་རིང་པོར་མི་ཐོགས་པར་",
            "མྱུར་དུ་སྟོབས་དང་མི་འཇིགས་པ་སོགས་འབྲས་ཆོས་ཀྱི་",
            "ཡོན་ཏན་རྒྱ་མཚོའི་ཕ་རོལ་དུ་འགྲོ་ཞིང་",
            "སངས་རྒྱས་པར་འགྱུར་རོ་ཞེས་པས་མི་སློབ་པ་བསྟན་པའོ།།",
            "འདིར་དཔེ་ཕལ་ཆེར་དུ་དྲན་རྒྱུ་ཞེས་པ་དཔེ་མ་དག་པ་།",
            "བློ་བརྟན་འགྲེལ་ཆེན་དང་ཐེག་བསྡུས་སྐབས་",
            "འདི་ལུང་དྲངས་པར་ཡང་དྲན་རྒྱུད་ཅེས་ཡོད་པའི་ཕྱིར་རོ། །",
            "ཐེག་པ་ཆེན་པོ་མདོ་སྡེའི་རྒྱན་ལས་དེ་ཁོ་ན་",
            "ཉིད་ཀྱི་ལེའུ་སྟེ་བདུན་པ་རྣམ་པར་བཤད་པའོ།།།། ",
            "རྟོགས་བྱ་དེ་ཁོ་ན་ཉིད་བཤད་པའི་རྗེས་སུ་གཞན་སྨིན་པར་",
            "བྱེད་པའི་ཡོན་ཏན་ཁྱད་པར་ཅན་བསྒྲུབ་པ་མཐུའི་ལེའུ་བཤད་པ་།",
            "མཐུའི་ངོ་བོ་དང༌། ",
            "རྒྱུ་དང༌། ",
            "འབྲས་བུ་དང༌། ",
            "བྱེད་ལས་དང༌། ",
            "ལྡན་པ་དང༌། ",
            "འཇུག་པའམ་དབྱེ་བ་དྲུག་དང༌། ",
            "མཐུའི་ཡོན་ཏན་གྱི་ཆེ་བ་བསྟན་པ་བཅས་བདུན་ལས། ",
            "དང་པོ་མཐུའི་ངོ་བོ་ནི། ",
            "སྐྱེ་དང་ངག་སེམས་དགེ་དང་མི་དགེ་བསྐྱེད།།",
            ""
        ],
        [
            "དེ་ཡི་གནས་དང་འབྱུང་བ་མངོན་སུམ་གང༌། ། ཤེས་པ་ཀུན་འགྲོ་རབ་ཏུ་དབྱེ་བཅས་ལ།། ",
            "ཐོགས་མེད་བརྟན་པ་ཐོབ་པའི་མཐུ་ཡིན་ནོ།། ",
            "ཞེས་པས་བསྟན་།",
            "སྐྱེ་དང་ཞེས་པས་འཆི་བ་ཤུགས་ཀྱིས་",
            "བསྡུས་ཏེ་སེམས་ཅན་རྣམས་འདི་ནས་",
            "ཤི་འཕོས་ཏེ་གང་དུ་སྐྱེ་བ་མྱ་ངན་ལས་",
            "མ་འདས་པའི་བར་དུ་ཇི་ཙམ་འབྱུང་བ་",
            "ཤེས་པ་ནི་ལྷ་ཡི་མིག་གིས་",
            "འཆི་འཕོ་སྐྱེ་ཤེས་ཀྱི་མངོན་ཤེས་སོ།།",
            "ངག་ཅེས་པས་སེམས་ཅན་ཐམས་ཅད་ཀྱི་",
            "སྒྲ་སྐད་ཐམས་ཅད་ཤེས་པ་",
            "ལྷའི་རྣ་བའི་མངོན་ཤེས་སོ།།",
            ""
        ],
        [
            "སེམས་ཞེས་པས་སེམས་ཅན་གྱི་",
            "སེམས་ཀྱི་སྤྱོད་པ་བརྒྱད་ཁྲི་བཞི་སྟོང་སོགས་",
            "ཤེས་པ་ཕ་རོལ་སེམས་ཤེས་ཀྱི་མངོན་ཤེས་སོ།།",
            "དགེ་དང་མི་དགེ་བསྐྱེད་ཅེས་པ་",
            "སྔོན་གནས་ཤེས་པའི་མངོན་ཤེས་།",
            "སེམས་ཅན་རྣམས་ཀྱིས་འཁོར་བ་",
            "ཐོག་མ་མེད་པ་ནས་དགེ་བ་དང་",
            "མི་དགེ་བ་བྱས་པའམ་བསྐྱེད་པའི་",
            "བག་ཆགས་གང་དང་ལྡན་པས་",
            "མཚོན་ནས་སྔོན་གྱི་ཚེ་རབས་",
            "རྣམས་སུ་གང་དུ་སྐྱེས་པ་དང༌། ",
            "ལས་ཅི་བསགས་པ། ",
            "བདེ་སྡུག་ཅི་མྱོང་བ། ",
            "ཚེ་ཇི་ཙམ་ཐུབ་པ་སོགས་ཤེས་པའོ།།",
            "དེའི་གནས་ཞེས་པས་སངས་རྒྱས་དང་",
            "བྱང་ཆུབ་སེམས་དཔའ་དང་ཉན་རང་རྣམས་དང་",
            "སེམས་ཅན་རྣམས་གང་དུ་གནས་པའི་",
            "འཇིག་རྟེན་གྱི་ཁམས་ནི་དེ་ཡི་གནས་ཡིན་།",
            "སངས་རྒྱས་ལ་མཆོད་པ་དང་",
            "སེམས་ཅན་ལ་ཕན་གདགས་པའི་ཕྱིར་",
            "དེ་དང་དེའི་གནས་སུ་ཐོགས་པ་མེད་པར་",
            "འགྲོ་བ་སོགས་ནི་རྫུ་འཕྲུལ་གྱི་མངོན་ཤེས་སོ།།",
            "འབྱུང་བ་ཞེས་པ་ཐབས་གང་གིས་",
            "འཁོར་བ་ལས་ངེས་པར་འབྱུང་བ་",
            "ཟག་ཟད་ཀྱི་མངོན་ཤེས་སོ།།",
            ""
        ],
        [
            "དེ་ལྟར་མངོན་པར་ཤེས་པ་དྲུག་པོ་དེ་དག་ལག་མཐིལ་དུ་",
            "སྐྱུ་རུ་རློན་པ་བཞག་པ་བཞིན་དུ་མངོན་སུམ་དུ་གྱུར་པ་གང་ཡིན་པ་",
            "ཞེས་པ་མངོན་ཤེས་དྲུག་པོ་ལ་དབང་འབྱོར་བའི་",
            "མཐུ་མངོན་སུམ་དུ་གྱུར་པ་ཐོབ་པའོ།།",
            "བྱང་ཆུབ་སེམས་དཔའི་མངོན་པར་ཤེས་པ་ནི་",
            "འཇིག་རྟེན་པའི་དྲང་སྲོང་དང་ཉན་རང་གི་",
            "མངོན་ཤེས་རྣམས་ལས་ཁྱད་པར་འཕགས་།",
            "གང་གི་ཕྱིར་ན་ཕྱོགས་བཅུའི་འཇིག་རྟེན་གྱི་ཁམས་ཀུན་ཏུ་",
            "འགྲོ་བ་དང་དུས་ཐམས་ཅད་དུ་ཡང་འགྲོ་བ་དང༌། ",
            "མངོན་ཤེས་དྲུག་པོ་དེ་དག་རེ་རེ་ལ་ཡང་དུ་",
            "མ་སྤེལ་བའི་རབ་ཏུ་དབྱེ་བ་ཚད་མེད་པ་དང་བཅས་པ་།",
            "ཐོགས་པ་མེད་པར་མངོན་དུ་འཇུག་པ་ནི་",
            "མངོན་ཤེས་ཀྱི་ཚུལ་ལ་རང་དབང་ངམ་བརྟན་པ་ཐོབ་པའི་",
            "བྱང་ཆུབ་སེམས་དཔའི་མཐུ་ཡི་ཁྱད་པར་ཡིན་ནོ་",
            "ཞེས་མངོན་ཤེས་ཀྱི་རང་བཞིན་ནམ་ངོ་བོ་བསྟན་ནས",
            "གཉིས་པ་མངོན་ཤེས་དེ་ཡི་རྒྱུ་བཤད་པ་ནི། ",
            "བསམ་གཏན་བཞི་པ་ཤིན་ཏུ་དག་ཐོབ་ནས།། ",
            "མི་རྟོག་ཡེ་ཤེས་ཡོངས་སུ་བཟུང་བ་དང༌། །",
            " ཇི་ལྟར་རྣམ་གནས་ཡིད་ལ་བྱེད་པ་ལས། །",
            " མཐུ་སྒྲུབ་པ་ཡི་དམ་པ་ཐོབ་པར་འགྱུར།།",
            ""
        ],
        [
            "ཞེས་རྣམ་གྲངས་གསུམ་།",
            "ས་གང་ལ་བརྟེན་པ་ནི་བསམ་གཏན་བཞི་པའི་",
            "ཏིང་འཛིན་སྲེད་ལྟ་ང་རྒྱལ་ཐེ་ཚོམ་གྱི་",
            "ཤས་ཆེ་བའི་ཉེས་པ་མེད་པ་དང༌། ",
            "ཐོད་རྒལ་དང་ལུགས་འབྱུང་ལྡོག་གི་",
            "སྙོམས་འཇུག་ལ་དབང་ཐོབ་པས་",
            "ཅི་འདོད་བཞིན་ལས་སུ་རུང་བས་",
            "ཤིན་ཏུ་དག་པ་ཐོབ་ནས་སོ།།",
            "གྲོགས་རྣམ་པར་མི་རྟོག་པའི་ཡེ་ཤེས་ཀྱིས་",
            "ཡོངས་སུ་ཟིན་པའམ་བཟུང་བ་དང༌། ",
            "དེ་ལྟར་སྒྲུབ་ཚུལ་མངོན་ཤེས་སོ་སོའི་",
            "རྣམ་གནས་སམ་མངོན་ཤེས་དེ་དང་",
            "དེ་ཐོབ་པར་བྱེད་པའི་མཚན་མ་རྣམ་པར་",
            "བཞག་པར་ཚུལ་བཞིན་ཡིད་ལ་བྱེད་པ་ལས་སོ།།",
            "རྣམ་གནས་ནི་མདོ་ལས་མིག་གི་",
            "མངོན་ཤེས་ཐོབ་པར་འདོད་པས་",
            "ཕྱོགས་ཐམས་ཅད་སྣང་བས་ཁྱབ་ཅིང་",
            "གཟུགས་ཐམས་ཅད་མ་སྒྲིབ་པར་མཐོང་བ་དང༌། ",
            "རྫུ་འཕྲུལ་གྱི་མངོན་ཤེས་འདོད་པས་",
            "ལུས་ཡང་བ་དང་འདོད་དགུར་བསྒྱུར་བ། ",
            "རྣ་བའི་མངོན་ཤེས་འདོད་པས་",
            "སྒྲའི་བྱེ་བྲག་དུ་མ་ལ་སེམས་གཏད་དེ་",
            "སྒྲ་ཐམས་ཅད་མངོན་དུ་གྱུར་པ། ",
            "སེམས་ཤེས་ཀྱིས་གཞན་གྱི་སེམས་ཀྱི་",
            "གནས་དུ་མ་ལ་དམིགས་ཏེ་སེམས་ཀྱི་",
            "སྤྱོད་པ་ཐམས་ཅད་མངོན་དུ་གྱུར་པ། ",
            "དེ་བཞིན་སྔོན་གྱི་གནས་སྐབས་དང་",
            "བདེན་པ་དང་རྣམ་པར་ཐར་པ་ལ་",
            "དམིགས་ཤིང་དེ་ལྟར་སོ་སོའི་",
            "རྣམ་གནས་ལ་མོས་ཤིང་ཡིད་ལ་བྱེད་པའོ།།",
            "དེ་ལས་མངོན་པར་ཤེས་པ་དྲུག་གི་",
            "མཐུ་གྲུབ་པའི་དམ་པ་བྱང་ཆུབ་སེམས་དཔའི་",
            "མངོན་ཤེས་ཁྱད་པར་ཅན་འགྲུབ་སྟེ་",
            "མི་རྟོག་ཡེ་ཤེས་ཀྱིས་ཟིན་པ་སོགས་ཀྱིས་སོ།།",
            ""
        ],
        [
            "གསུམ་པ་མངོན་ཤེས་གྲུབ་པའི་འབྲས་བུ་ནི། ",
            "གང་གིས་འཕགས་དང་ལྷ་དང་ཚངས་པ་ཡི། །",
            " གནས་པ་དཔེ་མེད་རྒྱ་ཆས་རྟག་ཏུ་གནས། །",
            " ཕྱོགས་སུ་དེ་སོང་སངས་རྒྱས་སེམས་ཅན་རྣམས། །",
            " ཡང་དག་མཆོད་བྱེད་རྣམ་པར་དག་པ་བསྐྱེད།། ",
            "ཞེས་པས་བསྟན་།",
            "གང་གིས་འཕགས་པའི་གནས་པ་རྣམ་ཐར་སྒོ་གསུམ་དང་",
            "གཞན་ཡང་བདེན་པ་བཞི་དང་ས་དང་ཕར་ཕྱིན་གྱི་གནས་པས་གནས་།",
            "དེ་ལས་ཁྱད་པར་དུ་སྟོང་པ་ཉིད་དང་འགོག་སྙོམས་ལ་གནས་པ་དང༌། ",
            "ལྷ་ཡི་གནས་པ་བསམ་གཏན་བཞི་དང་གཟུགས་མེད་པའི་",
            "སྙོམས་འཇུག་བཞིས་གནས་ལ་ཁྱད་པར་དུ་བསམ་གཏན་བཞི་པས་སོ།།",
            "ཚངས་པ་ཡི་གནས་པ་ཚད་མེད་པ་བཞི་ཡི་ཏིང་འཛིན་ལས་",
            "ཁྱད་པར་དུ་སྙིང་རྗེའི་གནས་པས་གནས་སོ།།",
            ""
        ],
        [
            "བྱང་ཆུབ་སེམས་དཔའི་གནས་པ་ནི་དཔེ་མེད་ཅིང་",
            "རྒྱ་ཆེས་རྟག་ཏུ་གནས་པས་གནས་པ་ཁྱད་འཕགས་དང་",
            "ཕྱོགས་བཅུ་རྣམས་སུ་མངོན་ཤེས་ཀྱི་མཐུས་བྱང་སེམས་དེ་སོང་ནས་",
            "སངས་རྒྱས་རྣམས་ལ་ཡང་དག་པར་མཆོད་པ་བྱེད་པ་དང༌། ",
            "སེམས་ཅན་རྣམས་རྫུ་འཕྲུལ་སོགས་ཀྱིས་འདུན་པར་བྱས་ཏེ་",
            "དེ་དག་གི་རྒྱུད་ལ་དགེ་བའི་རྩ་བ་རྣམ་པར་དག་པ་",
            "བསྐྱེད་པ་གསུམ་གྱིས་ཉན་རང་སོགས་ཀྱི་",
            "མངོན་པར་ཤེས་པའི་འབྲས་བུ་ལས་ཁྱད་པར་འཕགས་སོ།། ",
            "བཞི་པ་མངོན་ཤེས་ཀྱི་བྱེད་ལས་ནི། ",
            "ཆགས་དང་འཇིག་བཅས་སེམས་ཅན་བཅས་པ་ཡི། །",
            " འཇིག་རྟེན་ཁམས་ཀུན་སྒྱུ་མ་ལྟ་བུར་མཐོང༌།། ",
            "དབང་ལྡན་ཇི་ལྟར་འདོད་བཞིན་དེ་དག་དང༌། །",
            " རྣམ་བཅས་སྣ་ཚོགས་དག་ཀྱང་ཡང་དག་སྟོན།། ",
            "འོད་ཟེར་བཏང་བས་ཤིན་ཏུ་སྡུག་བསྔལ་བའི། །",
            " ངན་སོང་བ་དག་མཐོ་རིས་འགྲོ་བར་བྱེད།།",
            ""
        ],
        [
            "བདུད་གནས་གཞལ་མེད་ཁང་མཐོ་མཛེས་པ་དག །",
            " བདུད་བཅས་ཀུན་ཏུ་བསྐྱོད་ཅིང་སྐྲག་པར་བྱེད།། ",
            "དེ་ནི་མཆོག་ཚོགས་ནང་དུ་ཏིང་ངེ་འཛིན། །",
            " དཔག་མེད་རྣམ་པར་རོལ་བ་ཀུན་སྟོན་ཞིང༌།། ",
            "བཟོ་དང་སྐྱེ་དང་མཆོག་གི་སྤྲུལ་བ་ཡིས། །",
            " སེམས་ཅན་རྣམས་ཀྱི་དོན་དུ་དུས་ཀུན་གནས། །",
            " ཡེ་ཤེས་དག་ལ་དབང་ཕྱིར་ཞིང་རྣམས་ནི། །",
            " ཇི་ལྟར་འདོད་བཞིན་བསྟན་ཕྱིར་དག་པ་འཐོབ།། ",
            "སངས་རྒྱས་མཚན་མི་གྲགས་པར་སངས་རྒྱས་མཚན། །",
            " ཡང་དག་བསྒྲགས་པས་དེ་དག་ཁམས་གཞན་འབྱེད།། ",
            "ཞེས་པས་བསྟན་།",
            "མིག་གི་མངོན་ཤེས་ཀྱིས་མཐོང་བའི་ལས་ནི། ",
            "སྣོད་ཀྱི་འཇིག་རྟེན་སྐྱེས་ཏེ་",
            ""
        ],
        [
            "ཆགས་པ་དང༌། ",
            "མཐར་འཇིག་པ་དང་བཅས་པའི་གནས་དེར་སེམས་ཅན་",
            "ཅི་ཙམ་ཡོད་པ་དང་བཅས་པའི་ཕྱོགས་བཅུའི་འཇིག་རྟེན་གྱི་",
            "ཁམས་ཀུན་རང་བཞིན་མེད་པ་སྒྱུ་མ་སྨིག་རྒྱུ་",
            "རྨི་ལམ་ལ་སོགས་པ་ལྟ་བུར་མཐོང་ངོ༌།།",
            "རྫུ་འཕྲུལ་སྟོན་པའི་ལས་ནི། ",
            "མངོན་པར་ཤེས་པ་དྲུག་ལ་ཅི་འདོད་པར་དབང་ཐོབ་པ་དང་",
            "ལྡན་པའམ་དབང་བཅུ་དང་ལྡན་པའི་བྱང་སེམས་དེ་ནི་",
            "སེམས་ཅན་རྣམས་གང་གིས་འདུལ་བའི་ཐབས། ",
            "གང་གིས་ཇི་ལྟར་འདོད་པ་བཞིན་དུའམ། ",
            "གཞན་སེམས་ཅན་རྣམས་ཀྱིས་ཇི་ལྟར་འདོད་པ་མོས་པ་",
            "བཞིན་དུ་དེ་དང་དེ་དག་སྟོན་པ་དང༌། ",
            "འབར་བ་དང༌། ",
            "འཕུར་བ། ",
            "ས་གཡོ་བ། ",
            "སྟོང་གསུམ་ཡུངས་འབྲུར་འཛུད་པ་སོགས་",
            "སྤྱོད་ལམ་སྣ་ཚོགས་པ་མངོན་དུ་སྣང་བའམ་རྣམ་པ་དང་",
            "བཅས་པ་གཅིག་ཏུ་ངེས་པ་མེད་པ་",
            "རྣམ་པ་སྣ་ཚོགས་དག་ཀྱང་ཡང་དག་པར་སྟོན་ནོ།།",
            "ཡང་ཕྱོགས་རྣམས་སུ་འོད་ཟེར་བཏང་བས་",
            "འོད་དེས་རེག་པའི་མོད་ལ་",
            "ཤིན་ཏུ་སྡུག་བསྔལ་བའི་ངན་པར་སོང་བ་དམྱལ་བ་",
            "ཡི་དྭགས་དུད་འགྲོ་དག་གི་སྡུག་བསྔལ་ཞི་ཞིང་",
            "དད་པ་ཐོབ་པའི་མོད་ལ་",
            "གནས་དེ་ནས་འཕོས་ཏེ་",
            ""
        ],
        [
            "མཐོ་རིས་ལྷ་དང་མིའི་གནས་སུ་འགྲོ་བར་བྱེད་དོ།།",
            "འོད་ཟེར་དེས་བདུད་ཀྱི་",
            "གནས་གཞལ་མེད་ཁང་བརྩེགས་མ་མཐོ་ཞིང་",
            "རིན་པོ་ཆེའི་བཀོད་པ་དུ་མས་མཛེས་པ་དང༌། ",
            "དེར་གནས་པའི་བདུད་འཁོར་དང་",
            "བཅས་བསྐྱོད་ཅིང་སྐྲག་པར་བྱེད་ལ་",
            "བདུད་ཀྱི་ལས་བྱེད་པའི་སྤ་བཀོང་བར་མཛད་དོ།།",
            "རྣམ་པར་རོལ་བའི་ལས་ནི་",
            "བྱང་ཆུབ་སེམས་དཔའ་མཐུ་ཐོབ་པ་དེ་ནི་",
            "མཆོག་གི་ཚོགས་འདུས་པ་དེ་བཞིན་གཤེགས་པ་དང་",
            "བྱང་ཆུབ་སེམས་དཔའ་གཙོ་བོ་རྣམས་འདུས་པའི་",
            "ནང་དུ་དཔའ་བར་འགྲོ་བ་དང༌། ",
            "སྒྱུ་མ་ལྟ་བུ་དང༌། ",
            "ནམ་མཁའ་མཛོད་ལ་སོགས་པའི་",
            "ཏིང་ངེ་འཛིན་དཔག་ཏུ་མེད་པ་ལ་སྙོམས་པར་ཞུགས་ཏེ",
            "དཔག་ཏུ་མེད་པའི་རྣམ་པར་རོལ་པ་སྣ་ཚོགས་ཀུན་ནས་",
            "སྟོན་པ་ནི་མདོ་རྣམས་ལས་",
            "འཇམ་དཔལ་དང་སྤྱན་རས་གཟིགས་ལ་སོགས་པའི་",
            "ཏིང་ངེ་འཛིན་གྱི་རྣམ་རོལ་བསྟན་པ་ཇི་སྐད་བསྟན་པ་ལྟ་བུའོ།།",
            "སྤྲུལ་བའི་ལས་ནི། ",
            "བཟོ་དང་སྐྱེ་བ་མཆོག་གི་སྤྲུལ་པ་ཡིས་",
            "ཕྱོགས་བཅུའི་སེམས་ཅན་རྣམས་ཀྱི་དོན་དུ་",
            "དུས་ཉི་ཚེ་བ་མིན་པར་དུས་ཀུན་ཏུ་གནས་སོ།།",
            ""
        ],
        [
            "དེ་ལ་བཟོ་སྤྲུལ་སྐུ་དྲི་ཟ་རབ་དགའ་འདུལ་ཕྱིར་",
            "དྲི་ཟ་པི་ཝང་ལེན་པར་སྤྲུལ་པ་ལྟ་བུ་སོགས་སོ།།",
            "སྐྱེ་བ་སྤྲུལ་སྐུ་ནི་བརྒྱ་བྱིན་སོགས་ལྷ་དང་དེས་མཚོན་ནས་",
            "གནོད་སྦྱིན་དང་བྱོལ་སོང་ལ་སོགས་དེ་དང་",
            "དེའི་རིས་སུ་སྐྱེ་བ་བཞེས་པའི་ཚུལ་གྱིས་སེམས་ཅན་",
            "དེ་དག་གི་ལུས་འདྲ་བར་སྟོན་པའོ།།",
            "མཆོག་གི་སྤྲུལ་སྐུ་ནི་དགའ་ལྡན་ནས་འཕོ་བ་སོགས་ནས་",
            "མངོན་པར་སངས་རྒྱས་ཤིང་མྱང་ངན་ལས་འདས་པར་",
            "སྟོན་པའི་སངས་རྒྱས་མཆོག་གི་སྤྲུལ་སྐུ་སྟོན་པའོ།།",
            "བཟོ་སྤྲུལ་སྐུ་ལ་བློ་བརྟན་འགྲེལ་པར་ལས་སྤྲུལ་སྐུ་",
            "ཞེས་གསུངས་ཏེ་",
            "དེ་ནི་བཟོ་གནས་བྱེད་དང༌། ",
            "རྫ་མཁན་དང༌། ",
            "པི་ཝ་མཁན་སོགས་སུ་སྤྲུལ་ནས་",
            "བཟོའི་གནས་རྣམ་པ་སྣ་ཚོགས་སྤྲུལ་ཏེ་",
            ""
        ],
        [
            "བྱས་པས་སེམས་ཅན་ལ་ཕན་འདོགས་པ་ལ་ཡང་།",
            "མངོན་པར་ཤེས་པའི་ལས་དྲུག་ཅེས་འགྲེལ་ཆེན་དུ་གསུངས་།",
            "མཐོང་བའི་ལས། ",
            "སྟོན་པའི་ལས། ",
            "འོད་ཟེར་གྱི་ལས་ངན་སོང་འདྲེན་པ་དང་",
            "བདུད་སྤ་བཀོང་བ་གཉིས། ",
            "རྣམ་པར་རོལ་བའི་ལས། ",
            "སྤྲུལ་བའི་ལས་དྲུག་ཏུ་།",
            "ཡང་མངོན་ཤེས་དྲུག་དང་ལྡན་པའི་བྱང་སེམས་རྣམས་ཀྱིས་",
            "སངས་རྒྱས་ཀྱི་ཞིང་ཡོངས་སུ་དག་པར་བྱེད་པ་ནི། ",
            "དབང་བཅུ་དང་ལྡན་པ་རྣམས་ཡེ་ཤེས་དག་ལ་དབང་བའི་ཕྱིར་",
            "སངས་རྒྱས་ཀྱི་ཞིང་ཤེལ་དང་གསེར་ལ་སོགས་ཀྱི་",
            "ཁ་དོག་སྣ་ཚོགས་ཇི་ལྟར་འདོད་པ་དང༌། ",
            "དེ་བཞིན་དབྱིབས་དང་བཀོད་པ་ཐ་གྲུ་སོགས་",
            "གདུལ་བྱ་རྣམས་ཀྱིས་ཇི་ལྟར་འདོད་པ་བཞིན་བསྟན་ནུས་པའི་ཕྱིར། ",
            "ཞིང་ཡོངས་སུ་དག་པ་དེ་ལྟ་བུ་ཐོབ་པ་ནི་",
            "སྣོད་རྣམ་པར་དག་པའོ་ཞེས་།",
            "འཇིག་རྟེན་གྱི་ཁམས་གང་ན་སངས་རྒྱས་ཀྱི་མཚན་དང་",
            "ཆོས་དང་དགེ་འདུན་གྱི་སྒྲ་མི་གྲགས་པར་སངས་རྒྱས་ཀྱི་མཚན་དང༌། ",
            "ཆོས་དང་དགེ་འདུན་གྱི་མཚན་ནམ་",
            "སྒྲ་ཡང་དག་པར་བསྒྲགས་པས་",
            "དེ་དག་དད་པ་སྐྱེས་ནས་སངས་རྒྱས་ཀྱི་",
            "ཞིང་ཁམས་གཞན་དཀོན་མཆོག་གསུམ་ཡོད་པར་འབྱེད་དོ།།",
            ""
        ],
        [
            "འདི་བཅུད་ཀྱི་སེམས་ཅན་རྣམ་པར་དག་པར་སྦྱང་བར་།",
            "དེ་དག་གིས་ལས་བཤད་།",
            "ལྔ་པ་མངོན་ཤེས་དེ་ཡོན་ཏན་དང་ལྡན་པར་བསྟན་པ་ནི། ",
            "འདབ་གཤོག་ཀུན་ཏུ་རྒྱས་པའི་བྱ་བཞིན་དུ། །",
            " སེམས་ཅན་སྨིན་པར་བྱེད་པར་ནུས་པ་ཉིད། །",
            " སངས་རྒྱས་ལས་ནི་ཤིན་ཏུ་བསྔགས་པ་འཐོབ།། ",
            "སྐྱེ་དགུ་རྣམས་ལ་ཚིག་གཟུང་འོས་པར་འགྱུར།། ",
            "ཞེས་གསུམ་ཡོད་།",
            "སེམས་ཅན་སྨིན་པར་བྱེད་ནུས་པ་དང་ལྡན་པ་དང༌། ",
            "རབ་ཏུ་བསྔགས་པ་དང་ལྡན་པ་དང༌། ",
            "ཚིག་གཟུང་བར་འོས་པ་དང་ལྡན་པ་ནི། ",
            "ཇི་ལྟར་འདབ་གཤོག་ཀུན་ཏུ་རྫོགས་པར་རྒྱས་པའི་",
            "བྱ་རྣམས་ནམ་མཁའ་ལ་",
            "དགའ་མགུར་དཀའ་བ་མེད་པར་འགྲོ་ནུས་པ་བཞིན་དུ། ",
            "མངོན་ཤེས་དྲུག་ཐོབ་པའི་བྱང་ཆུབ་སེམས་དཔའ་རྣམས་ནི་",
            "ཚེགས་མེད་པར་སེམས་ཅན་རྣམས་བསྡུ་བ་བཞིས་བསྡུས་ནས་",
            ""
        ],
        null,
        [
            "གཟུགས་ཅན་གཟུགས་ལ་ལྟ་བའི་རྣམ་ཐར། ",
            "དེ་བཞིན་གཟུགས་མེད་གཟུགས་ལ་ལྟ་བ། ",
            "བཟང་པོའམ་སྡུག་པའི་རྣམ་ཐར་གསུམ་དང༌། ",
            "ནམ་མཁའ་མཐའ་ཡས་སོགས་ཀྱི་",
            "གཟུགས་མེད་པའི་རྣམ་ཐར་བཞི་དང༌། ",
            "འགོག་པའི་སྙོམས་འཇུག་གི་",
            "རྣམ་ཐར་བཅས་རྣམ་པ་བརྒྱད་ནི་སྡེ་ཚན་གསུམ་པའོ།།",
            "དེ་བཞིན་ཟིལ་གྱིས་གནོན་པའི་སྐྱེ་མཆེད་བརྒྱད་ནི་",
            "ནང་གཟུགས་སུ་འདུ་ཤེས་པས་ཕྱི་རོལ་གྱི་གཟུགས་ཆུང་བ་",
            "ཁ་དོག་བཟང་ངན་གྱ་ནོམ་རྣམས་ཟིལ་གྱིས་གནོན་པ། ",
            "དེ་བཞིན་གཟུགས་ཆེན་པོ་ཟིལ་གནོན་དང༌། ",
            "ནང་གཟུགས་མེད་པར་འདུ་ཤེས་པས་ཕ་རོལ་གྱི་",
            "གཟུགས་ཆུང་ངུ་ཆེན་པོ་ཟིལ་གནོན་གཉིས་ཏེ་བཞི། ",
            "སྔོ་སེར་དཀར་དམར་ཟིལ་གནོན་བཞི་སྟེ་བརྒྱད་དོ།།",
            "འདི་ནི་སྡེ་ཚན་བཞི་པའོ།།",
            "ཟད་པར་གྱི་སྐྱེ་མཆེད་བཅུ་ནི། ",
            "ས་ཆུ་མེ་རླུང༌། ",
            "སྔོ་སེར་དཀར་དམར་བརྒྱད་དང༌། ",
            "ནམ་མཁའ་མཐའ་ཡས་དང༌། ",
            "རྣམ་ཤེས་མཐའ་ཡས་བཅས་བཅུ་སྟེ་སྡེ་ཚན་ལྔ་པའོ།།",
            "རྣམ་ཐར་དང་ཟད་པར་ཟིལ་གནོན་འདི་དག་ཏིང་ངེ་འཛིན་གྱིས་",
            "སྤྲུལ་པ་ལེགས་པར་འབྱོང་བའི་ལམ་ཡིན་།",
            "རྣམ་ཐར་གྱིས་དང་པོར་།",
            ""
        ],
        [
            "ཟིལ་གནོན་གྱིས་།",
            "ཟད་པར་གྱིས་ཆེས་ཆེར་གྲུབ་པ་ཡིན་པས་",
            "འདི་ཐམས་ཅད་མཐུའི་དབྱེ་བ་ཡིན་ནོ།།",
            "གཞན་ཡང་ཐེག་པ་ཆེན་པོའི་",
            "ཏིང་ངེ་འཛིན་དཔའ་བར་འགྲོ་བ་དང་",
            "སྒྱུ་མ་ལྟ་བུའི་ནམ་མཁའ་མཛོད་ལ་སོགས་པ་",
            "དཔག་ཏུ་མེད་པ་རྣམས་ཀྱང་བྱང་སེམས་ཀྱི་མཐུ་ཡིན་ཏེ་",
            "འདི་ནི་སྡེ་ཚན་དྲུག་པའོ།།",
            "དེ་ལྟར་དབྱེ་བའི་རྣམ་གྲངས་དྲུག་བཤད་པ་འདི་",
            "ཐམས་ཅད་བརྟན་པ་ཐོབ་པ་བྱང་ཆུབ་སེམས་དཔའ་རྣམས་ཀྱི་",
            "སེམས་ཅན་སྨིན་པར་བྱེད་པའི་མཐུ་ཡིན་།",
            "ཐམས་ཅད་ཀྱང་ནུས་པའམ་མཐུ་དང་",
            "ལྡན་པའི་རང་བཞིན་ཡིན་པའི་ཕྱིར་རོ། །",
            " བདུན་པ་མངོན་པར་ཤེས་པ་དྲུག་སོགས་ཀྱི་",
            "མཐུ་ཐོབ་པའི་ཆེ་བར་བསྔགས་པའི་སྒོ་ནས་མཇུག་བསྡུ་བ་ནི། ",
            "དེ་ནི་དབང་མཆོག་ཐོབ་པའི་བློ་དང་ལྡན།།",
            ""
        ],
        null,
        [
            "ཡང་འགྲོ་དགོས་པས་རང་དབང་ནམ་ཡང་མེད་པ་རྣམས་",
            "བྱང་ཆུབ་སེམས་དཔའི་རྫུ་འཕྲུལ་སོགས་ཀྱིས་བཏུལ་ནས་",
            "བྱང་ཆུབ་སེམས་དཔའ་ཉིད་ཀྱི་རང་དབང་དུ་བྱས་ནས་",
            "དགེ་བ་ལ་བཀོད་པས་རིམ་པས་སེམས་ཅན་དེ་དག་ཀྱང་",
            "བྱང་ཆུབ་སེམས་དཔའ་བཞིན་དུ་",
            "རང་དབང་ཐོབ་པར་བྱེད་པ་ནི་དབང་གི་ཆེ་བའོ།།",
            "བྱང་སེམས་རྣམས་བདག་གི་དོན་ལ་མི་སེམས་པར་",
            "དུས་རྟག་ཏུ་གཞན་ལ་ཕན་པར་བྱ་བ་ལ་གཅིག་ཏུ་དགའ་སྟེ་",
            "ཞེས་པ་དགའ་བའི་ཆེ་བའོ།།",
            "དཔེར་ན་སེང་གེ་ནགས་དང་ནགས་ཀྱི་འདབས་ན་",
            "ཕུག་དང་རི་ལ་སོགས་པར་གནས་ཤིང་རྒྱུ་བའི་ཚེ་",
            "རི་དྭགས་གང་གིས་ཀྱང་མི་འཇིགས་པར་གནས་པ་བཞིན་དུ། ",
            "བྱང་ཆུབ་སེམས་དཔའ་རང་དབང་ཡོད་པའི་བརྟན་པ་ཐོབ་པ་རྣམས་",
            "སེམས་ཅན་གྱི་དོན་དུ་ཁམས་གསུམ་སྲིད་པར་གནས་པའི་ཚེ་ན་ཡང་",
            "བདུད་དང་མུ་སྟེགས་པ་ལ་སོགས་པ་གང་གིས་ཀྱང་མི་འཇིགས་ཤིང༌། ",
            "ཉོན་མོངས་པས་གོས་སུ་དོགས་པ་དང་སྡུག་བསྔལ་བའི་",
            "འཇིགས་པའང་ཅུང་ཟད་མེད་པས་རབ་ཏུ་བརྟན་པའི་",
            "གདེང་འཇིགས་པ་མེད་པས་སྲིད་པ་འདི་ན་སྤྱོད་དོ།།",
            "ཐེག་པ་ཆེན་པོ་མདོ་སྡེའི་རྒྱན་ལས་མཐུའི་",
            "ལེའུ་སྟེ་བརྒྱད་པ་རྣམ་པར་བཤད་པའོ།།།། ",
            "བྱང་ཆུབ་སེམས་དཔའི་ཡོན་ཏན་ཁྱད་པར་མཐུ་ཐོབ་པ་སོགས་ནི་",
            "རྒྱུད་ཡོངས་སུ་སྨིན་པ་ལས་འགྲུབ་པས་ན་དེ་བཤད་པ་།",
            ""
        ],
        null,
        [
            "ཅེས་པས་བསྟན་།",
            "གྲོགས་མཆོག་ནི་དགེ་བའི་བཤེས་གཉེན་ཏེ་དེ་བསྟན་པའོ།།",
            "ལ་སོགས་ཞེས་པས་ཆོས་ཉན་པ་དང༌། ",
            "དོན་ཚུལ་བཞིན་བྱེད་པ་དང་བཅས་པ་གསུམ་མོ། །",
            "དང་སྒྲ་སྡུད་པའི་དོན་ཏེ་འདི་འདྲའི་",
            "ཚིག་ཕྲད་འགའ་ཞིག་འབྲུ་འཐུས་སུུ་མ་བཤད་ཀྱང་ཤེས་པར་བྱའོ།།",
            "ཐེག་ཆེན་གྱི་ཆོས་ཐོས་བསམ་སྒོམ་པ་ལ་",
            "རྒྱུན་དུ་བརྩོན་པ་རབ་ཏུ་གྱུར་པ་དང༌། ",
            "སེམས་ཅན་གྱི་ལས་དང་སྔགས་དང་སྨན་གྱི་མཐུ། ",
            "དེ་བཞིན་གཤེགས་པའི་ཡེ་ཤེས། ",
            "རྣལ་འབྱོར་པའི་སྤྱོད་ཡུལ་དང་བཞི་ལ་",
            "བསམ་གྱིས་མི་ཁྱབ་པའི་གནས་བཞི་ཞེས་གསུངས་པ་ལྟ་བུས་",
            "མཚོན་ནས་ཐེག་པ་ཆེན་པོའི་དོན་ཟབ་མོ་བསམ་གྱིས་མི་ཁྱབ་པ་རྣམས་ལ་",
            "སོམ་ཉི་མེད་པ་ནི་མཐར་ཕྱིན་དམ་པ་ཞེས་བྱ་སྟེ",
            "དེ་དང་ནི་བརྩོན་པ་བཅས་དེ་གཉིས་པོ་",
            "དགའ་བ་ཡོངས་སྨིན་གྱི་ངོ་བོའམ་རང་བཞིན་བསྟན་པའོ།།",
            "བྱེད་ལས་ཆོས་རྣམས་ཀྱི་མཆོག་ཐེག་པ་ཆེན་པོ་",
            "ཡོངས་སུ་སྡུད་ཅིང་མི་ཉམས་པར་སྲུང་བ་།",
            ""
        ],
        [
            "རང་གིས་བཤད་སྒྲུབ་བྱེད་པ་དང༌། ",
            "གཞན་བཤད་སྒྲུབ་བྱེད་པ་རྣམས་སྲུང་བའི་སྒོ་ནས་",
            "ཆོས་མི་ནུབ་པར་བྱེད་དོ།།",
            "དགའ་བ་ཡོངས་སྨིན་གྱི་དགོངས་པ་ནི་མདོར་བསྡུ་ན་",
            "ཐེག་ཆེན་གྱི་དམ་ཆོས་རྒྱ་ཆེར་གཟུང་བའི་ཕྱིར་ནི་",
            "བྱང་ཆུབ་སེམས་པའི་སྙིང་རྗེ་ཅན་དེ་ཐེག་ཆེན་ལ་དགའ་བ་",
            "ཡང་དག་པར་ཡོངས་སུ་སྨིན་པའི་མཚན་ཉིད་དུ་འདོད་དོ།། ",
            "གཉིས་པ་སྟོན་པ་དགེ་བའི་བཤེས་གཉེན་ལ་དད་པ་ཡོངས་སྨིན་གྱི་རྒྱུ་ནི། ",
            "ཡོན་ཏན་ཤེས་དང་སེམས་ཀྱང་མི་ཕྱེད་དང༌། །",
            " ཏིང་འཛིན་མྱུར་དུ་ཐོབ་དང་འབྲས་བུ་མྱོང༌།། ",
            "སྟོན་ལ་ཡིད་ཆེས་བྱ་ཕྱིར་རྒྱལ་སྲས་ཀྱི། །",
            " ཡང་དག་ཡོངས་སུ་སྨིན་པའི་མཚན་ཉིད་འདོད།། ",
            "ཅེས་པས་བསྟན་།",
            ""
        ],
        null,
        [
            "རྒྱལ་བའི་སྲས་ཀྱི་ཉོན་མོངས་བསལ་བའི་ཕྱིར། །",
            " ཡང་དག་ཡོངས་སུ་སྨིན་པའི་མཚན་ཉིད་འདོད།། ",
            "ཅེས་པས་བསྟན་།",
            "དྲན་ཤེས་ཀྱིས་ཟིན་པའི་སྒོ་ནས་དབང་པོ་ཡུལ་ལ་འཇུག་པ་",
            "ཤིན་ཏུ་སྡོམ་ཞིང་ཉེས་སྤྱོད་རྣམས་དང་དུ་མི་ལེན་པ་ནི་རྒྱུ་ཡིན་།",
            "ཉོན་མོངས་པའི་རྣམ་པར་རྟོག་པ་སྤོང་བ་ནི་རབ་ཞི་ཡོངས་སྨིན་གྱི་ངོ་བོའོ།།",
            "བྱེད་ལས་ནི་ཉོན་མོངས་པ་དང་མི་དགེ་བའི་ཕྱོགས་ཀྱི་",
            "གཉེན་པོ་སྒོམ་པ་ལ་བར་ཆད་མེད་པ་དང༌། ",
            "དགེ་བ་ཕར་ཕྱིན་དྲུག་གི་ཕྱོགས་སྤྱོད་པ་ལ་དགའ་བར་འགྱུར་བའོ།།",
            "རྒྱལ་བའི་སྲས་ཀྱི་རབ་ཞི་ཡོངས་སྨིན་འདི་ནི་",
            "དགོས་པ་ཉོན་མོངས་པ་བསལ་བའི་ཕྱིར་",
            "ཡང་དག་ཡོངས་སུ་སྨིན་པའི་མཚན་ཉིད་དུ་འདོད་དོ།།",
            ""
        ],
        [
            "བཞི་པ་སྙིང་རྗེ་ཡོངས་སུ་སྨིན་པའི་རྒྱུ་ནི། ",
            "རང་བཞིན་སྙིང་བརྩེ་གཞན་གྱི་སྡུག་བསྔལ་མཐོང༌།། ",
            "དམན་པའི་སེམས་ཀྱང་ཡང་དག་རབ་ཏུ་སྤོང༌།། ",
            "ཁྱད་པར་འགྲོ་དང་འགྲོ་བའི་མཆོག་གྱུར་ལུས། །",
            " གཞན་ལ་སྙིང་བརྩེ་ཡོངས་སུ་སྨིན་པའི་མཚན། །",
            " ཞེས་པས་བསྟན་།",
            "རིགས་ཀྱི་དབང་གིས་རང་བཞིན་གྱིས་སེམས་ཅན་ལ་",
            "སྙིང་བརྩེ་བ་ཤས་ཆེ་བ་དང༌། ",
            "དམིགས་རྐྱེན་སེམས་ཅན་གཞན་གྱི་སྡུག་བསྔལ་མཐོང་བ། ",
            "ཉན་རང་གི་མྱང་འདས་འདོད་པར་ཐེག་པ་དམན་པའི་སེམས་ཀྱང་",
            "ཡང་དག་པར་རབ་ཏུ་སྤོང་བ་དང་གསུམ་ལས་སོ།།",
            "སྙིང་རྗེ་དེ་ཡང་གོང་ནས་གོང་དུ་ཁྱད་པར་དུ་འགྲོ་བ་ནི་",
            "སྙིང་རྗེ་ཡོངས་སྨིན་དེའི་རང་བཞིན་ནམ་ངོ་བོ་།",
            "ཚོགས་ལམ་དང་སྦྱོར་ལམ་དང་དེ་བས་",
            "ས་ཐོབ་པའི་སྙིང་རྗེ་འཕགས་ཤིང༌། ",
            "ས་དང་པོའི་སྙིང་རྗེ་ལས་ས་གཉིས་པའི་",
            "སྙིང་རྗེ་ཁྱད་པར་འཕགས་པ་སོགས་ཀྱིས་སོ།།",
            ""
        ],
        null,
        null,
        [
            "དྲུག་པ་ཡིད་གཞུངས་སམ་ཡིད་རྣོ་བ་ཡོངས་སྨིན་གྱི་རྒྱུ་ནི། ",
            "རྣམ་སྨིན་དག་ཅིང་ཐོས་སོགས་དྲན་མི་བརྗེད།། ",
            "དེ་བཞིན་ལེགས་བཤད་ཉེས་པར་སྨྲས་པ་དག །",
            " རབ་ཤེས་བློ་ཆེན་སྐྱེ་བར་རུང་བ་ཉིད། །",
            " ཤིན་ཏུ་ཡིད་གཞུངས་ཡོངས་སུ་སྨིན་པའི་མཚན། །",
            " ཞེས་པས་བསྟན་ཏེ",
            "ཚེ་རབས་སྔ་མར་དམ་པའི་ཆོས་ཐོས་དང་བསམ་པ་སོགས་",
            "དགེ་བ་བྱས་པའི་རྣམ་སྨིན་གྱིས་ཤེས་རབ་དང་ལྡན་ཞིང་",
            "དབང་པོ་ཚང་བའི་ལུས་རྟེན་རྙེད་པ་རྣམ་སྨིན་དག་ཅིང་",
            "ཞེས་བྱ་བ་དེ་ནི་།",
            "དྲན་པ་དང་ལྡན་པས་",
            "ཐོས་བསམ་སོགས་ཀྱི་དོན་མི་བརྗེད་པ་དང༌། ",
            "དེ་བཞིན་ཤེས་རབ་དང་ལྡན་པའི་",
            "ཚུལ་བཞིན་ལེགས་པར་བཤད་པ་དང༌། ",
            "ཚུལ་མིན་པར་བསྟན་པ་ཉེས་པར་སྨྲས་པ་དག་",
            "རབ་ཏུ་འབྱེད་ནུས་པ་ཡེ་ཤེས་པ་ཡོད་པ་ངོ་བོའོ།།",
            "དྲན་ཤེས་གཉིས་པོ་འདིས་ཡིད་ཕྱིན་ཅི་མ་ལོག་པར་གྱུར་པ་ལ་",
            "ཡིད་གཞུངས་ཞེས་བཏགས་པ་ཡིན་ནོ།།",
            ""
        ],
        [
            "བྱེད་ལས་འཇིག་རྟེན་པའི་དྲན་ཤེས་ཀྱིས་",
            "ཡིད་གཞུངས་པ་དེའི་རྒྱུ་བྱས་ནས་",
            "བློ་ན་འཕར་ཏེ་འཕགས་པའི་སའི་",
            "བློ་གྲོས་ཆེན་པོ་སྐྱེ་བར་རུང་བ་ཉིད་ནི། ",
            "ཤིན་ཏུ་ཡིད་གཞུངས་པ་ཡོངས་སུ་",
            "སྨིན་པའི་མཚན་ཉིད་དུ་འདོད་དོ།། ",
            "བདུན་པ་མཐུ་སྟོབས་ཡོངས་སྨིན་གྱི་རྒྱུ་ནི། ",
            "དགེ་བ་གཉིས་ཀྱིས་ཁམས་གཉིས་བརྟས་པ་དང༌། །",
            " རྟེན་ནི་འབྲས་བུ་སྐྱེ་བར་རུང་བའི་མཆོག །",
            " ཡིད་ལ་བསམ་འགྲུབ་འགྲོ་བའི་མཆོག་གྱུར་པ། །",
            " མཐུ་ཐོབ་ཡོངས་སུ་སྨིན་པའི་མཚན་ཉིད་དོ།། ",
            "ཞེས་པས་བསྟན་།",
            "བསོད་ནམས་དང་ཡེ་ཤེས་ཚོགས་ཀྱི་",
            "དགེ་བ་གཉིས་ཤས་ཆེ་བར་སྤྱོད་པས། ",
            "དགེ་བ་དེ་གཉིས་ཀྱི་ཁམས་སམ་",
            "ས་བོན་ཀུན་གཞི་ལ་ཡོད་པ་དེ་གཉིས་བརྟས་པ་ཡིས། ",
            "ས་བོན་བརླན་དང་འཕྲད་པ་སྐྱེ་རུང་དུ་གྱུར་པ་ལྟ་བུ་ཡིན་ལ",
            "ཁམས་གཉིས་བརྟས་པའི་རྟེན་དེ་ལས་ནི་",
            "ཐེག་ཆེན་འཕགས་ལམ་གྱི་འབྲས་བུ་དངོས་སུ་",
            "སྐྱེ་བར་རུང་བའི་མཆོག་ཏུ་གྱུར་པར་རང་བཞིན་ནམ་ངོ་བོའོ།།",
            ""
        ],
        [
            "བློ་བརྟན་འགྲེལ་བ་ལས་འབྲས་བུ་སྐྱེ་བའི་རྟེན་དུ་",
            "རུང་བའི་མཆོག་ཅེས་འདུག",
            "རྟེན་ནི་འཕགས་ལམ་ཐོབ་པའི་ལུས་རྟེན་ལ་བྱ་བའོ་།",
            "གང་ལྟར་ཡང་འཕགས་ལམ་རྟེན་དེར་ཐོབ་རུང་དུ་",
            "གྱུར་པ་ནི་མཐུ་ཡོངས་སུ་སྨིན་པ་ཡིན་ནོ།།",
            "བྱེད་ལས་མཐུ་ཡོངས་སུ་སྨིན་པ་དག་ལྡན་ན་",
            "སེམས་ཅན་གྱི་དོན་སོགས་གང་འདོད་སྒྲུབ་པ་ལ་",
            "ནུས་པ་ཡོད་པའི་ཕྱིར་ཡིད་ལ་ཅི་བསམ་པ་འགྲུབ་པ་དང༌། ",
            "བསོད་ནམས་ཀྱིས་ལུས་དང་",
            "ལོངས་སྤྱོད་ཁྱད་པར་འཕགས་པ་ཐོབ་པ་དང༌། ",
            "ཡེ་ཤེས་ཀྱིས་ཤེས་རབ་ཁྱད་འཕགས་ཐོབ་པས་",
            "འགྲོ་བའི་མཆོག་ཏུ་གྱུར་པ་ཉིད་དུ་གྱུར་རོ། །",
            "དེ་ལྟར་རྒྱུ་དང་ངོ་བོ་བྱེད་ལས་གསུམ་དང་ལྡན་པ་དེ་ནི་",
            "མཐུ་ཐོབ་པ་ཡོངས་སུ་སྨིན་པའི་མཚན་ཉིད་དོ།། ",
            "བརྒྱད་པ་མི་འཕྲོག་པ་ཡོངས་སུ་སྨིན་པའི་རྒྱུ་ནི། ",
            "ཆོས་བཟང་རིགས་པས་རྣམ་དཔྱད་བསམ་པ་ཅན། །",
            " རྟག་ཏུ་བདུད་ཀྱིས་བར་ཆད་བྱེད་པ་མེད།།",
            ""
        ],
        [
            "ཁྱད་པར་རྙེད་དང་གཞན་གྱི་ཕྱོགས་སུན་འབྱིན།། ",
            "མི་འཕྲོགས་ཡོངས་སུ་སྨིན་པའི་མཚན་ཉིད་དོ།། ",
            "ཞེས་པས་བསྟན་།",
            "ཐེག་པ་ཆེན་པོའི་ཆོས་ཟབ་རྒྱ་ཆེའི་",
            "དོན་ཡང་དག་པར་སྟོན་པས་བཟང་པོ་",
            "ཡི་དགོངས་དོན་ལ་རིགས་པ་བཞིའི་སྒོ་ནས་",
            "རྣམ་པར་དཔྱད་པ་ལས་དོན་གཏན་",
            "ལ་ཕབ་ཅིང་ཐེ་ཚོམ་མེད་པའི་བསམ་པ་རྙེད་པ་ཅན་ནོ།།",
            "ངོ་བོ་ནི་དུས་རྟག་ཏུ་བདུད་ཀྱིས་",
            "བར་ཆད་བྱེད་པ་མེད་པ་།",
            "ཆོས་ཟབ་མོའི་དོན་ལ་ཡིད་ཆེས་པས་",
            "ངེས་པ་ཐོབ་པས་ལམ་དེ་ལས་",
            "བདུད་དང་མུ་སྟེགས་ཀྱི་",
            "གཞན་དུ་དྲངས་མི་བཏུབ་པའོ།།",
            ""
        ],
        null,
        [
            "དང་པོར་ཆོས་ཀྱི་དབྱིངས་མངོན་སུམ་རྟོགས་ནས་",
            "གཟུང་འཛིན་གཉིས་སྤངས་པ་ལ་སྤོང་བ་ཞེས་བྱ་།",
            "དེའི་གྲོགས་སུ་གྱུར་པའི་དད་སོགས་གོང་དུ་",
            "བཤད་པ་ལྔ་པོ་ནི་སྤོང་བའི་ཡན་ལག་ཅེས་བྱའོ།།",
            "དེ་ལྔ་པོ་རྒྱུ་དང་རང་བཞིན་བྱེད་ལས་ཀྱི་",
            "རྣམ་པ་ཡོངས་སུ་སྨིན་པའི་ཚུལ་ནི། ",
            "སྤོང་བའི་ཡན་ལག་ཡོངས་སུ་སྨིན་པའི་རྒྱུ་ནི་",
            "བསོད་ནམས་ཡེ་ཤེས་ཀྱི་དགེ་བ་བསགས་པ་སྟེ་འདི་དད་པ་དང་སྦྱར་རོ། །",
            "རྟེན་ཀྱང་བརྩོན་པར་རུང་ཞེས་བྱ་བ་རྟེན་ནི་ལུས་རྟེན་ལ་བྱ་སྟེ་",
            "དགེ་བ་བྱེད་པའི་ཚེ་ལུས་ཀྱིས་མི་ལྕོགས་པ་མེད་པའོ།།",
            "འདི་ནི་སྤོང་བའི་ཡན་ལག་གི་རང་བཞིན་ནོ།།",
            "ཡན་ལག་ལྔ་ལས་ནད་མེད་པ་དང་སྦྱར་རོ། །",
            "འདུ་འཛི་ཐམས་ཅད་སྤངས་པའི་དབེན་པ་དང་",
            "བྱང་ཆུབ་སེམས་དཔའི་དབེན་པ་རང་དོན་ཡིད་བྱེད་སོགས་ཀྱིས་",
            "དབེན་པ་མཆོག་ལ་མངོན་པར་དགའ་བ་དང༌། ",
            "ཐེག་ཆེན་གྱི་ཆོས་ཐོས་བསམ་སྒོམ་པ་མཆོག་ལ་",
            "མངོན་པར་དགའ་བ་ནི་དགེ་བ་ལ་",
            "དགའ་བ་སྟེ་འདི་གཉིས་བྱེད་ལས་སོ།།",
            ""
        ],
        [
            "དབེན་ལ་",
            "དགའ་བ་གཡོ་དང་སྒྱུ་མེད་པ་དང༌། ",
            "དགེ་བ་ལ་དགའ་བ་ཤེས་རབ་དང་སྦྱར་རོ། །",
            "དེ་ལྟར་སྤོང་བའི་ཡན་ལག་ལྔ་སྨིན་པ་ནི། ",
            "རྒྱལ་བའི་སྲས་ཀྱི་ཡན་ལག་ལྡན་པའི་",
            "ཡང་དག་ཡོངས་སུ་སྨིན་པའི་མཚན་ཉིད་དོ།།",
            "ཞེས་གསུངས་སོ།། ",
            "གསུམ་པ་དོན་བསྡུ་བ་།",
            "བདག་ཡོངས་སུ་སྨིན་པ་དང༌། ",
            "སྨིན་པའི་དཔེ་བཤད་པ་གཉིས་ལས། ",
            "དང་པོ་བདག་ཡོངས་སུ་སྨིན་པ་ནི། ",
            "དེ་ལྟར་དངོས་པོ་རྣམ་དགུས་སྨིན་པའི་བདག །",
            " ཕ་རོལ་ཡོངས་སུ་སྨིན་བྱེད་རུང་དང་ལྡན།། ",
            "ཆོས་ཀྱི་རང་བཞིན་རྒྱུན་འཕེལ་བདག་ཉིད་ཅན། །",
            " རྟག་ཏུ་འགྲོ་བའི་གཉེན་མཆོག་གྱུར་པ་ཡིན།།",
            ""
        ],
        [
            "ཞེས་པས་བསྟན་།",
            "ཇི་སྐད་བཤད་པ་དེ་ལྟར་དགའ་བ་སོགས་ཀྱི་",
            "དངོས་པོ་རྣམ་པ་དགུས་བདག་ཉིད་ཀྱིས་",
            "སངས་རྒྱས་ཀྱི་ཆོས་ཡོངས་སུ་སྨིན་པའི་",
            "བདག་ཉིད་དུ་གྱུར་པ་དེ་ནི་",
            "ཕ་རོལ་སེམས་ཅན་རྣམས་ཡོངས་སུ་",
            "སྨིན་པར་བྱེད་རུང་བ་ཡི་ཡོན་ཏན་དང་ལྡན་ཏེ་",
            "རང་སྨིན་པས་གཞན་སྨིན་པར་བྱེད་ནུས་པས་སོ།།",
            "ཕར་ཕྱིན་དྲུག་གི་ཆོས་ཀུན་གྱི་",
            "རང་བཞིན་གྱི་རྒྱུན་གོང་ནས་གོང་དུ་",
            "འཕེལ་བའི་བདག་ཉིད་ཅན་དེ་ནི་རྟག་ཏུ་",
            "སེམས་ཅན་གཞན་སྨིན་པར་བྱེད་པས་",
            "འགྲོ་བའི་གཉེན་མཆོག་ཏུ་གྱུར་པ་ཡིན་ནོ་",
            "ཞེས་རང་སྨིན་པ་དེ་བཞིན་སྨིན་པར་",
            "བྱེད་པའི་རྟེན་དུ་གྱུར་ཅིང་རང་གི་",
            "ཆོས་ཀྱི་ལུས་འཕེལ་བར་གྱུར་པའི་",
            "ཡོན་ཏན་གཉིས་དང་ལྡན་པར་བསྟན་པའོ།། ",
            "གཉིས་པ་སྨིན་པའི་དཔེ་བཤད་པ་ནི། ",
            "ཇི་ལྟར་རྨ་དང་ཟས་ལ་དེ་དག་གི །",
            " གཟེག་དང་སྤྱད་དུ་རུང་བ་སྨིན་འདོད་ལྟར། །",
            " དེ་བཞིན་རྟེན་འདིར་ཕྱོགས་གཉིས་ཞི་བ་དང༌། །",
            " དེ་བཞིན་སྤྱད་པ་ཉིད་དུ་སྨིན་པ་བསྟན།། ",
            "ཅེས་པས་བསྟན་།",
            ""
        ],
        null,
        [
            "སྤྱད་དུ་རུང་བ་དེ་བཞིན་དུ་ཕུང་པོ་ལྔའི་རྟེན་",
            "འདིར་སྤང་བྱ་དང་གཉེན་པོའི་ཕྱོགས་གཉིས་གང་གི་",
            "གོ་རིམ་ལྟར་ཞི་བ་དང་ལོངས་སྤྱད་པ་ཉིད་དུ་",
            "རུང་བ་ནི་སྨིན་པ་ཡིན་པར་ཡིན་ཏེ",
            "འབྲས་ཀྱི་ནད་སོགས་རྣག་གིས་གང་ཏེ་སྨིན་ནས་",
            "རྨར་གྱུར་པ་ལ་རྣག་གཟགས་ནས་ནད་ཞི་བ་ལྟར་",
            "ལུས་རྟེན་འདི་ལ་ཆགས་སོགས་ཉོན་མོངས་པ་རྣམས་",
            "སྤོང་བར་ནུས་པས་ཞི་བར་བྱེད་པ་དང༌། ",
            "ཁ་ཟས་སྨིན་པ་ལོངས་སྤྱོད་པ་ལྟར་རྟེན་དེ་ལ་",
            "དགེ་བའི་ཕྱོགས་རྒྱུན་དུ་སྤྱོད་ཅིང་སྒོམ་ནུས་པར་གྱུར་ན་",
            "གང་ཟག་དེ་ཡོངས་སུ་སྨིན་པ་ཞེས་བྱ་སྟེ",
            "ཐེག་ཆེན་གྱི་ཆོས་ལ་",
            "ཡིད་དགའ་བ་ཙམ་ཡོད་ཀྱང་དེ་མ་སྨིན་།",
            "བཤེས་གཉེན་བསྟེན་ནས་",
            "ཆོས་མཉན་བསམ་སྒོམ་པའི་སྒོ་ནས་དང་དུ་ལེན་མི་ནུས་།",
            ""
        ],
        [
            "དགའ་བ་ཡོངས་སུ་སྨིན་པའི་ཚེ་ན་",
            "དམ་ཆོས་འཛིན་ནུས་པ་ཡིན་པ་",
            "བཞིན་གཞན་པ་བརྒྱད་ལའང་",
            "དེ་ལྟར་ཤེས་པར་བྱ་།",
            "ཡོངས་སུ་སྨིན་པ་ན་དེ་དང་",
            "དེའི་བྱ་བ་དངོས་སུ་བྱེད་ནུས་པའི་",
            "ཕྱིར་བྱང་ཆུབ་སེམས་དཔའ་དད་པ་ལ་",
            "སོགས་པའི་དབང་པོ་ཡོངས་སུ་སྨིན་པ་",
            "གོང་ནས་གོང་དུ་འཕེལ་བས་",
            "ཐེག་པ་ཆེན་པོའི་ལམ་དང་འབྲས་བུའི་",
            "ཆོས་རང་རྒྱུད་ལ་རྫོགས་པ་དང་",
            "སེམས་ཅན་སྨིན་པར་བྱེད་པའི་",
            "ཕྱིར་བྱང་ཆུབ་སེམས་དཔས་དུས་དང་",
            "དུས་སུ་དབང་པོ་ཡོངས་སུ་",
            "སྦྱང་བར་བྱའོ་ཞེས་གསུངས་པ་བཞིན། ",
            "དབང་པོ་དམན་པ་འབྲིང་དང་",
            "འབྲིང་ཆེན་པོར་འགྱུར་བའི་ཕྱིར་",
            "དབང་པོ་གོང་ནས་གོང་དུ་",
            "རྣམ་པར་སྦྱང་བར་བྱ་བ་",
            "གནད་ཆེ་སྟེདབང་པོ་སྦྱངས་ན་",
            "སྔར་མ་རྟོགས་པ་རྟོགས་པ་དང༌། ",
            "མ་ཐོབ་པ་འཐོབ་པར་འགྱུར་ཏེ་",
            "ཡོན་ཏན་རྒྱ་ཆེར་སངས་རྒྱས་ཀྱི་",
            "སའི་བར་དུ་འཕེལ་བར་འགྱུར་རོ། །",
            " གཉིས་པ་སེམས་ཅན་གཞན་",
            "སྨིན་པར་བྱེད་ཚུལ་ལདབྱེ་བ་དང༌། ",
            "བསམ་པ་དང༌། ",
            "སྦྱོར་བ་གསུམ་ལས། ",
            "དང་པོ་སེམས་ཅན་གཞན་",
            "སྨིན་པར་བྱེད་ཚུལ་གྱི་དབྱེ་བ་ནི། ",
            "ལུས་ཅན་བྲལ་བར་སྨིན་བྱེད་དེ་བཞིན་དུ། །",
            " ཡོངས་སྨིན་རབ་སྨིན་མཐུན་པར་སྨིན་བྱེད་གཞན། །",
            " ལེགས་པར་སྨིན་བྱེད་རྟོགས་པས་སྨིན་བྱེད་དང༌། །",
            " རྟག་སྨིན་གོང་དུ་སྨིན་བྱེད་བཤད་པར་འདོད།།",
            ""
        ],
        [
            "ཅེས་པས་བསྟན་།",
            "དེ་ལ་དབྱེ་བ་བརྒྱད་དེ་ལུས་ཅན་སེམས་ཅན་རྣམས་ཆགས་སོགས་",
            "ཉོན་མོངས་པ་དང་བྲལ་བར་སྨིན་པར་བྱེད་པ་དང༌། ",
            "དེ་བཞིན་དུ་ཐེག་པ་གསུམ་གྱི་",
            "རིགས་ཅན་ཀུན་ཡོངས་སུ་སྨིན་པར་བྱེད་པ་དང༌། ",
            "འཇིག་རྟེན་པའི་ལམ་གྱི་ཁམས་གོང་མར་",
            "སྨིན་པར་བྱས་པ་ནི་སླར་ལྡོག་པ་ཡིན་ལ་",
            "ཐེག་པ་གསུམ་གྱིས་སྨིན་པར་བྱས་པ་རྣམས་",
            "སླར་ལྡོག་པ་མེད་པས་རབ་ཏུ་སྨིན་པར་བྱེད་པ་དང༌། ",
            "གདུལ་བྱའི་རྒྱུད་དང་རྗེས་སུ་མཐུན་པར་ཆགས་ཅན་ལ་",
            "མི་སྡུག་པ་སོགས་འཚམས་པར་ཆོས་བསྟན་པས་རྗེས་སུ་",
            "སྨིན་པའམ་མཐུན་པའི་སྨིན་བྱེད་ནི་སྔ་མ་ལས་གཞན་ནོ།།",
            "ཕྱོགས་ལྷུང་མེད་པ་དང་གཞན་ལ་གུས་པ་དང་བཅས་པས་",
            "ནན་ཏན་བསྒྲིམས་ཏེ་ལེགས་པར་སྨིན་པར་བྱེད་པ་དང༌། ",
            "བདག་གིས་ས་དང་པོ་ཐོབ་ནས་གཞན་དེ་ལ་",
            "འགོད་པ་ལྷག་པར་སྨིན་བྱེད་དམ་",
            "རྟོགས་པས་སྨིན་པར་བྱེད་པ་དང༌། ",
            "སངས་རྒྱས་ཀྱིས་བསྟན་པའི་ཆོས་རྣམས་སེམས་ཅན་རྣམས་ལ་",
            "ཕྱིན་ཅི་མ་ལོག་པར་རྟག་ཏུ་བསྟན་པས་",
            "རྟག་ཏུ་སྨིན་པར་བྱེད་པ་དང༌། ",
            "མོས་སྤྱོད་ཀྱི་ས་ནས་བརྩམས་ཏེ་",
            "ས་བཅུ་པའི་བར་གོང་ནས་",
            "གོང་དུ་སྨིན་པར་བྱེད་པར་འདོད་དོ།།",
            ""
        ],
        [
            "གཉིས་པ་བསམ་པའི་ཁྱད་པར་ནི། ",
            "ཇི་ལྟར་རྒྱལ་སྲས་ཕན་པའི་བསམ་པས་འདིར། །",
            " འགྲོ་ཀུན་རྣམ་པར་སྨིན་བྱེད་གནས་པ་ལྟར། །",
            " དེ་བཞིན་ཕ་དང་མ་དང་གཉེན་བཤེས་རྣམས། །",
            " བུ་དང་གཉེན་པ་རྣམས་ལ་ལེགས་མི་གནས། །",
            " ཇི་ལྟར་བརྩེ་བདག་བདེ་དང་ཕན་ཕྱིར་སྦྱོར།། ",
            "སེམས་ཅན་གཞན་ལ་བྱམས་འདོད་དེ་ལྟར་ནི། །",
            " སྐྱེ་བོ་བདག་ལའང་བྱམས་པར་མི་འདོད་ན།། ",
            "རབ་སྡུག་སྐྱེ་བོ་གཞན་བརྟེན་སྨོས་ཅི་དགོས།། ",
            "ཞེས་པས་བསྟན་།",
            "ཇི་ལྟར་རྒྱལ་སྲས་རྣམས་ཀྱིས་སེམས་ཅན་ཐམས་ཅད་ལ་",
            "གནས་སྐབས་དང་མཐར་ཐུག་གི་བདེ་བ་ལ་",
            "འགོད་པར་འདོད་པའི་ཕན་པའི་བསམ་པས་",
            "སྲིད་པ་འདིར་འགྲོ་བ་ཀུན་རྣམ་པར་སྨིན་པར་བྱེད་པ་ལ་",
            "གནས་པ་ལྟར་རམ་ཇི་ལྟ་བ་དེ་བཞིན་དུ་འཇིག་རྟེན་ན་",
            "ཕ་དང་མ་དང་གཉེན་བཤེས་རྣམས། ",
            "རང་རང་གི་བུ་དང་གཉེན་དུ་གྱུར་པ་རྣམས་ལ་",
            "བསམ་པ་དེ་ལྟ་བུ་ལེགས་པར་མི་གནས་།",
            "ཅིའི་ཕྱིར་ན་ཕ་མ་སོགས་ཀྱིས་རང་གི་བུ་སོགས་ལ་",
            "བརྩེ་བ་ཡོད་ཀྱང་གནས་སྐབས་ཚེ་འདིར་ཕན་པ་",
            "ཅུང་ཟད་བྱེད་ནུས་ཀྱང་གཏན་དུ་བདེ་བའི་རྒྱུ་",
            "དགེ་བ་ལ་འགོད་འདོད་ཀྱི་",
            "བསམ་པ་བསྐྱེད་མི་ཤེས་པ་དང་",
            "ལ་ལར་སྡིག་པ་ལ་ཡང་སྦྱོར་བས་སོ།།",
            ""
        ],
        [
            "ཇི་ལྟར་བརྩེ་བའི་བདག་ཉིད་ཀྱིས་",
            "སེམས་ཅན་གཞན་ལ་ཕན་པའི་ཕྱིར་",
            "རམ་ཆེད་དུ་སྦྱོར་བའི་ཚེ་ན་སེམས་ཅན་གཞན་འཕྲལ་དང་",
            "གཏན་དུ་བདེ་བར་བྱེད་པའི་བྱམས་པར་",
            "འདོད་པ་དེ་ལྟར་རམ་དེ་ལྟ་བུ་ནི། ",
            "འཇིག་རྟེན་པའི་སྐྱེ་བོ་རྣམས་",
            "བདག་རང་ཉིད་ལ་ཡང་བྱམས་པར་",
            "མི་འདོད་ན་དེ་དག་གིས་ཡིད་ལ་རབ་ཏུ་",
            "སྡུག་པར་གྱུར་པའི་སྐྱེ་བོ་གཞན་ལ་",
            "སྨོས་ཅི་དགོས་ཞེས་སོ་སོའི་སྐྱེ་བོ་རྣམས་",
            "བདག་ལ་བྱམས་མོད་ཀྱི་རྨོངས་པའི་",
            "དབང་གིས་ཚེ་འདིའི་བདེ་བའི་ཆེད་དུ་",
            "སྲོག་གཅོད་དང་མ་བྱིན་པར་ལེན་པ་",
            "སོགས་མི་དགེ་བའི་རྒྱུས་ཚེ་འདིར་",
            "རྒྱལ་པོའི་ཆད་པ་སོགས་དང་ཕྱི་མར་",
            "སྡུག་བསྔལ་དུ་མ་ཐོབ་པ་དང༌། ",
            "དེ་བཞིན་རང་གསོད་པ་དང་ཁྱི་དང་",
            "བ་ལང་གི་བརྟུལ་ཞུགས་སོགས་དཀའ་ཐུབ་ངན་པས་",
            "རང་འདི་ཕྱིར་སྡུག་བསྔལ་བར་བྱེད་པ་དང༌། ",
            "གཏན་བདེའི་ལམ་མི་ཤེས་པས་",
            "དེ་ལ་འཇུག་པ་སྤངས་པས་སོ།།",
            "བྱང་ཆུབ་སེམས་དཔས་སེམས་ཅན་ཐམས་ཅད་ལ་",
            "བྱམས་པ་ནི་རྣམ་པ་ཀུན་ཏུ་དགེ་ཞིང་",
            "གཏན་བདེ་འདོད་པའི་བྱམས་པ་ཡིན་པའི་ཕྱིར་རོ། །",
            " གསུམ་པ་སྦྱོར་བའི་ཁྱད་པར་།",
            "ཕ་རོལ་ཕྱིན་པ་དྲུག་གིས་",
            "སྨིན་པར་བྱེད་པ་དང༌། ",
            "མཇུག་ཏུ་དོན་བསྡུ་བ་གཉིས་ལས། ",
            "དང་པོ་ཕར་ཕྱིན་དྲུག་གིས་",
            "སྨིན་པར་བྱེད་པ་ལ་དྲུག་ལས། ",
            "དང་པོ་སྦྱིན་པས་སྨིན་པར་བྱེད་པ་ནི། ",
            "བྱང་ཆུབ་སེམས་དཔས་ལུས་དང་ལོངས་སྤྱོད་དག །",
            " གཞན་ལ་མི་སྦྱིན་པ་ནི་ཡོངས་མེད་དོ།། ",
            "ཕན་འདོགས་རྣམ་པ་གཉིས་ཀྱིས་གཞན་སྨིན་བྱེད།། ",
            "མཉམ་པར་སྦྱིན་པའི་ཡོན་ཏན་ངོམས་མི་འགྱུར།།",
            ""
        ],
        [
            "ཞེས་པས་བསྟན་།",
            "བྱང་ཆུབ་སེམས་དཔས་རང་གི་ལུས་དང་ལོངས་སྤྱོད་དག་",
            "གཞན་ལ་དོན་དུ་འགྱུར་བར་མཐོང་ན་",
            "མི་སྦྱིན་པ་ནི་ཅུང་ཟད་ཙམ་གཏན་ནས་སམ་",
            "ཡོད་ཡེ་མེད་དེ་",
            "རང་ལ་དབང་བའི་བདོག་པ་ཐམས་ཅད་གཏོང་ངོ༌།།",
            "སྦྱིན་པ་དེས་ཀྱང་དངོས་པོ་",
            "དེ་བྱིན་པས་ཕན་འདོགས་པ་ཙམ་ཁོ་ནར་མ་ཟད་།",
            "ཚེ་འདིར་སྦྱིན་པ་དེ་ཉིད་ཀྱིས་ཕ་རོལ་པོ་དེའི་",
            "བསམ་པ་ཡོངས་སུ་རྫོགས་པར་བྱས་པ་ཚེ་",
            "འདིར་ཕན་བཏགས་པ་དང༌། ",
            "དེའི་རྒྱུ་དགེ་ལ་བཀོད་ནས་",
            ""
        ],
        [
            "སྨིན་པར་བྱས་པས་ཚེ་ཕྱི་མར་ཕན་འདོགས་ཤིང་",
            "ཐར་པའི་ས་བོན་བསྐྲུན་པས་གཏན་བདེ་ལ་འཇོག་པའི་ཕྱིར་",
            "འཕྲལ་དང་ཡུན་དུ་ཕན་འདོགས་རྣམ་པ་གཉིས་ཀྱིས་",
            "སེམས་ཅན་རྣམས་ཡོངས་སུ་སྨིན་པར་བྱེད་དོ།།",
            "སྦྱིན་པ་དེ་ཡང་བཟང་ངན་མཐོ་དམན་ཉེ་རིང་སོགས་ཀྱི་",
            "ཕྱོགས་ལྷུང་མེད་པར་ཐམས་ཅད་ལ་སེམས་སྙོམས་པས་",
            "མཉམ་པར་སྦྱིན་པའི་རང་བཞིན་ཅན་ཡིན་པ་དང༌། ",
            "དངོས་པོ་འགའ་ཞིག་བྱིན་པ་དང་ལོ་དང་",
            "བསྐལ་བ་འགའ་ཞིག་ཏུ་སྦྱིན་པས་ཆོག་པར་མི་འཛིན་པར། ",
            "འཁོར་བའི་མཐའི་བར་དུ་བྱིན་ཡང་སྦྱིན་པའི་",
            "ཡོན་ཏན་གྱིས་ངོམ་པར་མི་འགྱུར་བ་ཡིན་ནོ།། ",
            "གཉིས་པ་ཚུལ་ཁྲིམས་ཀྱིས་སྨིན་པར་བྱེད་པ་ནི། ",
            "བརྟན་པ་རང་བཞིན་ལྷག་པར་འཚེ་བ་མེད།། ",
            "བདག་དགའ་བག་ཡོད་འདི་ལ་གཞན་འགོད་ཅིང༌། །",
            " ཕན་རྣམ་གཉིས་འདོགས་རྣམ་པར་སྨིན་པ་དང༌། །",
            " རྒྱུ་མཐུན་ཡོན་ཏན་བརྒྱུད་པས་གཞན་སྨིན་བྱེད།། ",
            "ཅེས་པས་བསྟན་།",
            ""
        ],
        [
            "ཚུལ་ཁྲིམས་ནི་བརྟན་པ་ཞེས་པ་",
            "དུས་རེས་འགའ་བ་མིན་པར་སེམས་ཅན་ཐམས་ཅད་ཀྱི་",
            "མཐའི་བར་དུ་རྟག་ཏུ་ཚུལ་ཁྲིམས་བསྲུང་བ་ལ་",
            "རྟག་པའི་ཚུལ་ཁྲིམས་ཏེ་བློ་བརྟན་འགྲེལ་པའི་",
            "འགྱུར་ན་རྟག་ཏུ་ཞེས་འདུག་།",
            "སྔོན་གོམས་པའི་སྟོབས་ཀྱིས་རང་བཞིན་གཤིས་ཀྱིས་",
            "མི་དགེ་ལ་འཛེམ་ཞིང་དགེ་བ་སྤྱོད་པ་",
            "རང་བཞིན་གྱི་ཚུལ་ཁྲིམས་དང་",
            "སེམས་ཅན་རྣམས་ལ་ལྷག་པར་འཚེ་བ་",
            "མེད་པ་ནི་མི་དགེ་བཅུ་རྨི་ལམ་དུ་ཡང་",
            "མི་སྤྱོད་པས་ཚུལ་ཁྲིམས་ཡོངས་སུ་",
            "རྫོགས་པ་ནི་ས་གཉིས་པ་ན་འཐོབ་བོ། །",
            "རབ་དགའ་ཞེས་པ་ས་དང་པོར་བདེན་པ་",
            "རྟོགས་པའི་དབང་གིས་ཆོས་ཉིད་ཀྱི་",
            "ས་ཐོབ་པ་འཕགས་པ་དགྱེས་པའི་",
            "ཚུལ་ཁྲིམས་ཐོབ་པས་མི་དགེ་བའི་",
            "ཕྱོགས་ངང་གིས་སྤངས་ཤིང་དགེ་བ་ལ་",
            "དགའ་བ་ལྷག་པར་རྟོགས་པའི་ཚུལ་ཁྲིམས་དང༌། ",
            "བག་ཡོད་ཅེས་པས་སྤྱོད་ལམ་ཀུན་ཏུ་",
            "ལྷུང་བའི་རྙོག་པའམ་འཁྲུལ་བ་ཕྲ་མོ་ཡང་",
            "མི་འབྱུང་བ་འཁྲུལ་བ་མེད་པའི་ཚུལ་ཁྲིམས་།",
            "དེ་ལྟ་བུའི་ཚུལ་ཁྲིམས་ལྔ་དང་ལྡན་པ་",
            "མཆོག་ལ་རང་གནས་ནས་ཚུལ་ཁྲིམས་",
            "འདི་ལྟ་བུ་ལ་སེམས་ཅན་གཞན་འགོད་ཅིང༌། ",
            "འདི་དང་ཕྱི་མར་རམ་འཕྲལ་དང་",
            "གཏན་གྱི་ཕན་རྣམ་པ་གཉིས་འདོགས་ཤིང༌། ",
            "དེ་ལྟར་ཚུལ་ཁྲིམས་ལ་བཀོད་པས་",
            "ལྷ་མིར་སྐྱེ་བ་སོགས་རྣམ་སྨིན་",
            "ཡིད་འོང་རྟེན་བརྒྱུད་མར་ཐོབ་པ་དང༌། ",
            "ཚུལ་ཁྲིམས་ཀྱི་རྒྱུ་མཐུན་པའི་ཡོན་ཏན་",
            "ཚེ་རབས་ཕྱི་མ་རྣམས་སུ་ཚུལ་ཁྲིམས་",
            "ལེན་པ་བརྒྱུད་མར་འབྱུང་བས་",
            "གཞན་སྨིན་པར་བྱེད་དོ།། ",
            "གསུམ་པ་བཟོད་པས་སྨིན་པར་བྱེད་པ་ནི། ",
            "གཞན་གནོད་བྱེད་ལ་ཕན་བྱེད་བློ་ལྡན་པ། །",
            " གནོད་བྱེད་དྲག་པོ་དག་ཀྱང་རབ་ཏུ་བཟོད།། ",
            "ཐབས་རིག་གནོད་བྱེད་བཟོད་པ་དེ་དག་གིས། །",
            " གནོད་བྱེད་དགེ་བ་ཡང་དག་ལེན་དུ་།",
            ""
        ],
        [
            "ཅེས་པས་བསྟན་།",
            "སེམས་ཅན་གཞན་དག་གིས་བྱང་ཆུབ་སེམས་དཔའ་ལ་",
            "ལུས་དང་སྲོག་ལ་གནོད་པའི་",
            "བར་གྱི་གནོད་པ་ཆེ་ཆུང་སྣ་ཚོགས་བྱེད་པ་ལ་",
            "བདག་གི་བཟོད་པ་རྫོགས་པའི་རྒྱུ་ནི་འདི་ཡིན་ནོ་ཞེས་",
            "དགེ་བའི་བཤེས་གཉེན་དང་འདྲ་བར་",
            "སེམས་ཅན་དེ་དག་ལ་ཕན་བྱེད་དུ་འཛིན་པའི་",
            "བློ་དང་ལྡན་པ་དེས་གནོད་པ་བྱེད་པ་",
            "ཤིན་ཏུ་དྲག་པོ་ལུས་ཀྱི་ཤ་དང་རུས་པ་དུམ་བུ་རེ་རེ་ནས་",
            "གཅོད་པ་ལ་སོགས་པ་དག་ཀྱང་བཟོད་ན་གནོད་པ་ཆུང་ངུ་ལྟ་ཅི་།",
            "དེ་ལྟར་བཟོད་པ་སྒོམ་པའི་ཐབས་བཤད་མ་ཐག་པ་དང་",
            "སོ་སོར་བརྟགས་པ་སོགས་ཀྱི་ཐབས་དང་",
            "དེར་མ་ཟད་ཕ་རོལ་གནོད་བྱེད་དེ་ལ་",
            "འཕྲལ་དང་ཡུན་དུ་ཕན་པའི་ཚུལ་དེས་",
            "དེ་ཉིད་སྨིན་པར་བྱེད་པའི་ཐབས་རིག་ཅིང་",
            "དེའི་ཕྱིར་གནོད་པ་བྱེད་པ་བཟོད་པ་དེ་དག་གིས་གནོད་པ་བྱེད་པོ་དེ་",
            "དགེ་བ་ཡང་དག་པར་ལེན་དུ་འཇུག་པས་སྨིན་པར་བྱེད་དོ།། ",
            "བཞི་པ་བརྩོན་འགྲུས་ཀྱིས་སྨིན་པར་བྱེད་པ་ནི། ",
            "རྒྱལ་སྲས་བརྩོན་འགྲུས་མཆོག་ལ་བརྟེན་པ་དེ།།",
            ""
        ],
        [
            "སེམས་ཅན་ཚོགས་རབ་སྨིན་པར་བྱེད་པ་ན།། ",
            "ཕ་རོལ་སེམས་དགེ་གཅིག་གི་ཕྱིར་ཡང་ནི། །",
            " བསྐལ་པ་བྱེ་བ་སྟོང་དུའང་སྐྱོ་མི་འགྱུར།། ",
            "ཞེས་པས་བསྟན་།",
            "རྒྱལ་བའི་སྲས་པོ་གོ་ཆ་དང་སྦྱོར་བའི་བརྩོན་འགྲུས་གང་ཞིག་",
            "སེམས་ཅན་གྱི་དོན་བྱེད་པ་ལ་ལྡོག་ཅིང་",
            "ཆོག་མི་ཤེས་པ་མཆོག་ལ་བརྟེན་པ་དེ་ནི། ",
            "བརྩོན་འགྲུས་དེ་ལྟ་བུའི་སྒོ་ནས་",
            "སེམས་ཅན་གྱི་ཚོགས་མཐའ་ཡས་པ་རབ་ཏུ་སྨིན་པར་བྱེད་པ་།",
            "ཕ་རོལ་པོ་དེ་ནམ་ཞིག་སྨིན་པར་བྱེད་པའི་",
            "སེམས་དགེ་བ་སྦྱིན་པ་ལ་སོགས་པ་",
            "སྐད་ཅིག་གཅིག་སྐྱེ་ནུས་པར་གཟིགས་ན་",
            "དེའི་ཆེད་དམ་ཕྱིར་དུ་ཡང་",
            "བསྐལ་པ་བྱེ་བ་སྟོང་དུ་ཡང་",
            "འབད་པ་ཅི་ཙམ་རྩོམ་དགོས་པ་རྩོམ་པར་མཛད་ཀྱི་",
            "སྐྱོ་བ་ཅུང་ཟད་འབྱུང་བར་མི་འགྱུར་རོ། །",
            " ལྔ་པ་བསམ་གཏན་གྱིས་སྨིན་པར་བྱེད་པ་ནི། ",
            "ཡིད་ཀྱི་དབང་ནི་བླ་ན་མེད་ཐོབ་།",
            ""
        ],
        [
            "གཞན་གྱི་མཆོད་འདོད་ཐམས་ཅད་ངེས་བཅོམ་སྟེ།། ",
            "མཆོག་གི་བསྟན་ལ་གཞན་དག་འདུན་བྱེད་ཅིང༌། །",
            " དེ་དག་དགེ་བ་ཡང་དག་འཕེལ་བར་བྱེད།། ",
            "ཅེས་པས་བསྟན་།",
            "བྱང་ཆུབ་སེམས་དཔའ་སེམས་སམ་ཡིད་ཀྱི་དབང་ཐོབ་པ་ནི་",
            "ཏིང་ངེ་འཛིན་གྱིས་སེམས་རང་དབང་དུ་འགྱུར་བར་བྱེད་པའོ།།",
            "དེ་ཡང་མངོན་ཤེས་ཀྱི་རབ་དབྱེར་སྡེ་ཚན་དྲུག་བཤད་པ་ལྟར་དང༌། ",
            "དེ་ལས་ཁྱད་པར་དུ་དཔའ་བར་འགྲོ་བ་སོགས་",
            "སངས་རྒྱས་དང་བྱང་སེམས་རྣམས་ཀྱི་",
            "ཏིང་ངེ་འཛིན་ཁྱད་པར་ཅན་དེ་དག་ཐོབ་པའི་ཚེ་",
            "ཡིད་ཀྱི་དབང་དུ་བླ་ན་མེད་པ་ཐོབ་པ་ཡིན་ལ",
            "དེ་ཐོབ་པར་གྱུར་ནས་"
        ],
        [
            "ཡོན་ཏན་དེ་དང་ལྡན་པའི་སྒོ་ནས་བདག་ལ་",
            "གཞན་གྱིས་བཀུར་སྟི་དང་གྲགས་པ་སྒྲོག་པ་སོགས་ཀྱིས་",
            "མཆོད་ཅིང་བརྗོད་པར་འདོད་པ་ཐམས་ཅད་ངེས་པར་བཅོམ་སྟེ་",
            "དེ་འདྲའི་བསམ་པ་གཏན་མེད་པར་མཆོག་སངས་རྒྱས་ཀྱི་",
            "བསྟན་པ་ལ་གཞན་དག་འདུན་པར་བྱེད་ཅིང་",
            "དེ་དག་གི་རྒྱུད་ཀྱི་དགེ་བ་ཕར་ཕྱིན་རྣམས་",
            "ཡང་དག་པར་འཕེལ་བར་བྱེད་དེ་",
            "མངོན་པར་ཤེས་པའི་མཐུས་རྫུ་འཕྲུལ་བསྟན་པ་དང༌། ",
            "སེམས་ཤེས་པས་གཞན་གྱི་རྒྱུད་དང་མཐུན་པར་",
            "ཆོས་བསྟན་པ་སོགས་ཀྱི་སྒོ་ནས་སོ།། ",
            "དྲུག་པ་ཤེས་རབ་ཀྱིས་སྨིན་པར་བྱེད་པ་ནི། ",
            "དེ་ཉིད་དགོངས་དོན་ཚུལ་ལ་རབ་ངེས་ཏེ།། ",
            "སེམས་ཅན་ཐེ་ཚོམ་ཤིན་ཏུ་སེལ་བར་བྱེད།། ",
            "དེ་ཕྱིར་རྒྱལ་བའི་བསྟན་ལ་དེ་གུས་པས། །",
            " རང་གཞན་དགེ་བའི་ཡོན་ཏན་རྣམ་འཕེལ་བྱེད། །",
            " ཅེས་པས་བསྟན་།",
            ""
        ],
        [
            "དེ་ཁོ་ན་ཉིད་ཀྱི་དགོངས་དོན་ཟབ་མོའི་ཚུལ་ལ་",
            "ཤེས་རབ་ཀྱི་སྟོབས་ཀྱིས་ཐེ་ཚོམ་མེད་པར་",
            "གཏན་ལ་ཕབ་ནས་རབ་ཏུ་ངེས་པ་།",
            "དྲང་དོན་དང་ངེས་དོན་དགོངས་དགོངས་མིན་",
            "ཐམས་ཅད་ཚུལ་བཞིན་རྟོགས་ནས་",
            "དེ་ཁོ་ན་ཉིད་ལ་མཁས་པར་གྱུར་པས། ",
            "སེམས་ཅན་རྣམས་དེ་ཁོ་ན་ཉིད་དང་",
            "དགོངས་དགོངས་མིན་གྱི་དོན་ལ་ཐེ་ཚོམ་དུ་གྱུར་པ་",
            "དག་གི་ཐེ་ཚོམ་ཡང་རྩད་ནས་བཅད་དེ་",
            "ཤིན་ཏུ་སེལ་བར་བྱེད་དོ།།",
            "ཤེས་རབ་དེ་ལྟ་བུ་མངའ་བ་དེའི་ཕྱིར་རྒྱལ་བའི་བསྟན་ལ་",
            "བྱང་སེམས་རང་ཉིད་གུས་པ་དང༌། ",
            "སེམས་ཅན་གཞན་ཡང་ཤེས་རབ་དེ་ལྟ་བུ་ལ་",
            "བཀོད་པས་རྒྱལ་བའི་བསྟན་ལ་",
            ""
        ],
        [
            "གུས་པས་སྨིན་པར་བྱེད་པས། ",
            "རང་དང་གཞན་གྱི་རྒྱུད་ཀྱི་དགེ་བའི་",
            "ཡོན་ཏན་རྣམ་པར་འཕེལ་བར་བྱེད་དོ།། ",
            "གཉིས་པ་དོན་བསྡུ་བ་ནི། ",
            "དེ་ལྟར་བྱང་ཆུབ་སེམས་དཔའ་སྙིང་རྗེ་ཡིས། །",
            " འགྲོ་ཀུན་བདེ་འགྲོའི་འགྲོ་བའམ་དགེ་གསུམ་ལ།། ",
            "རྣམ་པ་ཆུང་དང་མཆོག་དང་འབྲིང་དག་གིས། །",
            " འཇིག་རྟེན་ཡོད་དང་མཉམ་པར་འཇུག་པས་འདུལ། །",
            " ཞེས་པས་བསྟན་ཏེ",
            "དེ་ལྟར་བྱང་ཆུབ་སེམས་དཔའ་རྣམས་ཀྱི་",
            "སྙིང་རྗེ་ཡིས་འགྲོ་བ་ཀུན་གྱི་དོན་བྱེད་།",
            "འགྲོ་བ་རྣམས་གནས་སྐབས་བདེ་འགྲོའི་",
            "འགྲོ་བ་ལྷ་དང་མི་འཐོབ་པར་བྱེད་པས་སྨིན་པར་བྱེད་།",
            "གང་ཟག་རིགས་ཆད་པ་དག་ཀྱང་",
            "བྱང་ཆུབ་སེམས་དཔའ་དང་འཕྲད་ན་",
            "དགེ་བཅུ་ལ་བཀོད་པའི་གནས་སྐབས་སུ་",
            "བདེ་འགྲོར་སྨིན་པར་མཛད་དོ།།",
            ""
        ],
        [
            "འམ་ཞེས་པ་ཚིག་འོག་མ་དང་སྡུད་པའི་སྒྲའོ།།",
            "དགེ་གསུམ་ལ་ཞེས་པ་གཏན་བདེ་ཐར་པར་",
            "བྱང་ཆུབ་གསུམ་གྱི་དགེ་བ་ལ་འགོད་པ་།",
            "རིགས་ཅན་གསུམ་སོ་སོར་",
            "རང་རང་གི་ལམ་ལ་འགོད་པའོ།།",
            "ཐེག་པ་ཆེན་པོ་ལ་འགོད་ཚུལ་",
            "བྱེ་བྲག་ཏུ་བཤད་པ་ནི། ",
            "ཚོགས་གཉིས་ཀྱི་རྣམ་པ་ཆུང་ངུ་",
            "མོས་སྤྱོད་ཀྱི་ས་ལ་སྨིན་པར་བྱེད་པ་དང༌། ",
            "མཆོག་དག་པ་ས་གསུམ་དུ་སྨིན་པར་བྱེད་པ་དང༌། ",
            "འབྲིང་དང་པོ་ནས་བདུན་པའི་བར་",
            "དུ་སྨིན་པར་བྱེད་པ་དག་གིས་སོ།།",
            "དུས་ཇི་སྲིད་ཅིག་ཏུ་སྨིན་པར་བྱེད་ཅེ་།",
            "འཇིག་རྟེན་གྱི་མཐའ་ཅི་ཙམ་དུ་",
            "ཡོད་པ་དེ་དང་མཉམ་པར་འཇུག་པས་",
            "འདུལ་ལོ་ཞེས་ནམ་མཁའི་ཁམས་",
            "ཅི་ཙམ་པ་དེ་སྙེད་དུ་སེམས་ཅན་གྱིས་།",
            ""
        ],
        [
            "ནམ་མཁའ་དང་སེམས་ཅན་གྱི་ཁམས་ནི་",
            "ཕྱི་མའི་མཐའི་བར་དུ་ཡོད་པ་དེ་སྲིད་དང་མཉམ་པར་",
            "བྱང་ཆུབ་སེམས་དཔའ་རྣམས་ཀྱིས་སེམས་ཅན་སྨིན་པར་བྱེད་པས་",
            "འདུལ་ཏེ་མཐར་ཐུག་པ་མེད་པའོ།།",
            "ཐེག་པ་ཆེན་པོ་མདོ་སྡེའི་རྒྱན་ལས་",
            "ཡོངས་སུ་སྨིན་པའི་ལེའུ་སྟེ",
            "་དགུ་པ་རྣམ་པར་བཤད་པའོ།།།། ",
            "སྨིན་པ་དགུ་པོ་དེ་དག་གཙོ་ཆེར་",
            "མོས་སྤྱོད་ཀྱི་སའི་དབང་དུ་བྱས་པར་མངོན་ཡང་",
            "སྤྱིར་བྱང་ཆུབ་སེམས་དཔའི་ས་དང་",
            "དབང་པོ་སྨིན་པ་མཐར་ཐུག་པ",
            "་ས་བཅུའི་རྒྱུན་མཐར་བྱང་ཆུབ་ཆེན་པོ་ཐོབ་པས་ན་",
            "ཡོངས་སྨིན་གྱི་རྗེས་སུ་འབྲས་བུ་བྱང་ཆུབ་ཆེན་པོ་བཤད་པ་།",
            "འཐོབ་བྱ་མཐར་ཐུག་ཡིན་པའི་སྒོ་ནས་མདོར་།",
            "དེའི་རང་བཞིན་རྒྱས་པར་བཤད་པ། ",
            "དོན་བསྡུས་ཏེ་བླ་ན་མེད་པའི་བྱང་ཆུབ་ལ་དམིགས་ནས་",
            "སེམས་བསྐྱེད་པར་གདམས་པ་གསུམ་ལས། ",
            "དང་པོ་འཐོབ་བྱ་མཐར་ཐུག་ཡིན་པའི་སྒོ་ནས་",
            "མདོར་བསྟན་པ་ནི། ",
            "དཀའ་སྤྱད་དཔག་མེད་བརྒྱ་ཕྲག་དང༌། །",
            " དཔག་མེད་དགེ་བ་བསགས་པ་དང༌། །",
            " དཔག་ཏུ་མེད་པའི་དུས་དང་ནི། །",
            " དཔག་མེད་སྒྲིབ་པ་ཟད་པའི་ཕྱིར། །",
            " སྒྲིབ་པ་ཀུན་གྱི་དྲི་མེད་པ། ། ",
            "རྣམ་པ་ཐམས་ཅད་མཁྱེན་ཉིད་འཐོབ།།",
            ""
        ],
        [
            "རིན་ཆེན་སྣོད་ནི་ཕྱེ་བ་ལྟར། ། ",
            "སངས་རྒྱས་ཉིད་ནི་ཡང་དག་བསྟན།། ",
            "ཅེས་པས་བསྟན་།",
            "ལུས་དང་ལོངས་སྤྱོད་གཏོང་བ་སོགས་",
            "ཕར་ཕྱིན་དྲུག་གི་ལམ་ལ་འབད་པའི་",
            "དཀའ་སྤྱད་དཔག་ཏུ་མེད་པ་གང་ཞིག་",
            "བརྒྱ་ཕྲག་ཅེས་མང་པའི་དོན་ཅན་གྱི་",
            "ཚིག་སྟེ་དེ་འདྲའི་དཀའ་སྤྱད་",
            "ཉན་རང་ལ་མེད་དེམདོ་ལས། ",
            "སེམས་ཅན་གྱི་དོན་དུ་ངས་མིག་ཡོངས་སུ་",
            "བཏང་བ་བསགས་ན་རི་རབ་བས་ཀྱང་མཐོ་།",
            "ཁྲག་བཏང་བ་ཕྱོགས་བཞིའི་རྒྱ་མཚོ་ལས་",
            "མང་ངོ་ཞེས་སོགས་གསུངས་པ་དང༌། ",
            "དེ་བཞིན་དུ་ཚུལ་ཁྲིམས་དང་བཟོད་པ་",
            "སོགས་ཀྱི་སྒོ་ནས་དཀའ་སྤྱད་དཔག་མེད་",
            "མཛད་པ་མདོ་རྣམས་སུ་འབྱུང་བ་བཞིན་ནོ།།",
            "ཕར་ཕྱིན་ས་དང་བྱང་ཕྱོགས་སོགས་ཀྱི་",
            "སྒོ་ནས་ཚད་དཔག་ཏུ་མེད་པའི་",
            "དགེ་བ་བསགས་པ་དང༌། ",
            "དཔག་ཏུ་མེད་པའི་དུས་ཡུན་རིང་པོར་བརྩོན་པ་དང༌། ",
            "དཔག་ཏུ་མེད་པའི་སྒྲིབ་པ་ཟད་པའི་ཕྱིར་།",
            ""
        ],
        [
            "སྒྲིབ་པ་ཀུན་གྱི་དྲི་མ་མེད་པ་ཤེས་བྱའི་རྣམ་པ་ཐམས་ཅད་",
            "མཁྱེན་པའི་ཡེ་ཤེས་ཉིད་འཐོབ་པ་རིན་ཆེན་སྣ་ཚོགས་",
            "བཀང་བའི་སྣོད་ནི་ཁ་ཕྱེ་བ་ན་རིན་ཆེན་སྣ་ཚོགས་",
            "དངོས་སུ་སྣང་བ་ལྟར་འབྲས་བུ་མཐར་ཐུག་གི་",
            "སངས་རྒྱས་ཉིད་ནི་ཡང་དག་པར་བསྟན་ཏོ།།",
            "དེའི་དོན་བསྡུས་།",
            "ངལ་བརྒྱས་རྨད་བྱུང་དཀའ་སྤྱད་དགེ་ཀུན་བསགས།། ",
            "བསྐལ་མཆོག་དུས་རིང་འགྲོ་བའི་སྒྲིབ་ཀུན་ཟད།། ",
            "སར་གཏོགས་སྒྲིབ་པ་ཕྲ་བཅོམ་སངས་རྒྱས་ཏེ།། ",
            "དེ་ནི་མཐུ་ཆེན་རིན་ཆེན་སྣོད་ཕྱེ་བཞིན། །",
            " ཞེས་ཚིགས་བཅད་གཅིག་གིས་བསྟན་།",
            ""
        ],
        [
            "གཞན་གྱིས་མི་ནུས་པའི་ངལ་བ་བརྒྱས་ཏེ་",
            "རྣམ་གྲངས་སྣ་ཚོགས་ཤིན་ཏུ་མང་པོས་",
            "དཀའ་བ་སྤྱད་པའི་ཕྱིར་དཀའ་སྤྱད་དཔག་མེད་དོ།།",
            "ས་དང་བྱང་ཕྱོགས་ཕར་ཕྱིན་རྣམས་",
            "ཉི་ཚེ་བ་གྲངས་ཡོད་པ་མ་ཡིན་ལ་",
            "ཉན་རང་གི་དགེ་རྩ་ལས་འདས་པའི་རྨད་དུ་བྱུང་བའི་",
            "དགེ་བ་མ་ཚང་བ་མེད་པ་ཀུན་ཡོངས་སུ་རྫོགས་པར་",
            "བསགས་པའི་ཕྱིར་དགེ་བ་དཔག་མེད་ཅེས་བྱའོ།།",
            "དུས་དཔག་མེད་ཇི་ལྟར་ཡིན་ན་",
            "བསྐལ་པ་ཆུང་ངུ་བར་བསྐལ་མ་ཡིན་གྱི་བསྐལ་པ་",
            "ཆེན་པོ་དང་དེ་ཡང་བསྐལ་ཆེན་གཅིག་དང་བརྒྱ་ལ་སོགས་པ་",
            "མ་ཡིན་གྱི་གྲངས་མེད་གསུམ་གྱི་བར་དུ་བསྒྲུབས་པས། ",
            "དུས་ཤིན་ཏུ་ཡུན་རིང་བས་ཕལ་བའི་བློས་དཔག་ཏུ་མེད་པའོ།།",
            "སྒྲིབ་པ་དཔག་མེད་ཇི་ལྟར་ཡིན་།",
            ""
        ],
        [
            "འགྲོ་བ་ཀུན་གྱི་རྒྱུད་ལ་ཡོད་པའི་ཕྱིར་",
            "འགྲོ་བའི་སྒྲིབ་པ་ཚེ་རབས་ཐོག་མེད་ནས་",
            "ཉོན་མོངས་པ་དང་ཤེས་བྱའི་སྒྲིབ་པ་དང་",
            "རྣམ་པ་དམིགས་ཡུལ་སོགས་ཀྱི་སྒོ་ནས་",
            "ཕྱེ་ན་མཐའ་དང་གྲངས་དཔག་ཏུ་",
            "མེད་པ་ཟད་པའི་ཕྱིར་རོ། །",
            "སྒྲིབ་པ་ཀུན་གྱི་དྲི་མ་མེད་པའི་",
            "ཚུལ་ནི་ས་དང་ས་སོ་སོའི་དངོས་སྐལ་གྱི་",
            "སྤང་བྱར་གཏོགས་པའི་སྒྲིབ་པ་",
            "རྣམས་ས་བཅུའི་ཡེ་ཤེས་ཀྱིས་",
            "རིམ་པར་བཅོམ་ནས་ཤེས་བྱའི་སྒྲིབ་པ་",
            "ཕྲ་མོ་མ་རིག་བག་ཆགས་ཀྱི་ས་ཡང་",
            "རྡོ་རྗེ་ལྟ་བུའི་ཏིང་འཛིན་གྱིས་",
            "བཅོམ་ནས་སངས་རྒྱས་པ་སྟེ། ",
            "སྤང་བ་ཡོངས་སུ་རྫོགས་པ་དང་",
            "རྟོགས་པ་མཐར་ཐུག་པ་དེ་ནི། ",
            "དགོས་འདོད་སྩོལ་བའི་མཐུ་ཆེན་པོ་",
            "ལྡན་པའི་རིན་ཆེན་སྣ་ཚོགས་ཀྱི་",
            "སྣོད་ཁ་ཕྱེ་བ་ལྟར་སྟོབས་དང་",
            "མི་འཇིགས་པ་དང་མ་འདྲེས་པ་",
            "ལ་སོགས་པ་འབྲས་ཆོས་ཀྱི་ཡོན་ཏན་",
            "མཐར་ཐུག་པ་མངོན་དུ་གྱུར་པའི་ཕྱིར་རོ། །",
            " གཉིས་པ་བྱང་ཆུབ་ཆེན་པོ་དེའི་",
            "རང་བཞིན་རྒྱས་པར་བཤད་པ་།",
            "ཡོན་ཏན་གྱི་རྣམ་གྲངས་བཅུ་ཡི་སྒོ་ནས་སྤྱིར་།",
            "ཡོན་ཏན་དེ་ལྡན་གྱི་བྱང་ཆུབ་ཉིད་",
            "ངོ་བོ་རྒྱུ་འབྲས་སོགས་རྣམ་གཞག་",
            "རྣམ་པ་དྲུག་གིས་བཤད་པ་གཉིས། ",
            "དང་པོ་༼ཡོན་ཏན་གྱི་རྣམ་གྲངས་",
            "བཅུ་ཡི་སྒོ་ནས་སྤྱིར་བསྟན་༽",
            ""
        ],
        [
            "ལ་བསམ་གྱིས་མི་ཁྱབ་པའི་ཡོན་ཏན་དང༌། ",
            "དོན་གཉིས་ཕུན་ཚོགས་ཀྱི་ཡོན་ཏན། ",
            "སྐྱབས་ཀྱི་དམ་པར་གྱུར་པའི་ཡོན་ཏན། ",
            "གནས་གྱུར་པའི་ཡོན་ཏན། ",
            "ཀུན་ཏུ་ཁྱབ་པའི་ཡོན་ཏན། ",
            "མཛད་པ་རྟོག་མེད་ལྷུན་གྱིས་གྲུབ་པར་འཇུག་པའི་ཡོན་ཏན། ",
            "ཟབ་མོ་དཔག་པར་དཀའ་བའི་ཡོན་ཏན། ",
            "སྙིང་པོ་འགྱུར་བ་མེད་པའི་ཡོན་ཏན། ",
            "འབྱོར་པ་ཚད་མེད་པའི་ཡོན་ཏན། ",
            "སེམས་ཅན་སྨིན་པར་བྱེད་པའི་ཡོན་ཏན་དང་བཅུ་ལས། ",
            "དང་པོ་བསམ་གྱིས་མི་ཁྱབ་པའི་ཡོན་ཏན་ནི། ",
            "ཆོས་རྣམས་ཐམས་ཅད་སངས་རྒྱས་ཉིད། །",
            " ཆོས་ནི་གང་ཡང་ཡོད་མ་ཡིན།། ",
            "དེ་ནི་ཆོས་དཀར་རང་བཞིན་ཡང༌། །",
            " དེ་ལས་དེ་ནི་བརྗོད་མ་ཡིན།། ",
            "ཅེས་ཚིགས་བཅད་གཅིག་གིས་བསྟན་།",
            "སངས་རྒྱས་ནི་གཟུང་འཛིན་གཉིས་མེད་པའམ་",
            "ཡོད་མེད་གཉིས་སུ་མེད་པས་བསམ་གྱིས་མི་ཁྱབ་།",
            "སངས་རྒྱས་པའི་ཚེ་",
            "གཟུང་འཛིན་གཉིས་སྤངས་པས་དང༌། ",
            "གཟུང་འཛིན་ཀུན་བཏགས་ཀྱི་མཚན་ཉིད་དུ་ཡོད་པ་མ་ཡིན་ལ་",
            "ཡོངས་སུ་གྲུབ་པའི་མཚན་ཉིད་ཀྱིས་ཡོད་པས་",
            "ཡོད་མེད་ལས་འདས་པའོ།།",
            ""
        ],
        [
            "དེ་ཡང་སངས་རྒྱས་ཞེས་བྱ་བ་",
            "བདག་གཉིས་དང་བྲལ་བའི་དེ་བཞིན་ཉིད་",
            "གློ་བུར་གྱི་དྲི་མས་དག་པ་ཡིན་པས། ",
            "ཡེ་ཤེས་སྣང་བ་རྒྱན་གྱི་མདོ་ལས། ",
            "རྟག་ཏུ་སྐྱེ་མེད་ཆོས་ནི་དེ་བཞིན་གཤེགས།།",
            "ཆོས་རྣམས་ཐམས་ཅད་བདེ་བར་གཤེགས་དང་འདྲ།།",
            "ཞེས་གསུངས་པ་བཞིན་སངས་རྒྱས་ཆོས་ཀྱི་",
            "སྐུ་སྐྱེ་འགག་དང་བྲལ་བ་ཉིད་དོ།།",
            "དེའི་ཕྱིར་རྡོ་རྗེ་གཅོད་པ་ལས། ",
            "གང་དག་ང་ལ་གཟུགས་སུ་མཐོང༌།། ",
            "གང་དག་ང་ལ་སྒྲར་ཤེས་པ། །",
            " ལོག་པའི་ལམ་དུ་ཞུགས་པ་སྟེ།། ",
            "སྐྱེ་བོ་དེ་དག་ང་མི་མཐོང༌།།",
            ""
        ],
        [
            "སངས་རྒྱས་དེ་བཞིན་ཉིད་དུ་ལྟ། །",
            " འདྲེན་པ་རྣམས་ནི་ཆོས་ཀྱི་སྐུ། །",
            " ཆོས་ཉིད་ཤེས་པར་བྱ་མིན་པས། །",
            " དེ་དག་རྣམ་པར་རིག་མི་འགྱུར།། ",
            "ཞེས་གསུངས་པ་ལྟར། ",
            "དེ་བཞིན་ཉིད་ཀྱི་",
            "གནས་ལུགས་ཀྱི་དབང་དུ་བྱས་ནས་གཞལ་ན་",
            "ཇི་ལྟར་སྣང་བའི་ཆོས་ཐམས་ཅད་ཀྱང་",
            "རང་བཞིན་གྱིས་སངས་རྒྱས་ཉིད་།",
            "དེ་བཞིན་ཉིད་ཆོས་ཀྱི་དབྱིངས་ལས་གཞན་དུ་",
            "གྱུར་པའི་ཆོས་ནི་གང་ཡང་ཡོད་པ་མིན་པའི་ཕྱིར་།",
            "གལ་ཏེ་ཡོད་ན་ཆོས་ཐམས་ཅད་རང་བཞིན་མེད་པ་དང་",
            "སྐྱེ་བ་མེད་པ་མ་ཡིན་པར་འགྱུར་བས་སོ།།",
            "ཡང་ན་ཆོས་ནི་གང་ཡང་བྱིས་པ་སོ་སོའི་སྐྱེ་བོས་",
            "ཀུན་ཏུ་བརྟགས་པ་ལྟར་",
            "ཡོད་པ་མ་ཡིན་པའི་ཕྱིར་རོ་ཞེས་ཀྱང་རུང་ངོ༌།།",
            "སངས་རྒྱས་དེ་ནི་ས་དང་ཕར་ཕྱིན་དང་",
            "བྱང་ཕྱོགས་ཀྱི་ཆོས་ཀྱིས་བསྒྲུབ་པ་ལས་བྱུང་།",
            ""
        ],
        [
            "སངས་རྒྱས་པའི་དུས་ན་",
            "འདས་དང་ཕར་ཕྱིན་བྱང་ཕྱོགས་ཀྱི་ཆོས་དང་",
            "སྟོབས་དང་མི་འཇིགས་པ་ལ་སོགས་པའི་",
            "ཟག་པ་མེད་པའི་ཆོས་དཀར་པོ་ཀུན་གྱི་རང་བཞིན་ཡིན་ཡང༌། ",
            "ཕར་ཕྱིན་ལ་སོགས་པ་དེ་དང་དེའི་རྣམ་པར་",
            "གཉིས་ཆོས་གཟུང་འཛིན་ཅན་ཀུན་བཏགས་ཀྱིས་",
            "དམིགས་པའི་སྤྱོད་ཡུལ་ཅན་དེ་ཡིས་",
            "སངས་རྒྱས་དེ་ནི་འདི་ལྟ་བུ་ཡིན་ནོ་",
            "ཞེས་བརྗོད་ནུས་པ་མ་ཡིན་ཏེ",
            "དཔེར་ན་སྦྱིན་པའི་རང་བཞིན་ཡིན་ཡང༌། ",
            "གཏོང་བ་པོ་སངས་རྒྱས་དང༌། ",
            "ལེན་པ་པོ་དང༌། ",
            "གཏོང་རྒྱུའི་རྫས་ལྟ་བུར་",
            "རྣམ་པ་གསུམ་དུ་དམིགས་པ་ལྟ་བུའི་",
            "གཉིས་ཆོས་ཀྱི་མཚན་མ་མེད་པའི་ཕྱིར། ",
            "སངས་རྒྱས་ནི་ཀུན་བཏགས་གཉིས་སྣང་གི་ཤེས་པས་",
            "བསམ་པའི་ཡུལ་མ་ཡིན་ནོ།། ",
            "གཉིས་པ་དོན་གཉིས་ཕུན་ཚོགས་ཀྱི་ཡོན་ཏན་ནི། ",
            "རིན་ཆེན་ཆོས་ཀྱི་རྒྱུ་མཚན་ཕྱིར། །",
            " དེ་ནི་རིན་ཆེན་འབྱུང་གནས་བཞིན། །",
            " དགེ་བའི་ལོ་ཏོག་རྒྱུ་མཚན་ཕྱིར། །",
            " དེ་ནི་སྤྲིན་དང་འདྲ་བར་འདོད།། ",
            "ཅེས་པས་བསྟན་།",
            "དེ་ལྟར་སངས་རྒྱས་ནི་",
            "གཉིས་སུ་མེད་པའི་མཚན་ཉིད་ཀྱིས་",
            "བསམ་གྱིས་མི་ཁྱབ་པ་ཡིན་།",
            "དེའི་མཐུ་ནི་དོན་གཉིས་ཕུན་ཚོགས་ལྷུན་གྱིས་གྲུབ་པ་།",
            ""
        ],
        [
            "ཇི་ལྟར་ཞེ་ན་སངས་རྒྱས་དེ་ནི་ལུང་གི་ཆོས་བཤད་པ་དང༌། ",
            "རྟོགས་པའི་ཆོས་སྟོབས་བཅུ་མི་འཇིགས་བཞི་སོགས་",
            "རིན་ཆེན་དཔག་ཏུ་མེད་པའི་",
            "རྒྱུ་དང་རྐྱེན་བྱེད་པའི་རྒྱུ་མཚན་ཡིན་པའི་ཕྱིར། ",
            "སངས་རྒྱས་དེ་ནི་དཔེར་ན་རིན་ཆེན་སྣ་ཚོགས་ཀྱི་",
            "འབྱུང་གནས་སམ་འབྱུང་ཁུངས་བཞིན་དུ་གྱུར་པ་ནི་",
            "བདག་གི་དོན་ཕུན་སུམ་ཚོགས་པ་ཐོབ་པའོ།།",
            "འགྲོ་བ་ཐམས་ཅད་ཀྱི་དགེ་བའི་ལོ་ཏོག་",
            "སྨིན་པར་བྱེད་པའི་རྒྱུ་མཚན་གྱི་ཕྱིར། ",
            "སངས་རྒྱས་དེ་ནི་སྤྲིན་དང་འདྲ་བར་འདོད་དེ་",
            "གཞན་དོན་ཕུན་སུམ་ཚོགས་པའི་མཐུ་མངའ་བའོ།།",
            "དེ་གཉིས་ཐུན་མོང་བཤད་པ་ནི། ",
            "སངས་རྒྱས་ཉིད་ནི་ཆོས་ཀུན་ལྡན་པའམ་",
            "ཡང་ན་ཆོས་ཀུན་བྲལ་བ་སྟེ།། ",
            "རིན་ཆེན་ཆོས་རབ་ཆེ་ཡངས་འབྱུང་ཕྱིར་",
            "རིན་ཆེན་ཆོས་ཀྱི་འབྱུང་གནས་བཞིན། །",
            " སྐྱེ་དགུ་རྣམས་ལ་",
            "ལེགས་བཤད་མི་ཟད་ཆོས་ཀྱི་",
            "ཆར་ཆེན་འབེབས་པས་ན།། ",
            "འབྱུང་པོའི་ལོ་ཏོག་དཀར་པོ་",
            "ཤིན་ཏུ་ཆེ་འཕེལ་རྒྱུ་ཕྱིར་སྤྲིན་དང་འདྲ།།",
            ""
        ],
        [
            "ཞེས་གསུངས་།",
            "སངས་རྒྱས་ཉིད་ནི་ཤེས་བྱའི་ཆོས་ཀུན་དང་",
            "ལྡན་པའམ་ཡང་ན་ཆོས་ཀུན་དང་བྲལ་བ་།",
            "ཆོས་ཐམས་ཅད་ཆོས་ཉིད་དེ་བཞིན་ཉིད་ལས་",
            "ཐ་དད་མ་ཡིན་པས་ཆོས་ཀུན་དང་ལྡན་པར་འགྱུར་ཏེ་",
            "ཇི་སྙེད་པའི་ངོས་ནས་གཞལ་བའོ།།",
            "ཡང་ཇི་ལྟ་བའི་ངོས་ནས་གཞལ་ན་ཆོས་ཀུན་དང་བྲལ་བ་།",
            "དེ་བཞིན་ཉིད་ལ་གཟུང་འཛིན་དང་",
            "གཉིས་ཆོས་ཀྱི་མཚན་མ་གང་ཡང་མེད་པས་སོ།།",
            "དེ་ལྟར་གཉིས་སུ་མེད་པའི་སངས་རྒྱས་དེ་ནི་",
            "རིན་པོ་ཆེ་ལྟ་བུའི་ཐེག་ཆེན་གྱི་ལུང་གི་ཆོས་རབ་ཏུ་རྒྱ་ཆེ་།",
            ""
        ],
        [
            "རྟོགས་པའི་ཆོས་ས་དང་ཕར་ཕྱིན་སྟོབས་དང་མི་འཇིགས་པ་སོགས་",
            "ཡངས་པ་ཚད་མེད་པ་འབྱུང་ཕྱིར་རིན་པོ་ཆེའི་",
            "ཆོས་ཀྱི་འབྱུང་གནས་སམ་འབྱུང་ཁུངས་བཞིན་ནོ།།",
            "སྐྱེ་དགུ་རྣམས་ལ་ཐོག་མཐའ་བར་དུ་",
            "དགེ་བའི་ལེགས་པར་བཤད་པ་གང་ཞིག་དེའི་དོན་ལན་ཅིག་རྟོགས་ན་",
            "འཁོར་བའི་མཐའི་བར་དུ་མི་ཟད་པའམ་",
            "ཡང་ན་ཆོས་ཀྱི་རྣམ་གྲངས་ཀྱི་མཐའ་མི་ཟད་པའི་",
            "ཆོས་ཀྱི་ཆར་ཆེན་པོ་འབེབས་པས་།",
            "སྐྱེ་དགུའམ་འབྱུང་པོའི་ཚོགས་ཀྱི་ལོ་ཏོག་ལྟ་བུ་",
            "དཀར་པོ་ཟག་མེད་ཕར་ཕྱིན་གྱི་དགེ་བའི་ས་བོན་རྣམས་",
            "ཤིན་ཏུ་རྒྱ་ཆེ་བར་འཕེལ་བའི་རྒྱུ་ཡིན་པའི་ཕྱིར་སྤྲིན་དང་འདྲའོ།། ",
            "གསུམ་པ་སྐྱབས་ཀྱི་དམ་པར་གྱུར་པའི་ཡོན་ཏན་།",
            "བདག་གི་དོན་སྒྲུབ་པ་དང༌། ",
            "གཞན་གྱི་དོན་སྒྲུབ་པ་དང༌། ",
            "དེ་གཉིས་ཀྱི་ཕྱིར་སྐྱབས་དཔེ་མེད་པར་སྒྲུབ་པ་གསུམ། ",
            "དང་པོ་བདག་གི་དོན་སྒྲུབ་པ་ནི། ",
            "རྟག་ཏུ་ཉོན་མོངས་ཚོགས་ཀུན་དང༌། །",
            " ཉེས་པར་སྤྱོད་པ་ཐམས་ཅད་དང༌། །",
            " རྒ་དང་འཆི་བ་དག་ལས་ཀྱང༌། །",
            " སངས་རྒྱས་ཉིད་ནི་ཡོངས་སུ་སྐྱོབ།།",
            ""
        ],
        [
            "ཅེས་པས་བསྟན་།",
            "སངས་རྒྱས་ལ་སྐྱབས་སུ་སོང་ན་",
            "དུས་རེས་འགའ་བའི་སྐྱབས་མིན་པར་",
            "རྟག་ཏུ་མ་རིག་པ་དང་སྲིད་པ་སོགས་",
            "ཉོན་མོངས་པའི་ཚོགས་ཀུན་དང༌། ",
            "མི་དགེ་བཅུ་དང་མཚམས་མེད་པ་ལྔ་སོགས་",
            "ཟག་བཅས་ཀྱི་ལས་ཉེས་པ་སྤྱོད་པ་ཐམས་ཅད་དང༌། ",
            "རྒ་བ་དང་འཆི་བ་དག་ལས་ཀྱང་",
            "སངས་རྒྱས་ཉིད་ནི་ཡོངས་སུ་སྐྱོབ་པར་མཛད་དེ",
            "སངས་རྒྱས་ན་ཉོན་མོངས་པ་དང་ལས་དང་ཚེའམ་",
            "སྐྱེ་བའི་ཀུན་ཉོན་གསུམ་པོ་གཏན་དུ་མི་འབྱུང་བས་།",
            "དེ་ལ་སྐྱབས་སུ་འགྲོ་བ་པོ་དེ་ནམ་ཞིག་འབྲས་བུའི་",
            "སྐྱབས་སུ་གྱུར་པ་ཐོབ་པ་ན་བདག་གི་",
            "དོན་ཡོངས་སུ་རྫོགས་པས་",
            "བདག་གི་སྐྱབས་སུ་འགྱུར་བ་བསྟན་།",
            "འཇིག་རྟེན་པ་འཇིགས་པས་ཉེས་པ་དག་",
            "རི་དང་ཕུག་པ་སོགས་སུ་བྲོས་ཏེ་",
            ""
        ],
        [
            "སྐྱབས་འཚོལ་བ་དང༌། ",
            "འཇིག་རྟེན་གྱི་རྒྱལ་བ་དང༌། ",
            "འཇིག་རྟེན་པའི་ལྷ་ཕྲ་མོ་རྣམས་དང་",
            "ཚངས་པ་དང་དབང་ཕྱུག་སོགས་ལ་",
            "སྐྱབས་སུ་འགྲོ་བས་དེ་ལྟར་སྐྱབས་མི་ནུས་སོ།། ",
            "གཉིས་པ་གཞན་གྱི་དོན་སྒྲུབ་པ་ནི། ",
            "འཚེ་བ་དག་ནི་ཐམས་ཅད་དང༌། །",
            " ངན་སོང་དང་ནི་ཐབས་མིན་དང༌། ། ",
            "འཇིག་ཚོགས་ཐེག་པ་དམན་དག་ལས། ། ",
            "དེ་ཕྱིར་སྐྱབས་ཀྱི་དམ་པའོ།། ",
            "ཞེས་པས་བསྟན་།",
            "སངས་རྒྱས་ན་སེམས་ཅན་གཞན་ལ་ཡང་",
            "སྐྱབས་རྣམ་པ་ལྔ་བྱེད་།",
            "འཇིག་རྟེན་ན་འཚེ་བ་དག་ནི་",
            "ཅི་ཡོད་པ་ཐམས་ཅད་ལས་སྐྱོབ་པ་དང་ཞེས་པ་",
            "དེ་བཞིན་གཤེགས་པའི་བྱིན་རླབས་ལས་",
            "ལོང་བས་མིག་རྙེད་པ་དང༌། ",
            "འོན་པས་སྒྲ་།",
            "སྨྱོན་པས་དྲན་པ་།",
            ""
        ],
        [
            "ནད་སྣ་ཚོགས་ལོ་ཉེས་སོགས་སངས་རྒྱས་",
            "གྲོང་དུ་གཤེགས་པ་ཙམ་གྱིས་ཞི་བ་དང༌། ",
            "གང་གིས་གསོལ་བ་བཏབ་ན་ཡང་",
            "ཉེས་པ་ཐམས་ཅད་ཞི་བར་བྱེད་པའོ།།",
            "ཡང་དེ་བཞིན་གཤེགས་པས་",
            "འོད་ཟེར་བཏང་བས་དམྱལ་བ་སོགས་",
            "ངན་སོང་བ་རྣམས་ལ་རེག་པའི་",
            "མོད་ལ་དེ་དག་གི་སྡུག་བསྔལ་ཐམས་ཅད་",
            "ཞི་བར་བྱས་ཏེ་མཐོ་རིས་སུ་སྐྱེ་བར་བྱེད་པ་དང༌། ",
            "དམྱལ་བ་སོགས་སུ་སངས་རྒྱས་དྲན་པའམ་",
            "མཚན་ཐོས་པས་ཀྱང་དེ་ལས་ཐར་བ་དང་ནི། ",
            "ཡང་མུ་སྟེགས་ཅན་སོགས་ཐར་པའི་",
            "ཐབས་མིན་པ་དཀའ་ཐུབ་དང་བརྟུལ་",
            "ཞུགས་ངན་པ་ལ་ཞུགས་པ་རྣམས་ལམ་",
            "དེ་ལས་བསླང་སྟེ་མཐོ་རིས་",
            "ཐར་ལམ་ལ་འཇོག་པར་མཛད་པ་དང༌། ",
            "ཡང་བདག་དང་བདག་གིར་ལྟ་བའི་",
            "འཇིག་ཚོགས་ལ་ལྟ་བ་ཅན་རྣམས་ལ་",
            "གང་ཟག་གི་བདག་མེད་པ་བསྟན་ནས་",
            "ཉན་རང་གི་མྱང་འདས་ལ་",
            "འགོད་པའི་སྒོ་ནས་སྐྱོབ་པ་དང༌། ",
            "མ་ངེས་པའི་རིགས་ཅན་ཉན་རང་གི་",
            "ལམ་ལ་ཞུགས་པའམ་འཇུག་པར་",
            "འདོད་པ་རྣམས་ཐེག་པ་ཆེན་པོ་ལ་",
            "གཟུད་པས་ཐེག་པ་དམན་པ་དག་ལས་",
            "སྐྱོབ་པ་དེའི་ཕྱིར་སངས་རྒྱས་ནི་",
            "གཞན་རྣམས་ཀྱི་སྐྱབས་ཀྱི་དམ་པའོ།། ",
            "གསུམ་པ་སྐྱབས་དཔེ་མེད་པར་སྒྲུབ་པ་།",
            ""
        ],
        [
            "དངོས་དང༌། ",
            "སྐྱབས་མཆོག་ཡིན་པ་དང༌། ",
            "སྐྱབས་ཆེན་པོ་ཡིན་པ་གསུམ་ལས། ",
            "དང་པོ་དངོས་ནི། ",
            "སངས་རྒྱས་ཉིད་དེ་སྐྱབས་ནི་དཔེ་མེད་མཆོག་ཏུ་འདོད།། ",
            "སྣ་ཚོགས་འཇིགས་གྱུར་འཇིག་ཚོགས་ཀུན་དང་ཐེག་པ་དང༌། །",
            " ངན་སོང་རྣམ་མང་སྡུག་བསྔལ་ཐབས་མིན་སོང་བ་རྣམས། །",
            " སྐྱེ་དང་འཆི་དང་ཉོན་མོངས་ལས་རྣམས་ཀུན་ལས་སྲུང༌།། ",
            "ཞེས་པས་བསྟན་།",
            "གོང་དུ་བཤད་དོན་བསྡུས་ནས་སངས་རྒྱས་ཉིད་",
            "འཇིག་རྟེན་པའི་སྐྱབས་གནས་རྣམས་དང༌། ",
            "ཉན་རང་རྣམས་ཞི་བ་ཕྱོགས་གཅིག་པའི་",
            "མྱ་ངན་ལས་འདས་པ་ལ་སྐྱབས་སུ་འགྲོ་བ་",
            "འཇིག་རྟེན་འདས་པའི་སྐྱབས་གནས་དེ་བས་ཀྱང་",
            "སངས་རྒྱས་ཉིད་དེ་ནི་དེ་འདྲའི་སྐྱབས་ཀྱི་",
            "དཔེ་གཞན་མེད་པ་སྐྱབས་ཀུན་གྱི་མཆོག་ཏུ་འདོད་དེ",
            "རྒྱུ་མཚན་ཅིའི་ཕྱིར་།",
            "སངས་རྒྱས་དེས་འཁོར་བ་འདིར་སྣ་ཚོགས་པའི་",
            "འཇིགས་པར་གྱུར་པ་ཉེ་བར་འཚེ་བ་ཐམས་ཅད་དང༌། ",
            "འཇིག་ཚོགས་ལ་ལྟ་བ་སོགས་ལྟ་བ་ངན་པ་སྣ་ཚོགས་དང༌། ",
            "ཐེག་པ་དམན་པ་དང༌། ",
            "ངན་སོང་གི་འགྲོ་བ་རྣམ་པ་མང་པོ་དག་གི་སྡུག་བསྔལ་དང༌། ",
            "ཐར་པའི་ཐབས་མིན་པར་ཞུགས་པའམ་སོང་བ་རྣམས་",
            "སྐྱེ་དང་འཆི་དང་དེའི་རྒྱུ་ཉོན་མོངས་དང་",
            "ལས་རྣམས་ཀུན་ལས་གཏན་ཏུ་སྲུང་བའི་",
            "སྐྱབས་སུ་གྱུར་པའི་ཕྱིར་རོ། །",
            "དཔེ་ལ་ལར་ལས་ཀྱི་ཚབ་ཏུ་ངན་སོང་",
            "ཞེས་འབྱུང་བ་ལྟར་ན་ངན་སོང་དུ་",
            "སྐྱེ་འགྱུར་མཚམས་མེད་པ་དང་མི་དགེ་བཅུའི་ལས་སོགས་",
            "ལས་ཀྱི་ཀུན་ནས་ཉོན་མོངས་པར་གོ་བར་བྱ་དགོས་སོ།།",
            ""
        ],
        [
            "གཉིས་པ་སྐྱབས་མཆོག་ཡིན་པའི་རྒྱུ་མཚན་ནི། ",
            "སངས་རྒྱས་ཆོས་ཀྱིས་ཤིན་ཏུ་རྫོགས་པའི་སྐུ་གང་ཡིན།། ",
            "དམ་པའི་ཆོས་ལ་སེམས་ཅན་རབ་འདུལ་མཁྱེན་པ་གང༌། །",
            " འགྲོ་བ་ཀུན་ལ་ཐུགས་བརྩེའི་ཕ་རོལ་ཕྱིན་པ་གང༌། །",
            " སངས་རྒྱས་ཉིད་དེ་འདིར་ནི་སྐྱབས་ཀྱི་མཆོག་ཏུ་འདོད།། ",
            "ཅེས་པས་བསྟན་།",
            "བདག་དོན་དང་གཞན་དོན་མཐར་ཐུག་པ་ཡིན་པའི་ཕྱིར་ཏེ་",
            "འདི་ལྟར་སངས་རྒྱས་པའི་དུས་ན་སྟོབས་སོགས་འབྲས་བུའི་",
            "ཆོས་རྣམས་ཀྱི་ཡོན་ཏན་ཤིན་ཏུ་རྫོགས་པའི་སྐུ་གསུམ་པོ་",
            "གང་ཡིན་པ་བདག་གི་དོན་མཐར་ཐུག་པ་དང༌། ",
            "གཞན་དོན་དུ་དམ་པའི་ཆོས་མདོ་སྡེ་སོགས་",
            "ཡན་ལག་བཅུ་གཉིས་ལ་སེམས་ཅན་རྣམས་འཛུད་ཅིང་",
            "ཐབས་དེས་དེ་དག་རབ་ཏུ་འདུལ་བ་ནི་",
            "ཁམས་དབང་བསམ་པ་དང་མཐུན་པར་བསྟན་པས་",
            "རྒྱུད་གྲོལ་བར་མཛད་ནུས་པའི་མཁྱེན་པ་ཐོགས་པ་མེད་པ་ནི་ཤེས་རབ་བོ། །",
            "འགྲོ་བ་ཀུན་ནམ་ཡང་མི་གཏོང་བའི་",
            "ཐུགས་བརྩེ་བའི་ཕ་རོལ་ཏུ་ཕྱིན་པ་གང་ཡིན་པ་ནི་སྙིང་རྗེ་ཆེན་པོའོ།།",
            "དེ་གཉིས་ལས་གཞན་དོན་མཐར་ཐུག་པ་མཛད་པ་ཡིན་ནོ།།",
            "དོན་གཉིས་མཐར་ཐུག་གི་ཡོན་ཏན་མངའ་བ་དེའི་ཕྱིར་",
            "སངས་རྒྱས་ཉིད་ནི་སྲིད་པ་འདིར་ནི་སྐྱབས་ཀྱི་མཆོག་ཏུ་འདོད་དོ།།",
            ""
        ],
        [
            "གསུམ་པ་སྐྱབས་ཆེན་པོ་ཡིན་པ་ནི། ",
            "འཇིག་རྟེན་ཇི་སྲིད་སེམས་ཅན་གྱི། །",
            " གནོད་དང་ཕུན་སུམ་ཚོགས་པ་ཀུན། །",
            " བཟློག་ཅིང་འབྱོར་བར་བྱ་བའི་ཕྱིར། ། ",
            "སངས་རྒྱས་སྐྱབས་ཆེན་ཉིད་དུ་འདོད།། ",
            "ཅེས་པས་བསྟན་།",
            "ཕྱོགས་དང་དུས་ཀྱིས་བསྡུས་པའི་",
            "འཇིག་རྟེན་གྱི་ཁམས་ཇི་སྲིད་དུ་",
            "སེམས་ཅན་ཐམས་ཅད་ཀྱི་",
            "གནོད་པ་མཐའ་དག་བཟློག་ཅིང་གཏན་དུ་ཞི་བ་དང༌། ",
            "འཇིག་རྟེན་དང་འཇིག་རྟེན་ལས་འདས་པའི་ཕུན་སུམ་ཚོགས་པ་ཀུན་",
            "འབྱོར་བར་བྱ་བའི་མཐུ་མངའ་བའི་ཕྱིར། ",
            "སངས་རྒྱས་ནི་སྐྱབས་ཆེན་པོ་ཉིད་དུ་འདོད་དོ།། ",
            "བཞི་པ་གནས་གྱུར་པའི་ཡོན་ཏན་།",
            "གནས་གྱུར་པ་ཉིད་བཤད་པ་དང༌། ",
            "དེ་ཁྱད་པར་འཕགས་ཚུལ་བསྟན་པ་གཉིས་ལས། ",
            "དང་པོ་གནས་གྱུར་པ་ཉིད་བཤད་པ་ནི། ",
            "གང་ལ་ཉོན་མོངས་ཤེས་བྱའི་སྒྲིབ་པའི་ས་བོན་",
            "དུས་རིང་རྟག་ལྡན་པ། ། སྤོང་བ་ཤིན་ཏུ་རྒྱ་ཆེན་",
            "རྣམ་པ་ཀུན་གྱིས་རབ་ཏུ་བཅོམ་གྱུར་ཅིང། །",
            " གནས་གྱུར་ཆོས་དཀར་ཡོན་ཏན་མཆོག་",
            "རབ་ལྡན་པ་ཐོབ་པས་སངས་རྒྱས་ཉིད། །",
            " དེ་ནི་མི་རྟོག་རབ་དག་ཤིན་ཏུ་ཡུལ་ཆེན་",
            "ཡེ་ཤེས་ལམ་གྱིས་འཐོབ།། ",
            "ཅེས་པས་བསྟན་།",
            ""
        ],
        [
            "ཤེས་པའི་རྒྱུད་གང་ལ་ཉོན་མོངས་པ་དང་",
            "ཤེས་བྱའི་སྒྲིབ་པའི་བག་ཆགས་སམ་ས་བོན་གང་ཞིག ",
            "དུས་ཡུན་རིང་པོ་འཁོར་བ་ཐོག་མ་མེད་པ་ནས་",
            "འབྲལ་མ་མྱོང་བར་རྟག་ཏུ་རྒྱུན་ཆགས་པར་",
            "ལྡན་པ་ཉིད་སྤོང་བ་ལ་ས་དང་པོ་ནས་",
            "བཅུ་པ་ལ་ཐུག་གི་བར་དུ་འཇིག་རྟེན་ལས་",
            "འདས་པའི་ཡེ་ཤེས་དམ་པ་ཚོགས་གཉིས་",
            "རླབས་ཆེ་བའི་རྒྱུ་ལས་བྱུང་ཞིང་",
            "རྣམ་པར་མི་རྟོག་པ་ནམ་མཁའ་མཉམ་པ་",
            "ཤིན་ཏུ་རྒྱ་ཆེན་པོར་གྱུར་པ་གང་ཞིག ",
            "ས་རེ་རེ་ལ་ཡང་ཡེ་ཤེས་ཆེན་པོའི་ཆེན་པོ་",
            "སོགས་དགུ་རེ་ཡོད་པས་རྣམ་པ་ཀུན་གྱི་",
            "རང་བཞིན་དང་ལྡན་པའམ། ",
            "དེ་ལྟ་བུའི་རྣམ་པ་ཀུན་གྱིས་རབ་ཏུ་",
            "བཅོམ་པའམ་སྤངས་པར་གྱུར་ཅིང༌། ",
            "ཡུལ་ཕུང་པོ་ལྔ་ཆོས་ཀྱི་དབྱིངས་ཤིན་ཏུ་",
            "རྣམ་དག་གི་རང་བཞིན་དང་ཡུལ་ཅན་ཤེས་པ་",
            "རྣམ་པར་མི་རྟོག་པའི་ཡེ་ཤེས་ཀྱི་",
            "རང་བཞིན་དུ་གནས་གྱུར་པའམ། ",
            "ཡང་ན་ཆོས་རྣམས་ཀྱི་སྟོང་པ་དེ་བཞིན་ཉིད་",
            "རྣམ་པར་དག་པ་ཆོས་ཀྱི་དབྱིངས་དང༌། ",
            "ཚོགས་བརྒྱད་ཡེ་ཤེས་བཞིར་གནས་གྱུར་པ་",
            "སྟེ་ལྔ་པོ་དེ་ལ་གནས་གྱུར་པ་ཞེས་བྱ་ལ",
            "མདོར་ན་གནས་སུ་སྣང་བ་སྣོད་དང༌། ",
            "དོན་དུ་སྣང་བ་རྣམ་ཤེས་ཚོགས་བརྒྱད་དང༌། ",
            "ལུས་སུ་སྣང་བ་དང་བཅས་པའི་མ་དག་པའི་",
            "སྣང་བ་ཐམས་ཅད་ཡེ་ནས་རང་བཞིན་གྱིས་",
            "དེ་ཁོ་ན་ཉིད་དུ་གནས་མོད་ཀྱི། ",
            "སྒྲིབ་པ་གཉིས་ཀྱིས་བསྒྲིབས་ནས་",
            "དེའི་རང་བཞིན་ཇི་ལྟ་བ་བཞིན་མ་",
            "མཐོང་བ་ལམ་གྱིས་སྤངས་ཏེ",
            "རྣམ་པར་དག་པས་ཁྱད་པར་དུ་",
            "བྱས་པའི་སྣང་བ་རབ་འབྱམས་",
            "མུ་མེད་པ་ནི་གནས་འགྱུར་བ་ཞེས་བྱ་།",
            "ཇི་ལྟ་བ་ཉིད་ཀྱི་དབང་དུ་བྱས་ན་",
            "གཟུང་འཛིན་གཉིས་ཆོས་མེད་པར་",
            "མཉམ་པ་ཉིད་ལས་མ་གཡོས་བཞིན་དུ། ",
            "ཇི་སྙེད་པའི་དབང་དུ་བྱས་ནས་",
            ""
        ],
        [
            "ཤེས་བྱ་ཐམས་ཅད་སྒྱུ་མའི་སྣང་བ་ལྟར་མ་འདྲེས་པར་སྣང་ཡང་",
            "རིས་ཆད་ཀྱི་མཚན་མ་མེད་པ་མཉམ་པའོ།།",
            "དེ་ལྟར་གནས་གྱུར་པ་དེ་ནི་ཟག་པ་མེད་པའི་",
            "ཆོས་དཀར་ཀྱི་ཡོན་ཏན་སྟོབས་དང་མི་འཇིགས་པ་སོགས་",
            "ཉན་རང་ལ་མེད་པས་མཆོག་རབ་ཏུ་གྱུར་པ་",
            "ལྡན་པ་ཐོབ་པ་དེ་ནི་སངས་རྒྱས་ཞེས་བྱའི། ",
            "ངོ་བོ་ཉིད་དེ་ནི་བྱང་ཆུབ་སེམས་དཔའ་རྣམས་ཀྱི་",
            "མཉམ་བཞག་ཏུ་རྣམ་པར་མི་རྟོག་པ་རབ་ཏུ་དག་པའམ་",
            "ཤིན་ཏུ་དག་པས་ཆོས་ཐམས་ཅད་ནམ་མཁའི་",
            "ངོས་ལྟར་དམིགས་པ་མེད་པར་རྟོགས་པ་དང༌། ",
            "རྗེས་ཐོབ་ཏུ་ཤེས་བྱ་མཐའ་ཡས་པ་སྣང་ཡང་",
            "སྒྱུ་མ་ལ་སོགས་པ་བཞིན་དུ་མཐོང་བའི་",
            "ཤིན་ཏུ་ཡུལ་ཆེན་པོའི་ཡེ་ཤེས་ཞེས་སམ་",
            "དག་པ་འཇིག་རྟེན་པའི་ཡེ་ཤེས་དེ་གཉིས་སྒོམ་པའི་ལམ་གྱིས་ཐོབ་པ་ཡིན་ནོ།།",
            "སངས་རྒྱས་པའི་དུས་ན་མཉམ་རྗེས་ཐ་དད་དུ་མེད་དེ་",
            "རང་བྱུང་ངམ་བསམ་གྱིས་མི་ཁྱབ་པའི་ཡེ་ཤེས་ཆེན་པོས་",
            "ཇི་ལྟ་ཇི་སྙེད་ཀྱི་ཆོས་ཐམས་ཅད་དུས་གཅིག་ཏུ་གཟིགས་པ་ཡིན་ནོ།། ",
            "གཉིས་པ་༼ཁྱད་པར་འཕགས་ཚུལ་བསྟན་པ་༽ལ་སངས་རྒྱས་ཀྱི་གནས་གྱུར་དེ་",
            "ཉན་རང་གི་གནས་གྱུར་ལ",
            ""
        ],
        [
            "ས་ཁྱད་པར་འཕགས་ཚུལ་དང༌། ",
            "དེའི་རབ་དབྱེ་བཅུ་བཤད་པ་གཉིས་ལས། ",
            "དང་པོ་སངས་རྒྱས་ཀྱི་གནས་གྱུར་ཉན་རང་གནས་གྱུར་ལ",
            "ས་ཁྱད་པར་འཕགས་ཚུལ་ནི། ",
            "དེ་བཞིན་གཤེགས་པ་དེ་ནི་དེར་བཞུགས་ནས། ",
            "རི་དབང་མཐོ་སྟེང་བཞུགས་བཞིན་འགྲོ་ལ་གཟིགས།། ",
            "ཞི་བར་མངོན་དགའི་འགྲོ་ལའང་ཐུགས་རྗེ་ན།། ",
            "སྲིད་ལ་མངོན་དགའི་སྐྱེ་བོ་གཞན་ཅི་སྨོས།། ",
            "ཞེས་པས་བསྟན་།",
            ""
        ],
        [
            "ཆོས་ཀྱི་དབྱིངས་ཇི་ལྟར་གནས་པ་དེ་བཞིན་དུ་ཐུགས་སུ་ཆུད་པའམ་",
            "གཤེགས་པས་དེ་བཞིན་གཤེགས་པ་སངས་རྒྱས་དེ་ནི་",
            "གནས་གྱུར་པ་ཟག་མེད་ཀྱི་དབྱིངས་དེར་བཞུགས་།",
            "དཔེར་ན་རི་ཡི་དབང་པོ་རིའི་རྒྱལ་པོ་རི་རབ་ཀུན་ནས་",
            "མཐོ་བ་དེའི་སྟེང་ནས་ཕྱོགས་བཅུར་བལྟས་།",
            "ཉེ་བ་དང་རིང་བའི་གཟུགས་བཟང་ངན་ཀུན་མཐོང་བ་ལྟར་",
            "དེ་བཞིན་གཤེགས་པ་དེ་ནི་ཉན་རང་གི་གནས་གྱུར་ལ",
            "ས་འཕགས་ཤིང་མཐོ་བ་སངས་རྒྱས་ཀྱི་གནས་ཡོངས་སུ་གྱུར་པ་",
            "རི་དབང་མཐོ་བ་ཡི་སྟེང་ན་བཞུགས་བཞིན་དུ་",
            "འགྲོ་བ་ཀུན་ལ་ཐུགས་རྗེ་ཆེན་པོས་གཟིགས་པར་མཛད་དེ",
            "བདག་དོན་མྱང་འདས་ཞི་བ་མངོན་པར་དགའ་བའི་",
            "འགྲོ་བ་ཉན་རང་ལའང་ཐུགས་རྗེའམ་སྙིང་རྗེ་ཆེན་པོ་མཛད་།",
            "ཉན་རང་དེ་དག་འཁོར་བ་ཐོག་མ་མེད་པ་ནས་",
            "གཉེན་དུ་གྱུར་པའི་སེམས་ཅན་གྱི་དོན་མ་བྱས་པར་",
            "སྙིང་རྗེ་ཆེན་པོ་སྤངས་པ་དང༌། ",
            "ཆོས་ལ་བདག་མེད་རྟོགས་པའི་ཤེས་རབ་ཆེན་པོ་བྲལ་བས་",
            "ཤེས་བྱའི་སྒྲིབ་པ་སྤངས་མ་ནུས་པས་",
            "རྣམ་པ་ཐམས་ཅད་མཁྱེན་པའི་ཡེ་ཤེས་མ་ཐོབ་པའི་ཕྱིར་",
            "དེ་དག་ལ་ཡང་ཐུགས་རྗེ་བ་མཛད་ན",
            ""
        ],
        [
            "སྡུག་བསྔལ་གྱི་གནས་སྲིད་པ་ལ་",
            "མངོན་པར་དགའ་བའི་སྐྱེ་བོ་གཞན་འཁོར་བ་པ་",
            "རྣམས་ལ་ཐུགས་བརྩེ་བ་ལྟ་ཅི་སྨོས་ཏེ་",
            "དེ་དག་སྡུག་བསྔལ་གསུམ་ལས་མ་ཐར་བའི་ཕྱིར་རོ། ། ",
            "གཉིས་པ་སངས་རྒྱས་ཀྱི་གནས་གྱུར་པའི་",
            "ཡོན་ཏན་གྱི་རྣམ་གྲངས་དབྱེ་བ་ནི། ",
            "གནས་ལ་འཇུག་དང་རབ་འཇུག་མི་འཇུག་དང༌། །",
            " ལྡོག་དང་ཀུན་འཇུག་གཉིས་དང་མི་གཉིས་དང༌། །",
            " མཉམ་དང་ཁྱད་འཕགས་ཀུན་འགྲོའི་བདག་ཉིད་ནི། །",
            " དེ་བཞིན་གཤེགས་པ་རྣམས་ཀྱི་ཡོངས་གྱུར་འདོད།། ",
            "ཅེས་པས་བསྟན་།",
            "གནས་ལ་ཞེས་པ་སངས་རྒྱས་ཀྱི་གནས་ཡོངས་སུ་",
            "གྱུར་པ་དེ་ལ་ཁྱད་པར་འཕགས་པའི་ཡོན་ཏན་ཡོད་།",
            "གང་ཞེ་ན་རྟག་ཏུ་སེམས་ཅན་གྱི་",
            "དོན་འབའ་ཞིག་མཛད་པས་གཞན་དོན་ལ་འཇུག་པ་དང༌། ",
            "གནས་གྱུར་དེ་འཇིག་རྟེན་པ་དང་",
            "འཇིག་རྟེན་འདས་པ་ཉན་རང་གི་",
            "གནས་གྱུར་སོགས་ཆོས་ཐམས་ཅད་ཀྱི་",
            "མཆོག་ཡིན་པས་རབ་ཏུ་འཇུག་པ་དང༌། ",
            "སོ་སོའི་སྐྱེ་བོ་རྣམས་ལ་",
            "ཉོན་མོངས་སྐྱེ་བའི་རྒྱུ་ནི་",
            "ཡུལ་ཉེ་བར་གནས་པ་དང༌། ",
            "ཚུལ་བཞིན་མིན་པའི་ཡིད་བྱེད་དང༌། ",
            "ཉོན་མོངས་པའི་བག་ཉལ་མ་སྤངས་པ་གསུམ་ཡིན་ལ",
            ""
        ],
        [
            "སངས་རྒྱས་ཀྱི་གནས་གྱུར་ནི་ནམ་ཡང་",
            "ཉོན་མོངས་པ་སྐྱེ་བའི་རྒྱུ་ལ་མི་འཇུག་པ་དང༌། ",
            "གནས་གྱུར་པ་དེ་ཐོབ་ནས་",
            "ནམ་ཡང་ཉོན་མོངས་པ་རྣམས་དང་",
            "མི་དགེ་བའི་སྤྱོད་པ་རྣམས་ལ་བདག་ཉིད་འཇུག་",
            "མི་སྲིད་པས་དེ་ལས་ལྡོག་པ་དང༌། ",
            "གནས་གྱུར་པ་དེ་དུས་ལན་གཅིག་ན་ཐོབ་པ་དེ་",
            "འཁོར་བའི་མཐའི་བར་དུ་ཉམས་པ་མི་སྲིད་པ་",
            "དུས་ཀུན་ཏུ་ཆད་པ་མེད་པར་འཇུག་པས་ཀུན་འཇུག་དང༌། ",
            "ཡང་ན་ཀུན་ནས་ཉོན་མོངས་པའི་གཉེན་པོའི་",
            "ཆོས་ཀུན་ལ་འཇུག་པས་ཀུན་འཇུག་ཅེས་ཀྱང་།",
            "ཡང་གཉིས་དང་ཞེས་པ་ཐོག་མར་མངོན་པར་",
            "བྱང་ཆུབ་པ་སྟོན་པ་དང་མཐར་མྱ་ངན་ལས་",
            "འདས་པར་སྟོན་པ་གཉིས་ལ་འཇུག་པ་།",
            "སངས་རྒྱས་ནས་ཕྱོགས་བཅུའི་འཇིག་རྟེན་ཀུན་ཏུ་",
            "སངས་རྒྱས་ཀྱི་མཆོག་གི་སྤྲུལ་སྐུས་འདུལ་བ་ལ་",
            "བྱང་ཆུབ་ཆེན་པོའི་ཚུལ་དུས་ཀུན་ཏུ་སྟོན་པའི་ཕྱིར་རོ། །",
            "དོན་དམ་པར་དེ་གཉིས་སུ་འཇུག་པ་མེད་དེ་",
            "འཁོར་བ་དང་མྱ་ངན་ལས་འདས་པ་གཉིས་ཀ་",
            "མཉམ་པ་ཉིད་དུ་རྟོགས་པས་མི་གཉིས་པར་འདུག་པ་དང༌། ",
            "ཡང་ཉོན་མོངས་ས་བོན་དང་བཅས་པ་སྤངས་པའི་",
            "རྣམ་གྲོལ་ཙམ་གྱི་ཆ་ནས་ཉན་རང་དང་",
            "ཆ་འདྲ་བའམ་མཉམ་པ་དང༌། ",
            "བྱེ་བྲག་ཏུ་སངས་རྒྱས་ཀྱི་གནས་གྱུར་ནི་",
            "ཤེས་བྱའི་སྒྲིབ་པ་སྤངས་པ་དང༌། ",
            "སྟོབས་དང་མི་འཇིགས་པ་ལ་སོགས་པའི་",
            "ཡོན་ཏན་གྱིས་ཉན་རང་ལས་ཁྱད་པར་འཕགས་པ་དང༌། ",
            "ཀུན་ཏུ་འགྲོ་བ་ནི་སེམས་ཅན་རྣམས་ལ་",
            "རང་རང་སོ་སོའི་རིགས་དང་དབང་པོ་མོས་པ་དང་འཚམས་པར་",
            "ཐེག་པ་གསུམ་གྱི་ཆོས་སྟོན་པས་ཐེག་པ་ཀུན་འགྲོའི་བདག་ཉིད་།",
            "དེ་ལྟར་རྣམ་གྲངས་བཅུ་ཡི་ཚུལ་བཤད་པ་འདི་ལྟ་བུ་ནི། ",
            "དེ་བཞིན་གཤེགས་པ་རྣམས་ཀྱི་",
            "གནས་ཡོངས་སུ་གྱུར་པ་ཡིན་པར་འདོད་དོ།།",
            ""
        ],
        [
            "དེའི་ཕྱིར་སངས་རྒྱས་ཀྱི་གནས་གྱུར་དེ་",
            "ནི་ཡོན་ཏན་རབ་དང་ལྡན་པ་དང༌། ",
            "གཉེན་པོའི་ཆོས་ཐམས་ཅད་ལ་འཇུག་པས་",
            "རྒྱ་ཆེར་འཇུག་པར་རིག་པར་བྱའོ།། ",
            "ལྔ་པ་ཀུན་ཏུ་ཁྱབ་པའི་ཡོན་ཏན་།",
            "དངོས་དང༌། ",
            "དོགས་སྤོང་གཉིས་ལས། ",
            "དང་པོ་དུས་དང་ཕྱོགས་ཀྱི་དངོས་པོ་ཀུན་ལ་ཁྱབ་པའི་ཚུལ་ནི། ",
            "ཇི་ལྟར་ནམ་མཁའ་རྟག་ཏུ་ཀུན་སོང་འདོད།། ",
            "དེ་བཞིན་དེ་ཡང་རྟག་ཏུ་ཀུན་སོང་འདོད།། ",
            "ཇི་ལྟར་ནམ་མཁའ་གཟུགས་གྱུར་ཀུན་ཏུ་སོང༌།།",
            ""
        ],
        [
            "དེ་བཞིན་དེ་ཡང་སེམས་ཅན་ཚོགས་ཀུན་སོང༌།། ",
            "ཞེས་པས་བསྟན་།",
            "ཇི་ལྟར་ནམ་མཁའ་ནི་",
            "དུས་གསུམ་པོ་རྟག་ཏུ་བུམ་སོགས་དངོས་པོ་ཀུན་ལ་",
            "རྗེས་སུ་སོང་བར་འདོད་པ་དེ་བཞིན་དུ། ",
            "ཆོས་ཀྱི་དབྱིངས་ཟག་པ་མེད་པ་",
            "སངས་རྒྱས་ཀྱི་གནས་གྱུར་པ་དེ་ཡང་",
            "འདས་མ་འོངས་ད་ལྟའི་དུས་རྟག་ཏུ་",
            "དེ་དང་དེའི་དུས་ཀྱི་དངོས་པོ་ཀུན་ལ་",
            "རྗེས་སུ་སོང་བར་འདོད་དེ",
            "དུས་གསུམ་གྱིས་བསྡུས་པའི་ཆོས་ཐམས་ཅད་ཀྱང་",
            "དེ་བཞིན་ཉིད་ལས་མི་འདའ་ཞིང་",
            "དབྱིངས་དེ་རང་བཞིན་རྣམ་དག་ཡིན་པས་",
            "སངས་རྒྱས་པའི་དུས་དང་སྔར་གྱི་གནས་སྐབས་ལ་",
            "ངོ་བོའི་སྒོ་ནས་ཁྱད་མེད་པས་སོ།།",
            "ཇི་ལྟར་ནམ་མཁའ་ནི་གཟུགས་སུ་གྱུར་པ་",
            "རིང་ཐུང་དཀར་དམར་བཟང་ངན་བར་མ་ཐམས་ཅད་ལ་",
            "ཁྱད་མེད་པར་ཁྱབ་ཅིང་ཀུན་ཏུ་སོང་བ་དེ་བཞིན་",
            "སངས་རྒྱས་ཀྱི་དབྱིངས་དེ་ཡང་",
            "སེམས་ཅན་བཟང་ངན་བར་མའི་ཚོགས་ཀུན་གྱི་རྒྱུད་ལ་ཁྱབ་ཅིང་",
            "དེའི་ཆོས་ཉིད་ཀྱི་རང་བཞིན་དུ་རྗེས་སུ་སོང་བ་ཡིན་ཏེ",
            ""
        ],
        [
            "སངས་རྒྱས་ནི་ཆོས་ཀྱི་དབྱིངས་གློ་བུར་བའི་དྲི་མས་",
            "ཤིན་ཏུ་རྣམ་པར་དག་པའི་རང་བཞིན་ཡིན་།",
            "ས་དང་པོ་ཆོས་དབྱིངས་ཀུན་ཏུ་འགྲོ་བའི་",
            "མཚན་ཉིད་རྟོགས་པའི་དུས་ན་བདག་དང་",
            "སེམས་ཅན་ཐམས་ཅད་ལ་སེམས་མཉམ་པ་ཉིད་ཐོབ་།",
            "བདག་གང་ཡིན་པ་སེམས་ཅན་ཡང་དེ་ཡིན་།",
            "སེམས་ཅན་གང་ཡིན་པ་བདག་ཀྱང་",
            "དེ་ཡིན་པས་ཁྱད་མེད་པར་མཉམ་པ་ཉིད་ཁོང་དུ་ཆུད་པ་",
            "དེས་ས་བཅུར་རིམ་གྱིས་སྒོམ་པ་རྫོགས་པ་",
            "སངས་རྒྱས་ཀྱི་ས་ཐོབ་པའི་དུས་ན་",
            "སེམས་ཅན་ཐམས་ཅད་བདག་ཉིད་དུ་",
            "མངོན་པར་རྫོགས་པར་བྱང་ཆུབ་པའི་",
            "རང་བཞིན་དུ་ཐུགས་སུ་ཆུད་པ་ཡོངས་སུ་རྫོགས་པ་ཡིན་པས་",
            "སེམས་ཅན་གྱི་ཚོགས་ཐམས་ཅད་དུ་སོང་བ་ཞེས་བྱའོ།། ",
            "གཉིས་པ་དོགས་པ་སྤངས་པ་ནི། ",
            "ཇི་ལྟར་ཆུ་ཡི་སྣོད་ཆག་ན།། ",
            "ཟླ་བའི་གཟུགས་བརྙན་མི་སྣང་བ། །",
            " དེ་བཞིན་སེམས་ཅན་ངན་པ་ལ།།",
            ""
        ],
        [
            "སངས་རྒྱས་གཟུགས་ཀྱང་མི་སྣང་ངོ༌། །",
            " ཇི་ལྟར་མེ་ནི་གཞན་དུ་འབར།། ",
            "གཞན་དུ་ཞི་བར་འགྱུར་བ་ལྟར། །",
            " དེ་བཞིན་སངས་རྒྱས་རྣམས་ལ་ཡང༌། །",
            " སྣང་དང་མི་སྣང་ཤེས་པར་བྱ།། ",
            "ཞེས་པས་བསྟན་།",
            "དེ་ལྟར་སངས་རྒྱས་ཀྱི་རང་བཞིན་",
            "སེམས་ཅན་ཐམས་ཅད་ལ་རྗེས་སུ་སོང་ཞིང་",
            "ཁྱད་མེད་ན་སེམས་ཅན་ཐམས་ཅད་ཀྱི་རང་གི་",
            "སེམས་ཀྱི་ཆོས་ཉིད་",
            "སངས་རྒྱས་ཀྱི་རང་བཞིན་ཡང་རྟག་ཏུ་མཐོང་བ་དང༌། ",
            "སངས་རྒྱས་གཟུགས་ཀྱི་སྐུ་ཡང་ཅིས་མི་མཐོང་ཞེ་ན",
            "དེ་ནི་སེམས་ཅན་རྣམས་ཀྱི་རྒྱུད་སྒྲིབ་པས་བསྒྲིབས་ནས་",
            "སངས་རྒྱས་མཐོང་བའི་སྣོད་མ་ཡིན་པར་བསྟན་པ་ནི། ",
            "དཔེར་ན་ནམ་མཁའ་ལ་",
            "ཟླ་བའི་དཀྱིལ་འཁོར་ཡོད་དུ་ཟིན་ཀྱང༌། ",
            "ཇི་ལྟར་ཆུ་ཡི་སྣོད་ཆག་སྟེ་",
            ""
        ],
        [
            "ཆུ་མེད་པར་གྱུར་ན",
            "ཟླ་བའི་གཟུགས་བརྙན་མི་སྣང་བ་",
            "དེ་བཞིན་དུ་སེམས་ཅན་གྱི་རྒྱུད་དེར་",
            "བསོད་ནམས་དང་ཡེ་ཤེས་ཀྱི་ཚོགས་མ་བསགས་ཤིང༌། ",
            "ཉོན་མོངས་དང་མི་དགེ་བའི་ལས་བྱས་པའི་",
            "སྒྲིབ་པ་དང་ལྡན་པའི་ངན་པ་དག ",
            "སྣོད་ཆག་པ་ལ་ཆུ་མེད་པ་ལྟར་སེམས་དད་པ་དང་",
            "ཏིང་ངེ་འཛིན་གྱི་ཆུ་དྭངས་པ་ལྟ་བུ་མེད་པས། ",
            "སངས་རྒྱས་ཀྱི་རང་བཞིན་དང་གཟུགས་ཀྱང་མི་སྣང་ངོ༌། །",
            "རཱུ་པ་ཞེས་པ་རང་བཞིན་དང་གཟུགས་གཉིས་ཀ་ལ་འཇུག་།",
            "དེའི་ཕྱིར་སངས་རྒྱས་ཀྱི་",
            "གཟུགས་སྐུ་མཐོང་བ་དང་མི་མཐོང་བ་ནི་",
            "སངས་རྒྱས་ཐམས་ཅད་དུ་མ་ཁྱབ་པས་",
            "མིན་གྱི་སངས་རྒྱས་མཐོང་བའི་",
            "ཚོགས་བསགས་པའི་",
            "གདུལ་བྱ་གང་ན་ཡོད་པར་སྣང་ཞིང༌",
            "དེ་མེད་ན་མི་སྣང་བ་ནི་ཇི་ལྟར་མེ་ནི་",
            "གཞན་བུད་ཤིང་ཡོད་པ་དེ་ཉིད་དུ་འབར་།",
            "གཞན་བུད་ཤིང་མེད་པ་དེ་ཉིད་དུ་",
            "མེ་ཞི་བར་འགྱུར་ཏེ་",
            "མི་འབར་བ་ལྟར། ",
            "དཔེ་དེ་བཞིན་དུ་སངས་རྒྱས་ཀྱི་",
            "གཟུགས་སྐུ་རྣམས་ལ་ཡང༌། ",
            "གདུལ་བྱ་ཡོད་པ་",
            "ལ་ལར་སངས་རྒྱས་པ་དང་འཚོ་ཞིང་",
            ""
        ],
        [
            "གཞེས་ཏེ་སྣང་བ་དང༌། ",
            "གདུལ་བྱ་མེད་པའི་ཡུལ་དང་དུས་དེར་མྱ་ངན་ལས་འདས་ནས་",
            "མི་སྣང་བ་ཤེས་པར་བྱའོ།། ",
            "དྲུག་པ་སངས་རྒྱས་ཀྱི་མཛད་པ་",
            "རྟོག་མེད་ལྷུན་གྱིས་གྲུབ་པར་འཇུག་ཚུལ་ནི། ",
            "ཇི་ལྟར་རྔ་དག་མ་བརྡུངས་པར། །",
            " སྒྲ་ནི་ཀུན་ཏུ་འབྱུང་བ་ལྟར། །",
            " དེ་བཞིན་རྒྱལ་བ་བཟོ་མེད་པར། །",
            " བཤད་པ་དག་ནི་ཀུན་ཏུ་འབྱུང༌།། ",
            "ཇི་ལྟར་ནོར་བུ་འབད་མེད་པར། །",
            " རང་གི་འོད་ནི་སྟོན་པ་ལྟར། །",
            " སངས་རྒྱས་རྣམས་ཀྱང་བཟོ་མེད་པར། །",
            " དེ་བཞིན་མཛད་པ་ངེས་པར་སྟོན།། ",
            "ཇི་ལྟར་མཁའ་ལ་འཇིག་རྟེན་གྱི། །",
            " བྱ་བ་རྒྱུན་མི་འཆད་པར་སྣང༌།། ",
            "དེ་བཞིན་ཟག་མེད་དབྱིངས་ན་ཡང༌། །",
            " རྒྱལ་བའི་མཛད་པ་རྒྱུན་མི་འཆད།།",
            ""
        ],
        [
            "ཇི་ལྟར་མཁའ་ལ་རྟག་ཏུ་ནི། །",
            " བྱ་བ་ཉམས་ཤིང་འབྱུང་བ་ལྟར། །",
            " དེ་བཞིན་ཟག་མེད་དབྱིངས་ན་ཡང༌། །",
            " སངས་རྒྱས་ཕྲིན་ལས་སྐྱེ་ཞིང་འབྲི།། ",
            "ཞེས་ཆོས་སྟོན་པ། ",
            "མཛད་པ་སྣ་ཚོགས་སྟོན་པ། ",
            "རྒྱུན་མི་འཆད་པ། ",
            "སྐྱེ་འབྲིར་སྣང་ཚུལ་བཞི་",
            "ཚིགས་བཅད་བཞིས་བསྟན་།",
            "ཉན་ཐོས་རྣམས་བདག་དོན་དུ་",
            "འབད་རྩོལ་དང་བཅས་ནས་",
            "མྱ་ངན་འདས་ཚེ་བྱ་བ་རྒྱུན་འཆད་།",
            "སངས་རྒྱས་ཀྱི་གཞན་དོན་མཛད་པ་ནི་",
            "འབད་རྩོལ་གྱི་རྟོག་པ་མེད་པར་ལྷུན་གྱིས་གྲུབ་པ་དང་",
            "རྒྱུན་མི་འཆད་པ་ཡིན་པས་ཁྱད་ཞུགས་པ་།",
            "ཇི་ལྟར་ལྷའི་བསོད་ནམས་ལས་གྲུབ་པའི་རྔ་བོ་ཆེ་དག་ནི་",
            "ནམ་བརྒྱ་བྱིན་འདོད་ཡོན་ལྔ་ལ་འཇུག་པ་ན་",
            "སུས་ཀྱང་མ་བརྡུངས་པར་འདོད་པ་ལྔ་ལ་",
            "དགའ་བར་འགྱུར་བ་དང་རྗེས་སུ་མཐུན་པའི་སྒྲ་འབྱུང་ངོ༌།།",
            "ནམ་འདོད་ཡོན་ལས་ལྡོག་པར་འགྱུར་ན་",
            ""
        ],
        [
            "འདོད་ཡོན་ལྔ་ལས་ཕྱིར་ལྡོག་པ་དང་",
            "རྗེས་སུ་མཐུན་པའི་སྒྲ་འབྱུང་བ་དང༌། ",
            "ལྷ་མིན་ལ",
            "ས་རྒྱལ་བའི་ཚེ་ལྷ་རྣམས་རྒྱལ་བའི་སྒྲ་དང༌། ",
            "བག་མེད་པ་ལ་མི་རྟག་པ་སོགས་ཀྱི་",
            "སྒྲ་ནི་ཀུན་ཏུ་འབྱུང་བ་ལྟར། ",
            "དེ་བཞིན་རྒྱལ་བ་རྫོགས་པའི་སངས་རྒྱས་རྣམས་ཀྱང་",
            "ཟག་པ་མེད་པའི་དབྱིངས་སུ་བཞུགས་ཏེ་",
            "རྣམ་རྟོག་མི་མངའ་བ་རྣམས་།",
            "གང་ཟག་འདི་དང་འདི་ལ་",
            "ཆོས་འདི་དང་འདི་བསྟན་པར་བྱའོ་",
            "སྙམ་པའི་རྣམ་རྟོག་གི་བཟོ་བའམ་འབད་རྩོལ་མེད་པར། ",
            "སོ་སོའི་བསམ་པ་དང་མཐུན་པའི་ཆོས་སྣ་ཚོགས་",
            "བཤད་པ་དག་ནི་ཀུན་ཏུ་འབྱུང་ངོ༌།།",
            "ཇི་ལྟར་ནོར་བུ་རིན་པོ་ཆེ་ལ་འབད་རྩོལ་མེད་པར་",
            "རང་གི་འོད་ནི་ཕྱོགས་ཀུན་ཏུ་སྟོན་པ་ལྟར། ",
            "སངས་རྒྱས་རྣམས་ཀྱང་སེམས་ཅན་གྱི་",
            "དོན་མཛད་པ་ལ་འདི་དང་འདི་བྱའོ་",
            "ཞེས་ཀུན་སློང་གི་བཟོ་བའམ་རྟོག་པ་མེད་པར། ",
            "ནོར་བུ་དེ་བཞིན་དུ་སྐུ་གསུང་ཐུགས་ཀྱི་",
            "མཛད་པ་སྣ་ཚོགས་གདུལ་བྱའི་དོན་དུ་",
            "ལྷུན་གྱིས་གྲུབ་པའི་ཚུལ་གྱིས་ངེས་པར་སྟོན་ཏེ",
            "ཇི་ལྟར་ནམ་མཁའ་ནི་སྣོད་ཀྱི་འཇིག་རྟེན་ཆགས་གནས་འཇིག་པ་དང༌། ",
            "སེམས་ཅན་རྣམས་ཀྱི་འགྲོ་འདུག་སོགས་ཀྱི་",
            "བྱ་བ་རྒྱུན་མི་འཆད་པར་སྣང་བ་དེ་བཞིན་དུ་",
            "སངས་རྒྱས་རྣམས་ཟག་པ་མེད་པའི་",
            "ཆོས་དབྱིངས་རྣམ་པར་དག་པའི་གནས་ལ་གནས་ན་ཡང༌། ",
            "དེ་ལས་མ་གཡོས་བཞིན་དུ་ཕྱོགས་བཅུར་",
            "ཕྱི་མའི་མུ་མཐར་ཐུག་གི་བར་དུ་",
            "རྒྱལ་བའི་མཛད་པ་རྒྱུན་མི་འཆད་དོ།།",
            ""
        ],
        [
            "རྒྱུན་མི་འཆད་པ་ཡིན་ཡང་གདུལ་བྱའི་དབང་གིས་",
            "སངས་རྒྱས་ཀྱི་མཛད་པ་",
            "འཇུག་མི་འཇུག་གི་སྐྱེ་འབྲིར་སྣང་བ་ནི། ",
            "ཇི་ལྟར་ནམ་མཁའ་འདི་ལ་དུས་རྟག་ཏུ་ནི། ",
            "ཕྱི་དང་ནང་གི་དངོས་པོ་སྐྱེ་བ་དང་",
            "གནས་པའི་བྱ་བ་འགའ་ཞིག་ཉམས་ཏེ་",
            "ནགས་དང་ཁང་ཁྱིམ་སོགས་འཚིག་པ་དང༌། ",
            "སེམས་ཅན་འཆི་བ་ལྟ་བུ་སྔར་ཡོད་ཉམས་ཤིང༌། ",
            "ཡང་ཕྱི་ནང་གི་དངོས་པོ་གཞན་གསར་དུ་འབྱུང་བ་ལྟར། ",
            "དེ་བཞིན་ཟག་མེད་དབྱིངས་ན་ཡང་སངས་རྒྱས་",
            "གཟུགས་སྐུ་འཇིག་རྟེན་དུ་སྤྲུལ་པ་སོགས་ཀྱི་",
            "ཕྲིན་ལས་ཀྱང་གདུལ་བྱའི་དབང་གིས་གསར་དུ་སྐྱེ་ཞིང་",
            "སྔར་ཡོད་འབྲི་བར་སྣང་བ་ཡིན་ནོ།། ",
            "བདུན་པ་སངས་རྒྱས་ཀྱི་དབྱིངས་ཟབ་པའི་",
            "ཚུལ་འདི་ལ་དོན་གསུམ་།",
            "མཚན་ཉིད་ཟབ་པ། ",
            "གནས་པ་ཟབ་པ། ",
            "ལས་ཟབ་པ་གསུམ་ལས། ",
            "དང་པོ་༼མཚན་ཉིད་ཟབ་པ༽ལ་ཡང་བཞི་།",
            "རྣམ་པར་དག་པའི་མཚན་ཉིད། ",
            "བདག་མཆོག་ཏུ་གྱུར་པའི་མཚན་ཉིད། ",
            "ལུང་དུ་བསྟན་བྱ་མིན་པའི་དངོས་པོའི་མཚན་ཉིད། ",
            "རྣམ་པར་གྲོལ་བའི་མཚན་ཉིད་བཞི་ལས། ",
            "དང་པོ་རྣམ་པར་དག་པའི་མཚན་ཉིད་ནི། ",
            "སྔ་མ་ཕྱི་མར་ཁྱད་མེད་ཀྱང༌། །",
            " སྒྲིབ་པ་ཀུན་གྱི་དྲི་མེད་པ། །",
            " དེ་བཞིན་ཉིད་ནི་སངས་རྒྱས་འདོད།། ",
            "དག་པ་མ་ཡིན་མ་དག་མིན།། ",
            "ཞེས་པས་བསྟན་།",
            ""
        ],
        [
            "རང་བཞིན་རྣམ་པར་དག་པའི་དེ་བཞིན་ཉིད་ནི་",
            "སོ་སོའི་སྐྱེ་བོའི་གནས་སྐབས་ནས་སངས་རྒྱས་ཀྱི་བར་དུ་",
            "སྔ་མ་དང་ཕྱི་མར་ཁྱད་མེད་།",
            "སྟོང་པ་ཉིད་རང་བཞིན་གྱིས་འོད་གསལ་བ་དེ་ནི་",
            "ནམ་ཡང་རང་གི་ངོ་བོ་ལ་འགྱུར་བ་མེད་ཀྱང་",
            "གློ་བུར་གྱི་སྒྲིབ་པ་ཀུན་གྱི་དྲི་མ་མེད་པ་ཡི་",
            "དེ་བཞིན་ཉིད་ནི་སངས་རྒྱས་ཞེས་འདོད་ཀྱི། ",
            "གློ་བུར་གྱི་དྲི་མ་དང་བཅས་པའི་ཚེ་ན་",
            "སངས་རྒྱས་ཀྱི་དབྱིངས་ཞེས་མི་བྱ་བས་",
            "རང་བཞིན་གྱིས་དག་པ་ནི་གདོད་ནས་དག་པ་ཡིན་གྱི་",
            "གསར་དུ་དག་པའང་མ་ཡིན་ལ",
            "ཕྱིས་སུ་གློ་བུར་གྱི་དྲི་མས་མ་དག་པའང་མིན་པ་",
            "དེས་ན་རྣམ་པར་དག་པའི་མཚན་ཉིད་ཟབ་།",
            "གདོད་ནས་དྲི་མ་མེད་དེ་དག་ན་",
            "སེམས་ཅན་རྣམས་ཀྱང་སངས་རྒྱས་སུ་ཅིས་མི་འགྱུར་སྙམ་པ་དང༌། ",
            "ཕྱིས་སུ་དྲི་མ་དག་པའི་དུས་ཁོ་ནར་སངས་རྒྱས་ཡིན་ན་",
            "གདོད་ནས་རང་བཞིན་གྱིས་དག་པ་མ་ཡིན་སྙམ་དུ་",
            "ཤེས་རབ་ཆུང་བས་ཁོང་དུ་ཆུད་དཀའ་བའོ།། ",
            "གཉིས་པ་བདག་མཆོག་ཏུ་གྱུར་པའི་མཚན་ཉིད་ནི། ",
            "སྟོང་པ་ཉིད་ནི་རྣམ་དག་ན།།",
            ""
        ],
        [
            "བདག་མེད་མཆོག་གི་བདག་ཐོབ་པས། །",
            " སངས་རྒྱས་དག་པའི་བདག་ཐོབ་ཕྱིར། །",
            " བདག་ཉིད་ཆེན་པོའི་བདག་ཏུ་འགྱུར།། ",
            "ཞེས་པས་བསྟན་།",
            "སྟོང་པ་ཉིད་རང་བཞིན་གྱིས་འོད་གསལ་བ་དེ་ནི་",
            "རང་སྣང་གློ་བུར་གྱི་དྲི་མས་རྣམ་པར་དག་པ་།",
            "གང་ཟག་དང་ཆོས་ཀྱི་བདག་གཉིས་པོ་མེད་པ་",
            "དངོས་པོའི་རང་བཞིན་ནམ་གནས་ལུགས་མཆོག་གི་",
            "བདག་ཉིད་དམ་རང་བཞིན་ནམ་ངོ་བོ་ཉིད་ཐོབ་པས་།",
            "སངས་རྒྱས་རྣམས་ནི་ཤིན་ཏུ་",
            "རྣམ་པར་དག་པའི་བདག་ཉིད་ཐོབ་པའི་ཕྱིར་",
            "དངོས་པོའི་ཡིན་ལུགས་མ་ནོར་བ་དེ་བཞིན་ཉིད་",
            "བདག་ཉིད་ཆེན་པོའི་བདག་ཏུ་འགྱུར་རོ་ཞེས། ",
            "བདག་གཉིས་སུ་འཛིན་པའི་ཞེན་ཡུལ་ནི་བདག་མ་ཡིན་ཏེ་",
            "དངོས་པོ་ལ་མེད་པའི་ཕྱིར་རོ། །",
            "བདག་གཉིས་མེད་པའི་དེ་བཞིན་ཉིད་ཡོད་མེད་ཀྱི་",
            "མཐའ་དང་བྲལ་བ་ནི་གནས་ལུགས་མ་ནོར་བ་ཡིན་པས་",
            "དེ་མངོན་དུ་བྱས་པ་ནི་བདག་མཆོག་སྟེ་",
            "བདག་ཉིད་ཆེན་པའི་བདག་ཅེས་བྱའོ་ཞེས་སོ།།",
            ""
        ],
        [
            "གསུམ་པ་ལུང་དུ་བསྟན་བྱ་མིན་པའི་དངོས་པོའི་མཚན་ཉིད་ནི། ",
            "དེ་ཕྱིར་སངས་རྒྱས་ཡོད་མིན་ཞིང༌།། ",
            "མེད་པར་ཡང་ནི་མི་བརྗོད་དེ།། ",
            "དེ་ལྟར་སངས་རྒྱས་དེ་སྐད་འདྲི། །",
            " ལུང་མ་བསྟན་པའི་ཚུལ་དུ་འདོད།། ",
            "ཅེས་པས་བསྟན་།",
            "དེ་ཕྱིར་སངས་རྒྱས་ནི་གང་ཟག་དང་",
            "ཆོས་ཀྱི་རང་བཞིན་གྱི་རྣམ་པས་ཡོད་པ་མིན་།",
            "དེ་བཞིན་ཉིད་སྤྲོས་པ་ལས་འདས་པའི་",
            "རང་བཞིན་དུ་མེད་པར་ཡང་ནི་མི་བརྗོད་།",
            ""
        ],
        [
            "གཉིས་ཆོས་ལ་བརྟེན་པའི་བློས་ཐ་སྙད་དུ་",
            "གང་ཟག་གི་རྒྱུད་ཉི་ཚེ་བ་སངས་རྒྱས་སུ་བཟུང་།",
            "སངས་རྒྱས་མྱ་ངན་ལས་འདས་ནས་",
            "སླར་འབྱུང་ངམ་མི་འབྱུང་བ་གང་ཡིན་ཞེས་དང༌། ",
            "སངས་རྒྱས་འདས་ནས་",
            "དེ་ཕན་ཆད་ཡོད་དམ་མེད་ཅེས་",
            "དེ་ལྟར་མཐའ་གཉིས་སུ་རྟོག་པའི་སྒོ་ནས་",
            "སངས་རྒྱས་ལ་དེ་སྐད་ཞུ་ཞིང་",
            "འདྲི་ན་གང་དུའང་ལུང་མ་བསྟན་པའི་ཚུལ་དུ་འདོད་དེ",
            "སངས་རྒྱས་ཡོད་མེད་ཀྱི་མཐའ་ལས་འདས་པ་དང༌། ",
            "འབྱུང་མི་འབྱུང་གི་ཐ་སྙད་བྱར་མེད་པས་སོ།།",
            ""
        ],
        [
            "གལ་ཏེ་སྤྲུལ་པའི་སྐུ་",
            "འཇིག་རྟེན་དུ་སླར་འབྱུང་མི་འབྱུང་འདྲི་ན་",
            "གདུལ་བྱ་གང་ན་",
            "ཡོད་པའི་ཡུལ་དུས་སུ་ཡང་ཡང་འབྱུང་བ་",
            "སེམས་ཅན་གྱི་མཐའ་སྲིད་དུ་ཡོད་ཀྱང་",
            "དེ་ནི་སེམས་ཅན་ཤི་ནས་",
            "འབྱུང་བ་དང་ཚུལ་མི་འདྲ་ལ",
            "སེམས་ཅན་འགྲོངས་ཕན་ཆད་འབྱུང་མི་འབྱུང་",
            "འདྲི་བ་རྣམས་ཀྱིས་སེམས་ཅན་ཕལ་པ་རྣམས་ཤི་ནས་",
            "སྐྱེ་བ་ལེན་པ་ལྟ་བུ་ལ་བསམས་ནས་",
            "སངས་རྒྱས་སླར་འབྱུང་མི་འབྱུང་དྲིས་པ་ཡིན་པས་",
            "སངས་རྒྱས་ལ་སྐྱེ་བ་དང་",
            "འབྱུང་བ་རང་མཚན་པ་མེད་དེ་",
            "དེ་བཞིན་ཉིད་ཀྱི་བདག་ཉིད་ཡིན་པའི་ཕྱིར་རོ། །",
            " བཞི་པ་རྣམ་པར་གྲོལ་བའི་མཚན་ཉིད་ནི། ",
            "ཇི་ལྟར་ལྕགས་ལ་ཚ་བ་དང༌། །",
            " མིག་ལ་རབ་རིབ་ཞི་བ་ལྟར། །",
            " སངས་རྒྱས་སེམས་དང་ཡེ་ཤེས་ལ།།",
            ""
        ],
        [
            "ཡོད་དང་མེད་པར་མི་བརྗོད་དོ།། ",
            "ཞེས་པས་བསྟན་།",
            "དེ་བཞིན་ཉིད་ཀྱི་ངོ་བོས་གནས་ན་",
            "རྣམ་པར་གྲོལ་བའང་དེ་དང་འདྲ་བར་ཟབ་།",
            "ཇི་ལྟར་ལྕགས་མེས་བསྲེགས་པའི་ཚ་བ་ཞི་བ་དང་",
            "མིག་ལ་རབ་རིབ་ཞི་བ་ལྟར་ཞེས་པ། ",
            "ལྕགས་བསིལ་བ་ལ་ཚ་བ་ཞི་བ་ཡོད་ཅེས་མི་བརྗོད་དེ་",
            "ད་ལྟ་ལྕགས་བསིལ་བཞིན་པ་",
            "དེའི་དུས་སུ་ཚ་བ་སྔར་འགགས་ནས་མེད་ན་",
            "དེ་ཞི་བའང་ཇི་ལྟར་ཡོད་དེ་མོ་གཤམ་བུ་ཤི་བ་བཞིན་ནོ།།",
            ""
        ],
        [
            "ཚ་བ་ཞི་བ་མེད་ཅེས་མི་བརྗོད་དེ་",
            "དེའི་ཚེ་ཚ་བ་མ་ཞི་ན་ཚ་བ་ཡོད་པར་འགྱུར་བས་སོ།།",
            "དེ་བཞིན་མིག་ལ་རབ་རིབ་ཡོད་མེད་ཀྱང་དེ་དང་འདྲའོ།།",
            "དཔེ་དེ་དང་འདྲ་བར་",
            "སངས་རྒྱས་ཀྱི་རྣམ་པར་གྲོལ་བའི་སེམས་",
            "ལྕགས་ལྟ་བུ་ལ་འདོད་ཆགས་ཀྱི་མེ་ཚ་བ་འདྲ་བ་ཞི་བ་དང༌། ",
            "སངས་རྒྱས་ཀྱི་ཤེས་རབ་རྣམ་པར་གྲོལ་བའི་ཡེ་ཤེས་",
            "མིག་དང་འདྲ་བ་ལ་མ་རིག་པ་རབ་རིབ་འདྲ་བ་ཞི་བ་ནི་",
            "ཡོད་པ་དང་མེད་པ་གང་དུའང་མི་བརྗོད་དོ།།",
            "ནམ་སེམས་རྣམ་པར་གྲོལ་བ་དང་",
            "ཤེས་རབ་རྣམ་པར་གྲོལ་བའི་དུས་ན་",
            "འདོད་ཆགས་ཀྱི་ཚ་བ་དང་མ་རིག་པའི་རབ་རིབ་",
            "སྔར་འགགས་པ་ད་ལྟ་མེད་པའི་ཕྱིར་",
            "དེ་ཞི་བ་ཡོད་པར་མི་བརྗོད་དོ།།",
            "མེད་པར་ཡང་མི་བརྗོད་།",
            "སེམས་རྣམ་པར་གྲོལ་བ་དང་",
            "ཤེས་རབ་རྣམ་པར་གྲོལ་བ་",
            "སྔ་མའི་རྗེས་སུ་ཡོད་པས་སོ།།",
            ""
        ],
        [
            "འདི་མ་དག་པ་དང་དག་པའི་གནས་སྐབས་ཀྱི་",
            "སེམས་ཀྱི་རྒྱུན་ལ་བསམས་ནས་སྤངས་པ་དང་",
            "རྣམ་པར་གྲོལ་བ་ཞེས་བརྗོད་།",
            "དེ་བཞིན་ཉིད་ཀྱི་ངོ་བོས་གཞལ་ན་",
            "ཡེ་ནས་གྲོལ་བ་བཞིན་སངས་རྒྱས་ཀྱི་སར་མངོན་དུ་",
            "བྱས་པའི་ཚེ་གསར་དུ་གྲོལ་བའང་མེད་དོ།།",
            "མཐོང་སྒོམ་གྱིས་སྤང་བྱའི་ཉོན་མོངས་རྣམས་དང་",
            "བྲལ་བ་སེམས་རྣམ་པར་གྲོལ་བ་ཞེས་དང༌། ",
            "རྣམ་གྲོལ་བ་ལ་རྣམ་པར་གྲོལ་བ་ཉིད་དུ་",
            "ཡང་དག་པར་ཤེས་པ་ཤེས་རབ་རྣམ་གྲོལ་ལོ་ཞེས་འགྲེལ་བར་།",
            "ཤེས་སྒྲིབ་སྤངས་པས་ཤེས་རབ་རྣམ་གྲོལ་ཞེས་བྱས་ཀྱང་རུང་།",
            "དོན་ལ་སྒྲིབ་པ་གཉིས་ལས་རྣམ་པར་གྲོལ་བའི་ཡེ་ཤེས་སོ།། ",
            "གཉིས་གནས་པ་ཟབ་པ་ནི། ",
            "ཟག་མེད་དབྱིངས་ན་སངས་རྒྱས་རྣམས། །",
            " མཁའ་ལྟར་ལུས་ནི་མེད་ཕྱིར་དང༌། །",
            " སྔོན་གྱི་ལུས་རྗེས་འབྲང་བའི་ཕྱིར། །",
            " གཅིག་མིན་མང་པོ་ཉིད་མ་ཡིན།།",
            ""
        ],
        [
            "ཞེས་པས་བསྟན་།",
            "ཟག་པ་མེད་པའི་དབྱིངས་ན་བཞུགས་པའི་",
            "སངས་རྒྱས་རྣམས་ནི་ནམ་མཁའ་ལྟར་དེ་བཞིན་ཉིད་",
            "ཆོས་ཀྱི་སྐུར་གཅིག་པས་ན་",
            "སོ་སོར་རིས་སུ་ཆད་པའི་ལུས་ནི་མེད་ཅིང་",
            "བདག་ཏུ་འཛིན་པའང་མེད་པའི་ཕྱིར་",
            "སངས་རྒྱས་ཐ་དད་པ་མང་པོ་ཉིད་མ་ཡིན་ལ",
            "སྔོན་གྱི་དུས་ན་མོས་པའི་སྤྱོད་པའི་ས་ནས་",
            "ས་བཅུ་པ་ལ་ཐུག་གི་བར་དུ་",
            "བྱང་ཆུབ་སེམས་དཔའི་སྤྱོད་པ་སྤྱད་པ་།",
            "སོ་སོའི་ལུས་ཐ་དད་པ་དུ་མ་ཡོད་པ་ཉིད་ཀྱི་",
            "རྗེས་སུ་འབྲང་བའི་སྒོ་ནས་དེ་དང་དེའི་ཐོབ་པའི་",
            "འབྲས་བུའི་སངས་རྒྱས་ཞེས་ཐ་སྙད་བཏགས་པའི་ཕྱིར་",
            "སངས་རྒྱས་གཅིག་ཀྱང་མིན་ནོ།།",
            "དེའི་ཕྱིར་སངས་རྒྱས་གཅིག་དང་དུ་མར་གྱུར་པ་",
            "ཟག་མེད་ཀྱི་དབྱིངས་ལ་གནས་པའི་ཚུལ་",
            "རྟོགས་དཀའ་བས་ཟབ་པ་ཡིན་ནོ།། ",
            "གསུམ་པ་ལས་ཟབ་པ་།",
            ""
        ],
        [
            "བྱང་ཆུབ་ཀྱི་ཕྱོགས་རིན་པོ་ཆེའི་འབྱུང་གནས་ལྟ་བུའི་ལས་དང༌། ",
            "སེམས་ཅན་ཡོངས་སུ་སྨིན་པར་བྱེད་པའི་ལས་དང༌། ",
            "མཐར་ཐུག་པར་འགྲོ་བའི་ལས་དང༌། ",
            "ཆོས་བསྟན་པའི་ལས་དང༌། ",
            "སྤྲུལ་པ་སོགས་ཀྱི་ལས་དང༌། ",
            "ཡེ་ཤེས་འཇུག་པའི་ལས་དང༌། ",
            "རྣམ་པར་མི་རྟོག་པའི་ལས་དང༌། ",
            "རྣམ་པ་སྣ་ཚོགས་ཅིག་ཆར་མཐོང་བའི་ལས་དང༌། ",
            "ཡེ་ཤེས་མི་འཇུག་པའི་ལས་དང༌། ",
            "རྣམ་གྲོལ་མཚུངས་ཀྱང་ཡེ་ཤེས་ཀྱི་",
            "བྱེ་བྲག་གི་ལས་དང་རྣམ་པ་བཅུ་བཤད་ནས",
            "ཟབ་པ་གསུམ་གྱི་མཇུག་སྡུད་",
            "ཚིགས་བཅད་གཅིག་བཅས་སོ།།",
            "དང་པོ་བྱང་ཆུབ་ཀྱི་ཕྱོགས་རིན་པོ་ཆེའི་",
            "འབྱུང་གནས་ལྟ་བུའི་ལས་ནི། ",
            "སྟོབས་སོགས་སངས་རྒྱས་ཆོས་རྣམས་ལ།། ",
            "བྱང་ཆུབ་རིན་ཆེན་འབྱུང་གནས་འདྲ།། ",
            "ཞེས་པས་བསྟན་།",
            "སྟོབས་བཅུ་མི་འཇིགས་བཞི་ལ་སོགས་པ་",
            "སངས་རྒྱས་ཀྱི་ཆོས་རྣམས་ལ་",
            "དེ་ཡི་འབྱུང་གནས་ཀྱི་ལས་བྱེད་པའི་བྱང་ཆུབ་ཆེན་པོ་ནི་",
            "རིན་ཆེན་སྣ་ཚོགས་ཀྱི་འབྱུང་གནས་བཞིན་ནོ།།",
            ""
        ],
        [
            "གཉིས་པ་སེམས་ཅན་ཡོངས་སུ་སྨིན་པར་བྱེད་པའི་ལས་ནི། ",
            "འགྲོ་བའི་དགེ་བའི་ལོ་ཏོག་ལ།། ",
            "སྤྲིན་ཆེན་དང་ཡང་འདྲ་བར་འདོད།། ",
            "ཅེས་པས་བསྟན་།",
            "འགྲོ་བའི་རྒྱུད་ལ་",
            "ཕར་ཕྱིན་དྲུག་གི་དགེ་བའི་ལོ་ཏོག་སྨིན་པར་བྱེད་པ་།",
            "དཔེར་ན་སྤྲིན་ཆེན་པོ་ལས་",
            "ཆར་འབེབས་པ་དང་ཡང་འདྲ་བར་བསྟན་ཏོ།། ",
            "གསུམ་པ་མཐར་ཐུག་པར་འགྲོ་བའི་ལས་ནི། ",
            "བསོད་ནམས་ཡེ་ཤེས་རབ་རྫོགས་ཕྱིར། །",
            " ཟླ་བ་ཉ་བ་ལྟ་བུར་འདོད།།",
            ""
        ],
        [
            "ཅེས་པས་བསྟན་།",
            "སངས་རྒྱས་ཀྱི་ས་ན་བསོད་ནམས་དང་",
            "ཡེ་ཤེས་ཀྱི་ཚོགས་རབ་ཏུ་རྫོགས་པ་",
            "མཐར་ཕྱིན་པའི་ཕྱིར་ཟླ་བ་ཉ་བ་ལྟ་བུར་འདོད་།",
            "ཟླ་བ་ཉ་བ་ན་ཆ་མ་རྫོགས་པ་ཅུང་ཟད་མེད་པར་",
            "ཡོངས་སུ་རྫོགས་པ་ལྟར་མཐར་ཐུག་པར་འགྲོ་བའི་ལས་སོ།། ",
            "བཞི་པ་ཆོས་བསྟན་པའི་ལས་ནི། ",
            "ཡེ་ཤེས་སྣང་བ་བྱེད་པའི་ཕྱིར། །",
            " ཉི་མ་ཆེན་པོ་འདྲ་བར་འདོད།། ",
            "ཅེས་ཆོས་བསྟན་པའི་ལས་ནི། ",
            "སངས་རྒྱས་ཀྱི་ཤེས་བྱ་",
            "ཐམས་ཅད་མཁྱེན་པའི་ཡེ་ཤེས་ཀྱིས་",
            "ཆོས་བསྟན་པའི་འོད་ཟེར་གྱིས་",
            "ཕྱོགས་བཅུའི་སེམས་ཅན་རྣམས་ཀྱི་སེམས་རྒྱུད་ལ་",
            "ཡང་དག་པའི་དོན་མཐོང་བའི་སྣང་བ་བྱེད་པའི་ཕྱིར་",
            "ཉི་མ་ཆེན་པོ་འདྲ་བར་འདོད་ཅེས་གསུངས་ཏེ",
            "གླིང་བཞི་པའི་འཇིག་རྟེན་གཅིག་ན་",
            "ཉི་མ་གཅིག་ལས་མེད་པས་དེ་ལ་ཆེ་ཆུང་མེད་ཀྱང༌། ",
            "སངས་རྒྱས་ཀྱི་ཉི་མས་ནི་ཕྱོགས་བཅུའི་འཇིག་རྟེན་གྱི་",
            "ཁམས་དཔག་མེད་སྣང་བར་བྱེད་པས་ན་",
            "དེ་འདྲའི་ཉི་མ་ཆེན་པོ་ཞེས་",
            "སྔོན་མེད་ཀྱི་དཔེ་ལྟ་བུར་བརྗོད་པའོ།།",
            ""
        ],
        [
            "ལྔ་པ་སྤྲུལ་པ་སོགས་ཀྱི་ལས་ནི། ",
            "ཇི་ལྟར་ཉི་མའི་དཀྱིལ་འཁོར་གྱི། །",
            " འོད་ཟེར་དཔག་ཏུ་མེད་འདྲེས་ཤིང༌། །",
            " རྟག་ཏུ་བྱ་བ་གཅིག་ལ་འཇུག། ",
            "འཇིག་རྟེན་ལ་ཡང་སྣང་བར་བྱེད།། ",
            "དེ་བཞིན་ཟག་མེད་དབྱིངས་ན་ཡང༌། ། ",
            "སངས་རྒྱས་དཔག་ཏུ་མེད་འདྲེས་ཤིང༌། །",
            " མཛད་པ་གཅིག་ནི་མཛད་པ་ལ།། ",
            "ཡེ་ཤེས་སྣང་བར་མཛད་པར་འདོད།། ",
            "ཅེས་པས་བསྟན་།",
            "ཇི་ལྟར་ཉི་མའི་དཀྱིལ་འཁོར་གྱི་ཆ་ལས་",
            "བྱུང་བའི་འོད་ཟེར་དཔག་ཏུ་མེད་པ་",
            "ཐ་དད་དུ་འབྱེད་པ་མེད་པར་གཅིག་ཏུ་འདྲེས་ཤིང༌། ",
            "འོད་ཟེར་དེ་རྣམས་དུས་རྟག་ཏུ་",
            "བྱ་བ་ཐ་དད་སོ་སོ་བ་མེད་པར་",
            "ལོ་ཏོག་སྨིན་པ་དང་འདམ་སྐེམ་པ་",
            "སོགས་ཀྱི་བྱ་བ་ལ་དོན་གཅིག་པར་འཇུག་པ་དང༌། ",
            "འོད་དེས་འཇིག་རྟེན་ལ་ཡང་སྣང་བར་བྱེད་པ་",
            "དེ་བཞིན་དུ་ཟག་པ་མེད་པའི་ཆོས་ཀྱི་དབྱིངས་",
            "རྣམ་པར་དག་པ་ན་བཞུགས་པའི་",
            "སྔོན་གྱི་ལས་ཀྱི་རྗེས་སུ་འབྲངས་པའི་སྒོ་ནས་བརྗོད་པའི་",
            "སངས་རྒྱས་དཔག་ཏུ་མེད་པ་",
            "དེ་བཞིན་ཉིད་ཆོས་སྐུའི་ངོ་བོར་",
            "རོ་གཅིག་ཏུ་ཐ་དད་མེད་པར་འདྲེས་ཤིང༌། ",
            "གདུལ་བྱ་འདུལ་བའི་མཛད་པ་གཅིག་པ་ཉིད་ནི་མཛད་པ་ལ་",
            "ཕྱོགས་བཅུའི་སེམས་ཅན་ཐམས་ཅད་ལ་",
            "ཡེ་ཤེས་ཀྱིས་སྣང་བར་མཛད་པར་འདོད་དེ",
            ""
        ],
        [
            "སངས་རྒྱས་གཅིག་གིས་སྤྲུལ་པ་དང་",
            "སེམས་ཅན་སྨིན་པའི་ཕྲིན་ལས་སོགས་མཛད་།",
            "ཆོས་སྐུ་ལ་ཐ་དད་མེད་པའི་ཕྱིར་སངས་རྒྱས་དཔག་ཏུ་",
            "མེད་པ་དེ་ཐམས་ཅད་ཀྱིས་ཕྲིན་ལས་དེ་ཉིད་མཛད་པ་ཡིན་ཏེ་",
            "འདྲེས་པ་ཡིན་པ་དང༌། ",
            "བྱེད་པ་དང་བྱ་བ་དང་ཡེ་ཤེས་ཐམས་ཅད་",
            "གཅིག་ལས་ཐ་དད་དུ་མེད་པའི་ཕྱིར་རོ། །",
            "འདིས་སྤྲུལ་པ་དང་ཆོས་བསྟན་པ་དང་",
            "གདུལ་བྱ་སྨིན་པར་བྱེད་པ་དང༌། ",
            "རྫུ་འཕྲུལ་འགྱེད་པ་ལ་སོགས་པ་སངས་རྒྱས་ཀྱི་མཛད་པ་",
            "ཐམས་ཅད་སངས་རྒྱས་ཀུན་འདུས་པའི་",
            "མཛད་པ་ཡིན་པར་བསྟན་པའོ།། ",
            "དྲུག་པ་ཡེ་ཤེས་འཇུག་པའི་ལས་ནི། ",
            "དཔེར་ན་ཉི་མའི་འོད་ཟེར་གཅིག །",
            " བྱུང་ན་འོད་ཟེར་ཀུན་འབྱུང་བ། །",
            " དེ་བཞིན་སངས་རྒྱས་རྣམས་ཀྱི་ཡང༌། །",
            " ཡེ་ཤེས་འབྱུང་བར་ཤེས་པར་བྱ།། ",
            "ཞེས་པས་བསྟན་།",
            ""
        ],
        [
            "དཔེར་ན་ཉི་མའི་འོད་ཟེར་གཅིག་བྱུང་ན་",
            "ཕྱོགས་གཞན་དང་གཞན་གྱི་ཆར་སྣང་བའི་",
            "འོད་ཟེར་ཀུན་དུས་སྔ་ཕྱི་མེད་པར་མཉམ་དུ་འབྱུང་བ་",
            "དེ་བཞིན་དུ་སངས་རྒྱས་རྣམས་ལས་",
            "སངས་རྒྱས་གཅིག་གིས་གདུལ་བྱ་ནི་",
            "དོན་གང་དང་གང་དྲིས་པ་ལྟ་བུ་",
            "ལུང་བསྟན་པའི་ཡེ་ཤེས་འབྱུང་བ་།",
            "སངས་རྒྱས་གཞན་དཔག་ཏུ་མེད་པ་རྣམས་ཀྱི་ཡང་",
            "ཡེ་ཤེས་ཐམས་ཅད་ཡེ་ཤེས་དེ་ཉིད་ལ་",
            "དོན་གཅིག་ཏུ་སྔ་ཕྱི་མེད་པར་དུས་མཉམ་དུ་",
            "འཇུག་ཅིང་འབྱུང་བར་ཤེས་པར་བྱའོ།། ",
            "བདུན་པ་རྣམ་པར་མི་རྟོག་པའི་ལས་ནི། ",
            "ཇི་ལྟར་ཉི་མའི་འོད་ཟེར་དག །",
            " འཇུག་ལ་བདག་གིར་བྱ་བ་མེད།། ",
            "དེ་བཞིན་སངས་རྒྱས་ཡེ་ཤེས་ཀྱིས། །",
            " འཇུག་ལ་བདག་གིར་མཛད་མི་མངའ།། ",
            "ཞེས་པས་བསྟན་།",
            ""
        ],
        [
            "ཇི་ལྟར་ཉི་མའི་འོད་ཟེར་དག་གང་དང་གང་དུ་",
            "འཇུག་པ་ལ་འདིར་འཇུག་།",
            "འདི་སྣང་བར་བྱའོ་སྙམ་པའི་བདག་གིར་",
            "བྱ་བ་མེད་པ་དེ་བཞིན་སངས་རྒྱས་ཀྱི་",
            "ཡེ་ཤེས་ཀྱང་གདུལ་བྱ་རྣམས་ཕན་བདེའི་ཕྱིར་",
            "འཇུག་པ་ལ་བདག་དང་བདག་གིར་མཛད་པ་མི་མངའ་སྟེ་",
            "རྣམ་པར་མི་རྟོག་བཞིན་དུ་",
            "ལྷུན་གྱིས་གྲུབ་པར་འཇུག་པའི་ཕྱིར་རོ། །",
            " བརྒྱད་པ་རྣམ་པ་སྣ་ཚོགས་ཅིག་ཅར་མཁྱེན་པའི་ལས་ནི། ",
            "ཉི་མའི་འོད་ཟེར་གཅིག་བཏང་བས། །",
            " འགྲོ་བ་སྣང་བར་བྱེད་པ་ལྟར། །",
            " དེ་བཞིན་ཤེས་བྱ་ཐམས་ཅད་ལ།། ",
            "སངས་རྒྱས་ཡེ་ཤེས་ཅིག་ཆར་སྣང༌།། ",
            "ཞེས་པས་བསྟན་།",
            "ཉི་མའི་འོད་ཟེར་གཅིག་ཡུལ་གང་དུ་བཏང་བས་",
            "འགྲོ་བ་རྣམས་ལ་ཡུལ་དེ་ན་ཡོད་པའི་གཟུགས་",
            "ཐམས་ཅད་ཅིག་ཆར་སྣང་བར་བྱེད་པ་ལྟར། ",
            "དེ་བཞིན་དུས་གསུམ་དང་ཕྱོགས་བཅུས་",
            "བསྡུས་པའི་ཤེས་བྱ་ཐམས་ཅད་ལ་",
            "སངས་རྒྱས་ཀྱི་ཡེ་ཤེས་ཅིག་ཆར་སྣང་ཏེ་",
            ""
        ],
        [
            "ཐམས་ཅད་དུས་གཅིག་ཏུ་མཁྱེན་པ་ཡིན་གྱི་",
            "འགའ་ཞིག་སྔ་མཁྱེན་འགའ་ཞིག་ཕྱིས་མཁྱེན་པ་དང༌། ",
            "འགའ་ཞིག་མཁྱེན་ཚེ་གཞན་མ་མཁྱེན་པ་ལྟ་བུའི་",
            "མཁྱེན་པ་ཉི་ཚེ་བ་མེད་པར་སྐད་ཅིག་གཅིག་ལ་",
            "ཤེས་བྱ་ཡིན་ནོ་ཅོག་མཁྱེན་པ་",
            "དཔེར་ན་མེ་ལོང་དྭངས་པ་ལ་སྤྱོད་ཡུལ་དུ་གནས་པའི་",
            "གཟུགས་ཐམས་ཅད་ཅིག་ཅར་འཆར་གྱི་སྔ་ཕྱི་མེད་པ་བཞིན་ནོ།། ",
            "དགུ་པ་ཡེ་ཤེས་མི་འཇུག་པའི་ལས་ནི། ",
            "ཇི་ལྟར་ཉི་མའི་འོད་ཟེར་རྣམས། །",
            " སྤྲིན་ལ་སོགས་པས་བསྒྲིབས་པར་འདོད།། ",
            "དེ་བཞིན་སངས་རྒྱས་ཡེ་ཤེས་རྣམས། །",
            " སེམས་ཅན་གྱི་ནི་ཉེས་པས་བསྒྲིབས། །",
            " ཞེས་པས་བསྟན་།",
            "ཇི་ལྟར་ཉི་མའི་འོད་ཟེར་རྣམས་ཀུན་ཏུ་བཀྱེ་ཡང་",
            "སྤྲིན་དང་ཁང་ཁྱིམ་ཕུག་པ་ལ་སོགས་པས་",
            "བསྒྲིབས་ན་འོད་མི་སྣང་བར་།",
            "དེ་བཞིན་སངས་རྒྱས་རྣམས་ཀྱི་ཡེ་ཤེས་ཀྱི་",
            "འོད་ཟེར་ཀུན་ཏུ་བཏང་བ་རྣམས་སེམས་ཅན་གྱི་ནི་",
            "ཉེས་པས་བསྒྲིབས་ཏེ་མི་སྣང་བ་།",
            "སངས་རྒྱས་སྤྲུལ་པའི་སྐུ་མཐོང་བ་དང་",
            "ཆོས་ཉན་པ་སོགས་ཀྱི་སྣོད་དུ་མ་གྱུར་པའི་ཉེས་པ་",
            "དེ་དག་གིས་སངས་རྒྱས་ཀྱི་ཡེ་ཤེས་མི་འཇུག་པ་ཡིན་ནོ།།",
            ""
        ],
        [
            "བཅུ་པ་རྣམ་གྲོལ་མཚུངས་ཀྱང་ཡེ་ཤེས་ཀྱི་བྱེ་བྲག་གི་ལས་ནི། ",
            "ཇི་ལྟར་མདུད་པའི་དབང་གིས་ན།། ",
            "གོས་ལ་ཚོན་བཀྲ་མི་བཀྲ་བ། །",
            " དེ་བཞིན་འཕེན་པའི་དབང་གིས་ན།། ",
            "གྲོལ་བའི་ཡེ་ཤེས་བཀྲ་མི་བཀྲ། །",
            " ཞེས་པས་བསྟན་།",
            "ཉན་རང་རྣམས་ཀྱང་འཁོར་བའི་སྡུག་བསྔལ་ལས་",
            "རྣམ་པར་གྲོལ་བའི་ཟག་མེད་ཀྱི་",
            "དབྱིངས་མངོན་པར་བྱས་མོད་ཀྱི། ",
            "ཇི་ལྟར་གོས་དཀར་པོ་ལ་",
            "མདུད་པ་བྱས་པའི་དབང་གིས་ཚོན་དུ་བཙོས་པ་།",
            "མདུད་པ་མ་བོར་བར་ཚོན་གྱིས་འགྱུར་།",
            "མདུད་པ་བོར་བར་དཀར་པོའི་རི་མོ་བཀྲ་བས། ",
            "གོས་གཅིག་ལ་ཚོན་ཁྲ་བོ་བཀྲ་མི་བཀྲ་བ་ཡོད་པ་",
            "དེ་བཞིན་སྔོན་སློབ་ལམ་དུ་སྨོན་ལམ་དང་",
            "ཚོགས་གཉིས་ཀྱི་འཕེན་པའི་དབང་གིས་རྣམ་པར་གྲོལ་བའི་",
            "དབྱིངས་སུ་ཡེ་ཤེས་བཀྲ་བ་དང་མི་བཀྲ་བར་གྱུར་པ་ཡིན་ཏེ",
            ""
        ],
        [
            "ཉན་རང་རྣམས་འཁོར་བའི་སྡུག་བསྔལ་གྱི་",
            "རྩ་བ་ཉོན་མོངས་ཟད་པས་རྣམ་པར་གྲོལ་བ་ཡིན་།",
            "སངས་རྒྱས་ཀྱིས་ཀྱང་ཉོན་མོངས་པའི་སྒྲིབ་པ་",
            "བག་ཆགས་དང་བཅས་པ་ཟད་པས་",
            "འཁོར་བ་ལས་རྣམ་པར་གྲོལ་བ་ཡིན་ཡང༌། ",
            "ཤེས་སྒྲིབ་སྤངས་པ་དང་སྔོན་གྱི་སྨོན་ལམ་དང་",
            "ཚོགས་གཉིས་ཡོངས་སུ་རྫོགས་པའི་ཡེ་ཤེས་ཆེན་པོ་ཐོབ་པས་",
            "སེམས་ཅན་གྱི་ཁམས་སྨིན་པར་བྱེད་པའི་ཡེ་ཤེས་ཀྱི་ལས་",
            "སྤྲུལ་པ་འགྱེད་པ་སོགས་རྒྱུན་མི་འཆད་སྣང་ལ་",
            "ཉན་རང་ལ་དེ་ལྟ་བུ་མེད་དོ།། ",
            "བཅུ་གཅིག་པ་ཟབ་པའི་དོན་བསྡུ་བ་ནི། ",
            "དྲི་མེད་དབྱིངས་ལ་སངས་རྒྱས་ཀྱི། །",
            " མཚན་ཉིད་དང་ནི་གནས་པ་དང༌། །",
            " ཕྲིན་ལས་ཟབ་པ་འདི་བཤད་པ། །",
            " མཁའ་ལ་ཚོན་གྱིས་རི་མོ་འབྲི།། ",
            "ཞེས་པས་བསྟན་།",
            "དྲི་མ་མེད་པའི་དབྱིངས་ལ་རོ་གཅིག་ཏུ་གནས་པའི་",
            "སངས་རྒྱས་རྣམས་ཀྱི་མཚན་ཉིད་ཟབ་པ་བཞི་དང་ནི། ",
            "གནས་པ་ཟབ་པ་དང༌། ",
            "འཕྲིན་ལས་ཟབ་པ་བཅུ་པོ་འདི་ལྟ་བུ་སངས་རྒྱས་ཀྱིས་བཤད་པ་ནི་",
            "ནམ་མཁའ་ལ་ཚོན་གྱིས་རི་མོ་འབྲི་བ་བྱ་དཀའ་བ་ལྟ་བུ་སྟེ་",
            "སྤྲོས་པ་ཞི་བའི་དབྱིངས་ནམ་མཁའ་ལྟ་བུ་ལ་རྟོག་པས་",
            "འདི་ལྟ་བུའོ་ཞེས་མཚོན་པར་བྱེད་པ་ནི་",
            "ཚོན་གྱིས་རི་མོ་བྲིས་ཀྱང་ནམ་མཁའ་ལ་ཚོན་མི་ཆགས་པ་དང་འདྲ་ལ",
            ""
        ],
        [
            "འོན་ཀྱང་བསམ་གྱིས་མི་ཁྱབ་པའི་གནས་",
            "ཡིད་ཆེས་པ་དག་ལ་ནམ་མཁའ་ལ་ཚོན་གྱི་",
            "རི་མོ་འབྲི་ནུས་པ་ལྟར་ཤིན་ཏུ་",
            "ངོ་མཚར་བར་རིག་པར་བྱའོ་།",
            "དེ་དག་གིས་ཟབ་པའི་ཡོན་ཏན་།",
            "བརྒྱད་པ་ཆོས་ཀྱི་དབྱིངས་དེ་བཞིན་ཉིད་",
            "འཕོ་འགྱུར་མེད་པའི་ཡོན་ཏན་ནི། ",
            "དེ་བཞིན་ཉིད་ནི་ཐམས་ཅད་ལ།། ",
            "ཁྱད་པར་མེད་ཀྱང་དག་གྱུར་པ། །",
            " དེ་བཞིན་གཤེགས་ཉིད་དེ་ཡི་ཕྱིར། །",
            " འགྲོ་ཀུན་དེ་ཡི་སྙིང་པོ་ཅན། །",
            " ཞེས་པས་བསྟན་ཏེ",
            "ཆོས་ཐམས་ཅད་ཀྱི་ཆོས་ཉིད་དེ་བཞིན་ཉིད་",
            "ཆོས་ཀྱི་དབྱིངས་འདི་ནི་སེམས་ཅན་ཐམས་ཅད་ཀྱི་",
            "སེམས་ལ་ཁྱད་པར་མེད་པར་གདོད་ནས་ཡོད་ཀྱང༌། ",
            "གློ་བུར་གྱི་དྲི་མས་དག་པར་གྱུར་པའི་",
            "དེ་བཞིན་ཉིད་དེ་ནི་",
            "དེ་བཞིན་གཤེགས་པ་ཉིད་ཡིན་པ་དེ་ཡི་ཕྱིར་།",
            "འགྲོ་བ་སེམས་ཅན་ཀུན་ཀྱང་དེ་བཞིན་ཉིད་",
            "རང་བཞིན་འོད་གསལ་བ་དེ་ཡི་སྙིང་པོ་ཅན་ཡིན་པས། ",
            "བདེ་གཤེགས་སྙིང་པོ་ཟག་མེད་ཀྱི་དབྱིངས་ནི་",
            "དུས་གསུམ་པོ་ཀུན་ཏུ་ཡང་འཕོ་འགྱུར་བྲི་གང་དང་",
            "བྲལ་བ་ཡིན་པས་དེ་བཞིན་གཤེགས་པའི་",
            "ཡེ་ཤེས་ཀྱི་སྐུ་ཡོངས་སུ་དག་པ་མཐར་ཐུག་པ་ནི་",
            "རྟག་བརྟན་ཞི་བ་འཕོ་འགྱུར་མེད་པ་ཡང་",
            "རྒྱུ་མཚན་འདིས་འགྲུབ་པ་ཡིན་ནོ།།",
            ""
        ],
        [
            "དགུ་པ་འབྱོར་བ་ཚད་མེད་པའི་ཡོན་ཏན་།",
            "འབྱོར་བའི་ཁྱད་པར་དང༌། ",
            "དེ་ཡི་རབ་ཏུ་དབྱེ་བའི་",
            "རྣམ་གྲངས་བཤད་པ་གཉིས་ལས། ",
            "དང་པོ་འབྱོར་བའི་ཁྱད་པར་ནི། ",
            "ཉན་ཐོས་རྣམས་ཀྱི་འབྱོར་བས་ནི། །",
            " འཇིག་རྟེན་པ་ཡི་ཟིལ་གྱིས་གནོན།། ",
            "རང་སངས་རྒྱས་ཀྱི་ས་པ་ཡིས། །",
            " ཉན་ཐོས་ཀྱི་ཡང་ཟིལ་གྱིས་གནོན།། ",
            "དེ་ཡིས་བྱང་ཆུབ་སེམས་དཔའ་ཡི། །",
            " འབྱོར་བའི་ཆར་ཡང་མི་ཕོད་དོ།། ",
            "དེ་ཡིས་དེ་བཞིན་གཤེགས་པ་ཡི། །",
            " འབྱོར་བའི་ཆར་ཡང་མི་ཕོད་དོ།། ",
            "སངས་རྒྱས་རྣམས་ཀྱི་འབྱོར་བ་ནི། །",
            " གང་གི་གང་དུ་ཇི་ལྟར་དང༌། །",
            " ཇི་ཙམ་དུས་གང་འཇུག་པ་ནི། །",
            " བསམ་ཡས་དཔག་ཏུ་མེད་པར་འདོད།།",
            ""
        ],
        [
            "ཅེས་པས་བསྟན་།",
            "ཉན་ཐོས་རྣམས་ཀྱི་བསོད་ནམས་དང་",
            "ཡེ་ཤེས་ཀྱི་ཚོགས་དང་མངོན་པར་ཤེས་པའི་འབྱོར་བས་ནི་",
            "འཇིག་རྟེན་པ་ཡི་ཚོགས་གཉིས་དང་དྲང་སྲོང་གི་",
            "མངོན་ཤེས་སོགས་ཀྱི་འབྱོར་བ་ཟིལ་གྱིས་གནོན་ལ",
            "རང་སངས་རྒྱས་ཀྱི་ས་པ་ཡི་འབྱོར་བ་དེ་ཡིས་",
            "ཉན་ཐོས་ཀྱི་འབྱོར་བ་ཡང་ཟིལ་གྱིས་གནོན་ཏེ་",
            "དེ་ལས་འཕགས་ཤིང་རྒྱ་ཆེ་བས་སོ།།",
            "རང་སངས་རྒྱས་ཀྱི་ཡོན་ཏན་གྱི་འབྱོར་བ་",
            "དེ་ཡིས་བྱང་ཆུབ་སེམས་དཔའ་ཡི་ཚོགས་གཉིས་དང་",
            "མངོན་ཤེས་སོགས་ཀྱི་འབྱོར་བའི་བརྒྱ་སྟོང་སོགས་ཀྱི་",
            "ཆར་ཡང་མི་ཕོད་དོ་",
            "ཞེས་དཔེ་དང་གྲངས་དང་རྒྱུར་ཡང་མི་འགྲོའོ།།",
            "བྱང་ཆུབ་སེམས་དཔའི་འབྱོར་བ་དེ་ཡིས་",
            "དེ་བཞིན་གཤེགས་པ་ཡི་ཚོགས་གཉིས་",
            "ཡོངས་སུ་རྫོགས་པ་དང༌། ",
            "མངོན་ཤེས་དང་སྟོབས་དང་མི་འཇིགས་པ་སོགས་",
            "ཡོན་ཏན་དཔག་མེད་ཀྱི་ཕ་རོལ་ཕྱིན་པའི་འབྱོར་བའི་",
            "ཆར་ཡང་མི་ཕོད་དོ་ཞེས་བྱང་ཆུབ་སེམས་དཔའི་",
            "ཡོན་ཏན་གྱི་འབྱོར་བ་ཤིན་ཏུ་ཚད་མེད་པ་ཡིན་མོད་ཀྱི་",
            "སངས་རྒྱས་ཀྱི་ཡོན་ཏན་གྱི་འབྱོར་བ་དང་བསྒྲུན་ན་",
            "རྡུལ་ཕྲ་མོ་གཅིག་དང་འཇིག་རྟེན་གྱི་",
            "ཁམས་མཐའ་ཡས་པའི་གཏོས་ཀྱི་",
            "ཁྱད་པར་བཞིན་དུ་ཁྱད་ཞུགས་པ་ཡིན་ཏེ",
            "དེ་ཅིའི་ཕྱིར་།",
            ""
        ],
        [
            "ཡང་དག་རྫོགས་པའི་སངས་རྒྱས་རྣམས་ཀྱི་འབྱོར་བ་ནི། ",
            "གང་ཟག་གང་གི་དོན་དུ་འཇུག་པ་ཡང་ཚད་མེད་།",
            "གང་ཟག་གཅིག་དང་བརྒྱ་ལ་སོགས་གྲངས་ཡོད་པ་",
            "ཞིག་གི་དོན་དུ་མ་ཡིན་སེམས་ཅན་ཚད་མེད་པ་",
            "ཐམས་ཅད་ཀྱི་དོན་དུ་ཞུགས་པའི་ཕྱིར་རོ། །",
            "གང་དུ་འཇུག་པ་ཡང་ཚད་མེད་པ་འཇིག་རྟེན་གྱི་",
            "ཁམས་ནམ་མཁས་གར་ཁྱབ་པར་འཇུག་པས་དཔག་ཏུ་མེད་དོ།།",
            "ཇི་ལྟར་འཇུག་པ་ཡང་དཔག་མེད་།",
            "བཟོ་དང་སྐྱེ་བ་མཆོག་གི་སྤྲུལ་སྐུ་དང་རྣམ་པ་སྣ་ཚོགས་པའི་",
            "ཐབས་ཀྱི་རོལ་བ་གདུལ་བྱའི་ཁམས་བཞིན་དུ་ཚད་མེད་པས་སོ།།",
            "ཅི་ཙམ་དུ་འཇུག་པ་ཡང་དཔག་ཏུ་མེད་།",
            "སེམས་ཅན་ཐམས་ཅད་ལ་ཕན་བདེ་བྱེད་པས་",
            "དེས་ཕན་བཏགས་པ་ཅི་ཙམ་ཞིག་ཅེས་བགྲང་དུ་མེད་པས་སོ།།",
            ""
        ],
        [
            "དུས་གང་དུ་འཇུག་པ་ཡང་དཔག་ཏུ་མེད་།",
            "སེམས་ཅན་ཐམས་ཅད་ཀྱི་མཐའ་མ་ཟད་པ་སྲིད་དུ་",
            "གཞན་དོན་ལ་འཇུག་པས་སེམས་ཅན་གྱི་མཐའ་ཟད་པ་",
            "མི་སྲིད་པའི་ཕྱིར་རོ། །",
            "དེ་ལྟར་སངས་རྒྱས་རྣམས་ཀྱི་",
            "འབྱོར་བ་གང་གི་ཆེད་དུ་འཇུག་པ་དང༌། ",
            "གང་དུ་འཇུག་པ་དང༌། ",
            "ཇི་ལྟར་འཇུག་པ་དང༌། ",
            "ཅི་ཙམ་ཞིག་འཇུག་པ་དང༌། ",
            "དུས་གང་དུ་འཇུག་པ་ནི། ",
            "ཉན་རང་རྣམས་ཀྱིའང་ཡུལ་ལས་འདས་པ་ཟབ་པའི་ཕྱིར་",
            "བསམ་ཡས་པ་སྟེ་བསམ་ཡུལ་ལས་འདས་པ་དང༌། ",
            "རྒྱ་ཆེ་བས་རབ་ཏུ་དབྱེ་བའི་གྲངས་དཔག་ཏུ་མེད་པར་འདོད་དོ།། ",
            "གཉིས་པ་གནས་གྱུར་པ་ལས་བྱུང་བའི་འབྱོར་བའི་",
            "རྣམ་གྲངས་བདུན་བསྟན་པས་མཚོན་ནས་དཔག་ཏུ་",
            "མེད་པར་བསྟན་པའི་ཚིགས་བཅད་བརྒྱད་ཀྱི་དོན་ནི། ",
            "དབང་པོ་ལྔ་རྣམས་གཞན་གྱུར་ན། ",
            "དོན་ཀུན་འཇུག་དང་ཐམས་ཅན་ཀྱི། །",
            " ཡོན་ཏན་བརྒྱ་ཕྲག་བཅུ་གཉིས་འབྱུང༌།། ",
            "འབྱོར་བ་དམ་པ་འཐོབ་པར་འགྱུར།། ",
            "ཡིད་ནི་གཞན་དུ་གྱུར་པ་ན།།",
            ""
        ],
        [
            "འབྱོར་དང་མཐུན་སྤྱོད་མི་རྟོག་པའི། །",
            " ཡེ་ཤེས་ཤིན་ཏུ་དྲི་མེད་ལ།། ",
            "འབྱོར་པ་དམ་པ་འཐོབ་པར་འགྱུར།། ",
            "དོན་བཅས་འཛིན་པ་གཞན་གྱུར་ན།། ",
            "ཇི་ལྟར་འདོད་བཞིན་ལོངས་སྤྱོད་དག །",
            " བསྟན་ཕྱིར་ཞིང་ནི་དག་པ་ལ།། ",
            "འབྱོར་པ་དམ་པ་འཐོབ་པར་འགྱུར།། ",
            "རྣམ་རྟོག་གཞན་དུ་གྱུར་ན་ནི། །",
            " དུས་རྣམས་རྟག་ཏུ་ཡེ་ཤེས་དང༌། །",
            " ལས་རྣམས་ཀུན་ལ་ཐོགས་མེད་ལ།།",
            ""
        ],
        [
            "འབྱོར་པ་དམ་པ་འཐོབ་པར་འགྱུར།། ",
            "རྟེན་ནི་གཞན་དུ་གྱུར་པ་ན།། ",
            "སངས་རྒྱས་དྲི་མེད་གནས་ལ་ནི། །",
            " མི་གནས་མྱ་ངན་འདས་པ་ཡི། །",
            " འབྱོར་བ་དམ་པ་འཐོབ་པར་གྱུར།། ",
            "འཁྲིག་པ་གཞན་དུ་གྱུར་ན་ནི། །",
            " སངས་རྒྱས་བདེ་བར་གནས་པ་དང༌། །",
            " མོ་མཐོང་ཉོན་མོངས་མེད་པ་ལ།། ",
            "འབྱོར་བ་དམ་པ་འཐོབ་པར་གྱུར།། ",
            "ནམ་མཁའི་འདུ་ཤེས་གཞན་གྱུར་ན།།"
        ],
        [
            "བསམ་པའི་དོན་ནི་འབྱོར་བ་དང༌། །",
            " འགྲོ་གཟུགས་རྣམ་པར་འབྱེད་པ་ལ།། ",
            "འབྱོར་བ་དམ་པ་འཐོབ་པར་འགྱུར།། ",
            "དེ་ལྟར་སངས་རྒྱས་དྲི་མེད་པའི། །",
            " གནས་ན་གཞན་གྱུར་དཔག་མེད་ལ།། ",
            "བསམ་ཡས་བྱ་བ་སྒྲུབ་པ་ཡི། །",
            " འབྱོར་བ་དཔག་ཏུ་མེད་པར་འདོད།། ",
            "ཅེས་པས་བསྟན་།",
            "མིག་སོགས་དབང་པོ་རྣམས་གནས་གཞན་དུ་གྱུར་ཏེ་",
            ""
        ],
        [
            "རྣམ་པར་དག་པའི་དུས་ན་དབང་པོ་རེ་རེའང་",
            "དབང་པོ་ཡི་དོན་ཀུན་ལ་འཇུག་པ་དང༌། ",
            "ཡུལ་ཐམས་ཅད་ཀྱི་རྣམ་པ་མཐོང་བའི་",
            "ཡོན་ཏན་བརྒྱ་ཕྲག་བཅུ་གཉིས་འབྱུང་བའི་",
            "འབྱོར་བ་དམ་པ་འཐོབ་པར་འགྱུར་རོ་ཞེས། ",
            "སྔར་དབང་པོ་གནས་མ་གྱུར་པའི་དུས་ན་",
            "མིག་དབང་གིས་གཟུགས་འབའ་ཞིག་མཐོང་གི་",
            "སྒྲ་སོགས་དབང་པོ་གཞན་གྱི་སྤྱོད་ཡུལ་གཅོད་མི་ནུས་སོ།།",
            "གནས་གྱུར་པའི་ཚེ་མིག་དབང་གིས་གཟུགས་སྒྲ་དྲི་རོ་རེག་བྱ་",
            "ཀུན་འཛིན་ནུས་པས་དབང་ཡུལ་གྱི་",
            "དོན་ཀུན་ལ་འཇུག་ནུས་པས་སོ།།",
            "ཡོན་ཏན་བརྒྱ་དང་བཅུ་གཉིས་ནི་",
            "བློ་བརྟན་འགྲེལ་བར་དབང་པོ་གཅིག་ཅིག་ཀྱང་",
            "ཡོན་ཏན་བརྒྱ་རྩ་བཅུ་གཉིས་དང་ལྡན་པར་འགྱུར་།",
            "གཟུངས་དབང་གི་མདོ་དང༌། ",
            "དམ་ཆོས་པད་དཀར་ལས་བྱུང་བ་བཞིན་དུ་བལྟའོ་ཞེས་།",
            "ཁ་ཅིག་མཚན་དཔེ་བསྡོམས་པས་",
            "བརྒྱ་བཅུ་གཉིས་ལ་འདོད་པ་དང༌། ",
            "འགའ་ཞིག་ས་ཡི་ཡོན་ཏན་སོགས་ལ་",
            "འདོད་པ་དབང་པོའི་ཡོན་ཏན་མ་ཡིན་པས་",
            "སྐབས་འདི་དང་མི་འབྲེལ་",
            "ཞེས་སྔ་མ་དག་གིས་བཤད་པ་ལྟར་།",
            "ཡང་ཕྱོགས་དྲུག་ཏུ་ཕྱེ་ནས་",
            ""
        ],
        [
            "དེ་རེ་རེ་ལ་ཡང་ཕྱོགས་བཅུར་ཕྱེ་བའི་",
            "དོན་ལྔ་ལ་མིག་ལ་མཚོན་ན་མིག་གིས་",
            "གཟུགས་མཐོང་བ་ཁྱད་ཆོས་མིན་པས་མི་བརྩི་བར། ",
            "སྒྲ་དྲི་རོ་རེག་བྱ་བཞི་འཛིན་པས་",
            "མིག་ལ་ཡོན་ཏན་ཉིས་བརྒྱ་བཞི་བཅུ། ",
            "ལྔ་ག་བསྡོམས་ན་སྟོང་དང་ཉིས་བརྒྱ་ལ་",
            "བརྒྱ་ཕྲག་ཚན་པ་བཅུ་གཉིས་སུ་གྱུར་པའི་གྲངས་བྱེད་པའང་།",
            "དམ་ཆོས་པད་དཀར་ལས་ཆོས་དེ་གཟུང་བའི་",
            "བསོད་ནམས་ལས་བྱུང་བའི་ཤའི་དབང་པོས་",
            "ཕྱོགས་ཀུན་གྱི་གཟུགས་སོགས་ཀུན་འཛིན་པར་གསུངས་པ་ཡོད་འདུག་ཀྱང་",
            "སླར་ཞིབ་ཏུ་མདོ་དང་བསྟུན་ནས་དཔྱད་འོས་ཀྱི་",
            "སྐབས་འདིར་ཐུན་གྱིས་བྲེལ་བས་མ་གྲུབ་བོ། །",
            "འདིར་རྣམ་རིག་སྨྲ་བའི་ལུགས་ལ་དབང་པོ་གཟུགས་ཅན་པ་དང་",
            "ཡུལ་གཟུགས་སོགས་གཉིས་ཀ་མེད་ན་",
            "ཇི་ལྟར་དབང་པོ་གནས་འགྱུར་ཟེར་ན",
            "རང་གི་ས་བོན་གང་དག་ལ།། ",
            "རྣམ་རིག་སྣང་བ་གང་འབྱུང་བ། །",
            " སྐྱེ་མཆེད་རྣམ་པ་གཉིས་པོ་ཞེས། །",
            " དེ་དང་དེ་དག་ཐུབ་པས་གསུངས།། ",
            "ཞེས་པ་ལྟར་ཀུན་གཞི་རྣམ་ཤེས་ལ་གཟུང་བ་དང་",
            "འཛིན་པའི་བག་ཆགས་ཡོད་པ་ལས་",
            "ཕྱི་དང་ནང་གི་སྐྱེ་མཆེད་དྲུག་ཏུ་སྣང་སྟེ་",
            ""
        ],
        [
            "མིག་ཤེས་སྐྱེད་པའི་རྟེན་དུ་གྱུར་པའི་",
            "ནང་གི་ས་བོན་ལ་མིག་ཅེས་སུ་འཛིན་ཞིང༌",
            "མིག་ཤེས་ལས་གཟུང་ཡུལ་གཟུགས་སུ་",
            "སྣང་བ་འབྱུང་བ་ལ་གཟུགས་ཞེས་བྱ་།",
            "དེ་བཞིན་དབང་པོ་གཞན་ཡང་ངོ༌།།",
            "དེ་ལྟར་སྣང་ངོས་ནས་ཕྱི་ནང་གི་",
            "སྐྱེ་མཆེད་གཉིས་སུ་དབྱེ་བ་ཡོད་།",
            "གང་ཚེ་ཕྱིན་ཅི་ལོག་མེད་པའི་",
            "ཡེ་ཤེས་ཀྱི་ནང་གི་མངོན་པར་ཆགས་པ་",
            "ཕྱིན་ཅི་ལོག་སྤངས་པས་གནས་གྱུར་པ་ཡིན་ནོ།།",
            "ཡིད་ནི་ཞེས་པ་ཉན་ཐོས་པས་རྣམ་ཤེས་དྲུག་",
            "འདས་མ་ཐག་པ་ལ་ཡིད་ཀྱི་དབང་པོ་ཟེར་ཡང༌། ",
            "ཐེག་པ་ཆེན་པོའི་ལུགས་ཀྱི་ཡིད་ནི་དེ་ལ་མི་བྱ་སྟེ",
            ""
        ],
        [
            "ཉོན་མོངས་པའི་ཡིད་ལ་ཡིད་ཅེས་བྱ་ཞིང་",
            "དེ་ཡིད་ཀྱི་རྣམ་ཤེས་ཀྱི་རྟེན་ཡིན་པར་འདོད་དོ།།",
            "དཔེར་ན་མིག་ཤེས་ཀྱི་རྟེན་མིག་དབང་ལྟ་བུའོ།།",
            "དེ་ལྟ་བུའི་ཉོན་མོངས་པའི་ཡིད་དེ་ནི་",
            "གནས་མ་གྱུར་པའི་དུས་ན་བདག་ཏུ་ལྟ་བ་ཅན་ཡིན་།",
            "ནམ་བདག་དང་བདག་གིར་འཛིན་པ་དང་བྲལ་ནས་",
            "གནས་གཞན་མཉམ་པ་ཉིད་ཀྱི་ཡེ་ཤེས་སུ་གྱུར་པ་ན་",
            "གནས་གྱུར་པའི་དབང་པོ་ལྔའི་འབྱོར་བ་དང་",
            "མཐུན་པར་རྗེས་སུ་སྤྱོད་པ་ཡིན་པ་ནི། ",
            "ཇི་ལྟར་ཡིད་ནི་གནས་མ་གྱུར་པའི་དུས་ན་",
            "ཡང་དབང་ཡུལ་ཀུན་ལ་ཐུན་མོང་དུ་འཇུག་པ་བཞིན་ནོ།།",
            "གཟུང་བ་འཛིན་པར་རྣམ་པར་མི་རྟོག་པའི་",
            "ཡེ་ཤེས་ཉོན་མོངས་ཤེས་བྱའི་སྒྲིབ་པའི་ཤིན་ཏུ་",
            "དྲི་མ་མེད་པ་ལ་དབང་འབྱོར་བ་དམ་པ་ཐོབ་པར་འགྱུར་རོ། །",
            "ཡུལ་གཟུགས་ལ་སོགས་པའི་དོན་ལྔ་དང་བཅས་པའི་",
            "ཡུལ་ཅན་འཛིན་པའི་དབང་ལྔའི་རྣམ་ཤེས་གནས་གཞན་དུ་གྱུར་ན་",
            ""
        ],
        [
            "དབང་ཤེས་ཀྱི་སྤྱོད་ཡུལ་ཇི་ལྟར་འདོད་པ་བཞིན་དུ་",
            "ལོངས་སྤྱོད་པ་དག་བསྟན་པའི་ཕྱིར། ",
            "ཞིང་ནི་ཡོངས་སུ་དག་པ་བདེ་བ་ཅན་ལ་སོགས་པ་ལྟ་བུ་",
            "ཇི་ལྟར་འདོད་པ་སྟོན་པ་ལ་",
            "དབང་འབྱོར་བ་དམ་པ་འཐོབ་པར་འགྱུར་རོ། །",
            "བློ་བརྟན་འགྲེལ་ལས་",
            "དོན་གཟུགས་ནས་ཆོས་ཀྱི་བར་",
            "དོན་དྲུག་དང་དབང་ཤེས་ལྔ་གནས་གྱུར་ན་།",
            "མ་དག་པའི་དབང་ཤེས་སོ་སོས་",
            "རང་ཡུལ་ལས་གཞན་མི་ཤེས་།",
            "གནས་གྱུར་ཚེ་རེ་རེས་ཀྱང་ཡུལ་ཀུན་ཤེས་སོ།།",
            "རྣམ་པ་རྟོག་པ་ནི་",
            "ཡིད་ཀྱི་རྣམ་ཤེས་གནས་གཞན་དུ་གྱུར་ན་ནི། ",
            "དུས་རྣམས་རྟག་ཏུ་ཤེས་བྱ་ཐམས་ཅད་ལ་",
            "ཐོགས་པ་མེད་པའི་ཡེ་ཤེས་དང་",
            "སྤྲུལ་བ་སྟོན་པ་སོགས་",
            "འཕྲིན་ལས་ཀུན་ལ་ཐོགས་པ་མེད་པ་ལ་",
            "དབང་འབྱོར་བ་དམ་པ་འཐོབ་པར་འགྱུར་རོ། །",
            "རྟེན་ཀུན་གཞི་རྣམ་ཤེས་ནི་",
            "གནས་གཞན་དུ་གྱུར་པ་ན་",
            "སངས་རྒྱས་ཀྱི་དྲི་མ་མེད་པའི་གནས་ལ་གནས་ནས་ནི། ",
            "འཁོར་བ་དང་མྱ་ངན་ལས་འདས་པའི་",
            "མཐའ་ལ་མི་གནས་པའི་མྱ་ངན་ལས་འདས་པའི་",
            "འབྱོར་བ་དམ་པ་འཐོབ་པར་འགྱུར་རོ། །",
            "ཕོ་མོའི་དབང་པོ་གཉིས་སྤྲོད་པའི་",
            "འཁྲིག་པ་གནས་གཞན་དུ་གྱུར་ན་",
            ""
        ],
        [
            "ནི་སངས་རྒྱས་ཀྱི་སྤྲོས་པ་བྲལ་བའི་",
            "ཏིང་འཛིན་གྱི་བདེ་བར་གནས་པ་དང༌། ",
            "མོ་རྣམས་མཐོང་ན་ཆགས་པའི་ཉོན་མོངས་པ་མེད་པ་ལ་",
            "དབང་འབྱོར་བ་དམ་པ་འཐོབ་པར་འགྱུར་རོ། །",
            "ནམ་མཁའི་འདུ་ཤེས་གནས་གཞན་གྱུར་ན་",
            "ནམ་མཁའ་ལས་ཅི་བསམ་པའི་དོན་ཐམས་ཅད་ནི་",
            "འབྱོར་བ་ནམ་མཁའ་མཛོད་ཀྱི་ཏིང་འཛིན་འཐོབ་པ་དང༌། ",
            "ནམ་མཁའ་དང་རི་བྲག་སོགས་ལའང་",
            "ཐོགས་པ་མེད་པར་འགྲོ་བ་དང༌། ",
            "གཟུགས་རྣམ་པར་འབྱེད་པ་ནི་སྣང་བར་འདོད་ན་",
            "ནམ་མཁའ་ལས་གཟུགས་གང་ཡང་སྣང་བར་བྱེད་པ་དང༌། ",
            "མི་སྣང་བར་འདོད་ན་ལུས་རྣམ་པར་འཇིག་པའི་",
            "ཏིང་ངེ་འཛིན་གྱིས་ཐམས་ཅད་ནམ་མཁའ་བཞིན་དུ་",
            "གཟུགས་མི་སྣང་བར་བྱེད་པ་ལ་དབང་འབྱོར་བ་དམ་པ་འཐོབ་པར་འགྱུར་རོ། །",
            "དེ་ལྟར་བཤད་པ་དེས་མཚོན་ནས་གནས་སུ་སྣང་བ་དང༌། ",
            "ལུས་སུ་སྣང་བ་དང༌། ",
            "རྣམ་པར་ཤེས་པ་དང༌། ",
            "ཡུལ་གཟུགས་ལ་སོགས་པའི་ཤེས་བྱའི་རྣམ་པ་མཐའ་མེད་པ་ཡོད་པ་",
            "དེ་སྙེད་ཀྱི་སྣང་བ་ཡོངས་སུ་དག་པར་",
            "གནས་གྱུར་པའང་དེ་སྙེད་དུ་ཚད་མེད་པའི་ཕྱིར། ",
            "སངས་རྒྱས་ཀྱི་དྲི་མ་མེད་པའི་གནས་ན་",
            "གནས་གཞན་དུ་གྱུར་པ་དཔག་ཏུ་མེད་པ་ཡོད་ལ",
            "གདུལ་བྱ་ལ་ཕན་པ་དང་བདེ་བ་བསམ་ཡས་པའི་བྱ་བ་སྒྲུབ་པའི་",
            "ཡོན་ཏན་ནམ་མཐུའི་འབྱོར་བ་དཔག་ཏུ་མེད་པར་འདོད་དོ།།",
            ""
        ],
        [
            "དེ་ལྟར་སངས་རྒྱས་ཀྱི་ཡོན་ཏན་གྱི་",
            "འབྱོར་བ་ཚད་དཔག་ཏུ་མེད་པ་བརྙེས་།",
            "བཅུ་པ་དེས་སེམས་ཅན་གཞན་སྨིན་པར་བྱེད་པའི་ཡོན་ཏན་།",
            "ཇི་ལྟར་སྨིན་པའི་བྱ་བ། ",
            "དེས་སྨིན་པར་བྱ་བའི་གང་ཟག སྨིན་པའི་",
            "ཐབས་སྣ་ཚོགས་མཛད་པ། ",
            "སྨིན་པར་མཛད་པ། ",
            "སྨིན་པར་མཛད་པ་ལ་རྣམ་རྟོག་མེད་པ། ",
            "ཕྱོགས་ལྷུང་མེད་པར་སྨིན་པར་བྱེད་པ། ",
            "གཅིག་ནས་གཅིག་ཏུ་བརྒྱུད་དེ་སྨིན་པ། ",
            "ངོམས་པ་མེད་ཅིང་",
            "འཕེལ་འགྲིབ་མེད་པར་རྒྱུན་མི་འཆད་པ་བདུན་ལས། ",
            "དང་པོ་ཇི་ལྟར་སྨིན་པའི་བྱ་བ་ནི། ",
            "འདི་ནི་འཇིག་རྟེན་ཕྱོགས་ཕྱོགས་རྒྱལ་བའི་ལེགས་བཤད་པས། །",
            " དགེ་བ་འཕེལ་བའི་",
            "འཇིག་རྟེན་རྣམ་དག་མཆོག་ཏུ་འགྲོ།། ",
            "དགེ་བ་མ་བསགས་དགེ་བ་འཕེལ་བའི་མཆོག་ཏུ་འགྲོ།། ",
            "དེ་ལྟར་མ་སྨིན་སྨིན་པ་རྟག་འགྲོའང་མ་ལུས་མིན།། ",
            "ཞེས་པས་བསྟན་།",
            ""
        ],
        [
            "སངས་རྒྱས་པ་དེའི་ཚེ་སེམས་ཅན་གདུལ་བྱའི་ཁམས་འདི་ན་",
            "སེམས་ཅན་ཇི་ལྟར་སྨིན་པར་མཛད་ཅེ་།",
            "འཇིག་རྟེན་མཐའ་ཡས་མུ་མེད་པའི་ཕྱོགས་འགའ་ཞིག་མ་ཡིན་པར་",
            "ཕྱོགས་བཅུའི་ཕྱོགས་རབ་འབྱམས་རྣམས་སུའོ།།",
            "གང་གིས་སྨིན་པར་མཛད་ན་རྒྱལ་བས་སོ།།",
            "ཐབས་ཅི་ཡིས་།",
            "གསུང་རབ་དམ་པའི་ཆོས་ལེགས་པར་བཤད་པས་སོ།།",
            "ཇི་ལྟར་སྨིན་ན་མོས་སྤྱོད་ནས་",
            ""
        ],
        [
            "ས་བཅུའི་བར་དུ་",
            "ཕར་ཕྱིན་དྲུག་གི་དགེ་བ་འཕེལ་བའི་",
            "འཇིག་རྟེན་རྣམས་ནི་གོང་ནས་གོང་དུ་རྣམ་པར་དག་པའི་མཆོག་",
            "མྱ་ངན་ལས་འདས་པ་དག་ཏུ་འགྲོ་བས་སྨིན་པར་བྱེད་དོ།།",
            "སེམས་མ་བསྐྱེད་པ་དང་",
            "ལམ་ལ་མ་ཞུགས་པའི་སེམས་ཅན་རྣམས་ནི་",
            "སྔར་དགེ་བ་མ་བསགས་པའི་འཇིག་རྟེན་པ་ཡིན་།",
            "དེ་རྣམས་སེམས་བསྐྱེད་ནས་",
            "ལམ་ལ་ཞུགས་པས་",
            "དགེ་བ་གོང་ནས་གོང་དུ་འཕེལ་བའི་",
            "མཆོག་ཏུ་འགྲོ་བའི་ཚུལ་གྱིས་སྨིན་པར་མཛད་དོ།།",
            "དེ་ལྟར་སེམས་ཅན་མ་སྨིན་པ་རྣམས་སྨིན་པ་ཉིད་དུ་བྱེད་ཅིང་",
            "དེ་ལྟར་སེམས་ཅན་སྨིན་པར་བྱེད་པའི་ཕྲིན་ལས་",
            "ནམ་ཡང་རྒྱུན་མི་འཆད་པར་",
            "རྟག་པ་ཉིད་དུ་འཇུག་པའམ་འགྲོ་བ་ཡིན་ཡང་",
            "སེམས་ཅན་མ་ལུས་པ་སྨིན་ནས་",
            "ཟད་པར་འགྱུར་པའང་མིན་ཏེ",
            "སེམས་ཅན་གྱི་མཐའ་ཡས་པས་བྲི་བ་མེད་ལ་",
            "ཆོས་ཀྱི་དབྱིངས་སྐྱེ་བ་མེད་པའི་ཕྱིར་འཕེལ་བ་མེད་།",
            ""
        ],
        [
            "ཆོས་ཐམས་ཅད་རང་བཞིན་མེད་ཀྱང་སྣང་བ་ཡོད་པ་ཙམ་ཡིན་པས་",
            "ཀུན་ཉོན་དང་རྣམ་བྱང་གི་སྣང་ཚུལ་ཟད་པ་མི་སྲིད་དོ།། ",
            "གཉིས་པ་སྨིན་པར་བྱས་པའི་གང་ཟག་བསྟན་པ་ནི། ",
            "དེ་ལྟར་འཇིག་རྟེན་ཕྱོགས་ཕྱོགས་བརྟན་རྣམས་རྟག་པར་དུས་ཀུན་ཏུ། །",
            " བྱང་ཆུབ་ཆེན་པོ་འཐོབ་དཀའ་ཡོན་ཏན་མཆོག་ལྡན་རྨད་བྱུང་ཅན། །",
            " རྟག་བརྟན་སྐྱབས་མེད་རྣམས་ཀྱི་སྐྱབས་གང་ཡིན་པ་ཐོབ་པ་དེ།། ",
            "ཡ་མཚན་ཆེ་ལ་ཚུལ་བཟང་སྤྱད་ཕྱིར་ཡ་མཚན་ཆེ་བའང་མེད།། ",
            "ཅེས་པས་བསྟན་།",
            "དེ་ལྟར་སེམས་ཅན་ཚད་མེད་པ་སྨིན་པར་བྱས་པས་",
            "འཇིག་རྟེན་མཐའ་དག་གི་ཕྱོགས་དང་ཕྱོགས་རྣམས་སུ་",
            "སྨིན་པར་གྱུར་པའི་གང་ཟག་བརྟན་པ་བྱང་ཆུབ་སེམས་དཔའ་རྣམས་",
            "ཉི་མ་རེ་རེ་བཞིན་དུ་དེའི་དུས་ཀྱི་སྐད་ཅིག་ལ་ཡང་",
            "རྟག་པར་ཡང་རྒྱུན་མི་འཆད་པར་དུས་ཀུན་ཏུ། ",
            "འབྲས་བུ་བླ་ན་མེད་པའི་བྱང་ཆུབ་ཆེན་པོ་",
            "ཤིན་ཏུ་འཐོབ་པར་དཀའ་བ་ཐོབ་ན་",
            "སྟོབས་སོགས་ཀྱི་ཡོན་ཏན་མཆོག་ཏུ་གྱུར་པ་དང་ལྡན་པ། ",
            "འཇིག་རྟེན་པ་དང་ཉན་རང་ལས་རྨད་དུ་བྱུང་བ་ཅན་ཐོབ་ནས་",
            ""
        ],
        [
            "འཁོར་བའི་མཐའི་བར་དུ་ཡོང་བས་རྟག་པ། ",
            "ནམ་ཡང་ཉམས་པ་མེད་པས་བརྟན་པ། ",
            "འཁོར་བའི་སྡུག་བསྔལ་གྱིས་མནར་བའི་",
            "སྐྱབས་མེད་པ་རྣམས་ཀྱི་སྡུག་བསྔལ་ཐམས་ཅད་",
            "ཞི་བའི་མྱ་ངན་ལས་འདས་པ་འཐོབ་པར་བྱེད་པའི་",
            "སྐྱབས་སུ་གྱུར་པ་གང་ཡིན་པ་",
            "དེ་ཉིད་བཤད་མ་ཐག་པ་ལྟར་",
            "གང་ཟག་མང་པོས་རྒྱུན་དུ་རིམ་པར་",
            "ཉི་མ་རེ་རེའི་སྐད་ཅིག་གི་ཚེ་ལ་ཐོབ་པ་དེ་ནི། ",
            "ཤིན་ཏུ་ཡ་མཚན་ཆེ་ལ་",
            "གང་ཟག་ཡོངས་སུ་སྨིན་པའི་",
            "བྱང་ཆུབ་སེམས་དཔའ་དེ་དག་གིས་སེམས་བསྐྱེད་ནས་",
            "ཕར་དྲུག་གིས་བསྡུས་པའི་",
            "ཚོགས་གཉིས་ཟབ་ཅིང་རྒྱ་ཆེ་བའི་",
            "ལམ་གྱིས་ཚུལ་བཟང་པོ་ལ་སྤྱད་ནས་",
            "འབྲས་བུ་དེ་ལྟ་བུ་ཐོབ་པའི་ཕྱིར་",
            "ཡ་མཚན་ཆེ་བའང་མེད་དེ་",
            "རྒྱུ་མཆོག་ལས་འབྲས་བུ་མཆོག་འབྱུང་བ་ཆོས་ཉིད་ཡིན་པས་སོ།། ",
            "གསུམ་པ་སྨིན་པའི་ཐབས་སྣ་ཚོགས་མཛད་པ་ནི། ",
            "དེ་ནི་ཅིག་ཅར་ལ་ལར་སྒོ་མང་བརྒྱ་ནས་ཆོས་ཀྱི་འཁོར་ལོ་དང༌། །",
            " ལ་ལར་སྐྱེ་བ་མི་སྣང་",
            "ལ་ལར་སྐྱེ་བའི་སྤྱོད་པ་སྣ་ཚོགས་དང༌། །",
            " ལ་ལར་བྱང་ཆུབ་ཐམས་ཅད་",
            "ལ་ལར་དེ་ནི་མྱ་ངན་འདས་སྟོན་ཀྱང༌། །",
            " དེ་ནི་གནས་དེ་ལས་ཀྱང་རྣམ་པར་གཡོ་མི་མངའ་ལ་",
            ""
        ],
        [
            "ཐམས་ཅད་མཛད།། ",
            "ཅེས་པས་བསྟན་།",
            "སངས་རྒྱས་དེ་ནི་དུས་ཅིག་ཅར་ཏེ་སྔ་ཕྱི་མེད་པར་",
            "ཡུལ་ལ་ལར་ཆོས་ཀྱི་རྣམ་གྲངས་མི་འདྲ་བའི་",
            "སྒོ་མང་པོ་བརྒྱ་སྟེ་ཕུང་ཁམས་སྐྱེ་མཆེད་རྟེན་འབྲེལ་",
            "བདེན་པས་ངང་ཕར་ཕྱིན་ལ་སོགས་པ་",
            "བརྗོད་བྱ་དོན་གྱི་སྒོ་ནས་རྣམ་པ་སྣ་ཚོགས་པ་མང་པོ། ",
            "རྗོད་བྱེད་ཚིག་གི་སྒོ་ནས་ལེའུ་དང་ཚིགས་བཅད་སོགས་",
            "རྣམ་གྲངས་བརྒྱ་ཕྲག་མང་པོ་ཡི་",
            "ཆོས་ཀྱི་འཁོར་ལོ་རབ་ཏུ་བསྐོར་བ་དང༌། ",
            "དེ་དང་དུས་མཉམ་དུ་ཞིང་ཁམས་ལ་ལར་",
            "དགའ་ལྡན་ནས་འཕོས་ཏེ་",
            "འཛམ་བུའི་གླིང་དུ་སྐྱེ་བ་སྟོན་པ་དང༌། ",
            "ཞིང་ཁམས་ལ་ལར་མི་སྣང་བ་",
            "ཞེས་པ་མཛད་པ་བཅུ་གཉིས་མི་སྟོན་པར་",
            "བྱང་ཆུབ་སེམས་དཔའི་ཚུལ་དུ་སྟོན་ནོ།།",
            "ཞིང་ཁམས་ལ་ལར་",
            "སྐྱེ་བའི་སྤྱོད་པ་སྣ་ཚོགས་སྟོན་པ་ནི། ",
            "བྱང་ཆུབ་སེམས་དཔའི་སྐྱེས་པའི་",
            "རབས་ཀྱི་སྤྱོད་པ་མཛད་པ་སྟེ་",
            "འཇིག་རྟེན་གྱི་ཁམས་གཅིག་ཏུ་སྦྱིན་པའི་",
            "ཕ་རོལ་ཏུ་ཕྱིན་པའི་སྤྱོད་པ་མཛད་དེ་",
            ""
        ],
        [
            "ལུས་དང་ལོངས་སྤྱོད་སྣ་ཚོགས་གཏང་བས་ཕན་པར་བསྒྲུབ་པ་དང༌། ",
            "དེ་བཞིན་དུ་ཚུལ་ཁྲིམས་དང་",
            "བཟོད་པ་བརྩོན་འགྲུས་བསམ་གཏན་ཤེས་རབ་ཀྱི་",
            "ཕ་རོལ་དུ་ཕྱིན་པར་སྤྱོད་པ་སྟོན་པ་དང༌། ",
            "སྐྱེ་བའི་གནས་བཟང་ངན་བར་མ་སྣ་ཚོགས་སུ་སྟོན་པའོ།།",
            "ཞིང་ཁམས་ལ་ལར་བླ་ན་མེད་པའི་",
            "བྱང་ཆུབ་ཆེན་པོ་མཛད་པ་སྟོན་པ་དང༌། ",
            "ལ་ལར་རང་རྒྱལ་ལ་ལར་ཉན་ཐོས་ཀྱི་",
            "བྱང་ཆུབ་ཐོབ་པའི་ཚུལ་ཡང་སྟོན་ཏེ་",
            "གདུལ་བྱ་འདུལ་བའི་དབང་གིས་",
            "བྱང་ཆུབ་གསུམ་པོ་ཐམས་ཅད་ཀྱང་སྟོན་ནོ།།",
            "བློ་བརྟན་འགྲེལ་བར་བྱང་ཆུབ་ཆེན་པོ་སྟོན་པ་ཞེས་གསུངས་ཤིང་",
            "ཁམས་ལ་ལར་དེ་ནི་མྱ་ངན་ལས་འདས་པའི་ཚུལ་སྟོན་ནོ།།",
            "མཛད་པ་དེ་ཐམས་ཅད་སྔ་ཕྱི་མེད་པར་དུས་གཅིག་ཏུ་སྟོན་ཡང༌། ",
            "སངས་རྒྱས་དེ་ནི་ཟག་མེད་ཀྱི་གནས་དེ་བཞིན་ཉིད་ཆོས་ཀྱི་",
            "དབྱིངས་རྣམ་པར་དག་པ་དེ་ལས་ཀྱང་",
            "ཅུང་ཟད་གཡོ་བ་མི་མངའ་ལ་",
            "མཛད་པ་དེ་ལྟ་བུ་ཐམས་ཅད་འབད་མེད་",
            "ལྷུན་གྱིས་གྲུབ་པར་མཛད་པ་ཡིན་ནོ།།",
            ""
        ],
        [
            "བཞི་པ་སྨིན་པར་མཛད་པ་ལ་རྣམ་རྟོག་མེད་པ་ནི། ",
            "སངས་རྒྱས་རྣམས་ནི་འདི་སྙམ་",
            "ལུས་ཅན་འདི་ནི་བདག་གིས་སྨིན་བྱས་ཞེས། །",
            " འདི་ནི་རབ་ཏུ་སྨིན་བྱ་གཞན་ཡང་",
            "ད་ལྟར་སྨིན་པར་བྱེད་སྙམ་དུ། །",
            " འདུ་མཛད་མི་མངའ་བར་ཡང་",
            "ཕྱོགས་ཕྱོགས་ཀུན་ཏུ་རྟག་པར་སྒོ་གསུམ་ནས།། ",
            "དགེ་བའི་ཆོས་རྣམས་ཀྱིས་ནི་",
            "སྐྱེ་བོ་རབ་ཏུ་སྨིན་པར་འགྱུར་བ་ཉིད། །",
            " ཅེས་པས་བསྟན་།",
            "སངས་རྒྱས་རྣམས་ནི་འདི་སྙམ་དུ་",
            "ལུས་ཅན་འདི་དག་ནི་བདག་གིས་སྔར་སྨིན་པར་བྱས་སོ་",
            "ཞེས་པས་",
            "འདི་ནི་མ་འོངས་པ་ན་སྨིན་པར་བྱའོ་",
            "ཞེས་དང༌། ",
            "གཞན་ཡང་འདི་ནི་ད་ལྟར་སྨིན་པར་བྱེད་སྙམ་དུ་",
            "མངོན་པར་འདུ་མཛད་པའི་",
            "འབད་རྩོལ་རྣམ་རྟོག་མི་མངའ་བ་ཡང་",
            "ཕྱོགས་ཉི་ཚེ་བ་མིན་པར་ཕྱོགས་དང་ཕྱོགས་མུ་མེད་པ་",
            "ཀུན་ཏུ་དུས་ཕྱི་མའི་མཐའི་བར་དུ་",
            "རྟག་པར་ཐེག་པའི་སྒོ་གསུམ་ཆར་ནས་",
            "ཟག་པ་མེད་པའི་དགེ་བའི་ཆོས་རྣམས་ཀྱིས་ནི་",
            "སྐྱེ་བོ་དཔག་ཏུ་མེད་པ་སྨིན་པར་འགྱུར་བ་ཉིད་དོ།། ",
            "ལྔ་པ་ཕྱོགས་ལྷུང་མེད་པ་ནི། ",
            "ཇི་ལྟར་ཉི་མ་འབད་མེད་",
            "ཕྱོགས་ཕྱོགས་ཀུན་ཏུ་འོད་ཟེར་དག །",
            " རབ་འབྱམས་གསལ་བ་མང་པོས་",
            "ལོ་ཏོག་རྣམ་སྨིན་བྱེད་པ་ལྟར། །",
            " དེ་བཞིན་ཆོས་ལྡན་ཉི་མའང་",
            "རབ་ཞི་བྱེད་པ་ཆོས་ཀྱི་འོད། ། ",
            "རབ་འབྱམས་དག་གིས་",
            "ཕྱོགས་ཕྱོགས་ཀུན་ཏུ་སེམས་ཅན་རྣམ་སྨིན་མཛད།། ",
            "ཅེས་པས་བསྟན་།",
            "ཇི་ལྟར་ཉི་མ་འདི་ཡིས་འབད་པ་མེད་བཞིན་དང་",
            "ཕྱོགས་གཅིག་མ་ཡིན་པ་",
            "ཕྱོགས་ཕྱོགས་ཀུན་ཏུ་འོད་ཟེར་དག ",
            "རབ་འབྱམས་གསལ་བ་མང་པོས་",
            "ལོ་ཏོག་མང་པོ་རྣམ་པར་སྨིན་པར་བྱེད་པ་ལྟར། ",
            "དེ་བཞིན་གསུང་རབ་ཡན་ལག་བཅུ་གཉིས་ཀྱི་ཆོས་",
            "ཚད་མེད་པ་དང་ལྡན་པའི་སངས་རྒྱས་ཉི་མའང་",
            "སྡུག་བསྔལ་ཐམས་ཅད་རབ་ཏུ་ཞི་བ་",
            "མྱ་ངན་འདས་པའི་ལམ་སྟོན་པར་བྱེད་པ་ཡི་",
            "ཆོས་ཀྱི་འོད་རབ་འབྱམས་དག་གིས་",
            "ཕྱོགས་དང་ཕྱོགས་ཚད་མེད་པ་",
            "ཀུན་ཏུ་སེམས་ཅན་རྣམས་ཕྱོགས་ལྷུང་མེད་པར་",
            "རྣམ་པར་སྨིན་པར་མཛད་པ་ཡིན་ནོ།།",
            ""
        ],
        [
            "དྲུག་པ་གཅིག་ནས་གཅིག་ཏུ་བརྒྱུད་དེ་སྨིན་པ་ནི། ",
            "ཇི་ལྟར་མར་མེ་གཅིག་ལས་མར་མེའི་ཚོགས་རབ་མང༌།། ",
            "དཔག་མེད་གྲངས་མེད་འབྱུང་ཡང་དེ་ལ་ཟད་པ་མེད།། ",
            "དེ་བཞིན་སྨིན་པ་གཅིག་ལས་སྨིན་པའི་ཚོགས་རབ་མང༌།། ",
            "གྲངས་མེད་དཔག་མེད་འབྱུང་ཡང་དེ་ལ་ཟད་པ་མེད།། ",
            "ཅེས་པས་བསྟན་།",
            "ཇི་ལྟར་མར་མེ་གཅིག་ལས་སྤར་བའི་མར་མེའི་ཚོགས་",
            "རབ་ཏུ་མང་པོ་བློས་དཔག་ཏུ་མེད་པ་དག་གིས་",
            "གྲངས་བགྲང་དུ་མེད་པ་འབྱུང་ཡང༌། ",
            "མར་མེ་སྔ་མ་དེ་ལ་མང་པོ་འཕེལ་བས་ཟད་པ་མེད་པ་",
            "དེ་བཞིན་མཐར་ཐུག་པར་སྨིན་པའི་སངས་རྒྱས་གཅིག་ལས་",
            "སྨིན་པའི་ཚོགས་བྱང་ཆུབ་སེམས་དཔའ་རེ་རེས་ཀྱང་",
            "མང་པོ་སྨིན་ཞིང༌",
            ""
        ],
        [
            "དེས་སྨིན་པར་བྱས་པ་དེ་དག་གིས་ཀྱང་",
            "གཞན་མང་པོ་གཅིག་ནས་གཅིག་ཏུ་བརྒྱུད་དེ་",
            "ཕྱི་མའི་མཐའི་བར་དུ་སྨིན་པར་བྱེད་པས་སྨིན་པ་གྲངས་མེད་",
            "དཔག་མེད་འབྱུང་ཡང་སངས་རྒྱས་དེ་ལ་",
            "སྨིན་པ་ཟད་པ་མེད་དེ་དེ་ལྟར་སྨིན་པར་",
            "རྒྱུན་ནམ་ཡང་ཟད་པ་མེད་དོ།། ",
            "བདུན་པ་ངོམས་པ་མེད་ཅིང་",
            "འཕེལ་འགྲིབ་མེད་ལ་རྒྱུན་མི་འཆད་པའི་ཚུལ་ནི། ",
            "ཇི་ལྟར་རྒྱ་མཚོ་ཆེན་པོ་འདི་ནི་",
            "ཆུ་ཡིས་ངོམས་པར་མི་འགྱུར་ཞིང༌།། ",
            "ཆུ་ཆེན་མང་པོ་རབ་ཏུ་འབབ་པས་",
            "འཕེལ་བར་ཡང་ནི་མི་འགྱུར་བ། །",
            " དེ་བཞིན་སངས་རྒྱས་ཁམས་ཀྱང་",
            "དག་པ་འཇུག་པ་རྟག་རྒྱུན་མི་འཆད་པས། །",
            " ངོམས་པ་མི་མངའ་འཕེལ་བར་མི་འགྱུར་དེ་",
            "འདིར་རྨད་དུ་བྱུང་བའི་མཆོག །",
            " ཅེས་པས་བསྟན་ཏེ",
            "ཇི་ལྟར་ཕྱི་ཡི་རྒྱ་མཚོ་ཆེན་པོ་འདི་ནི་",
            "ཕྱོགས་སོ་སོའི་ཆུ་ཀླུང་དང་ཆུ་ཕྲན་སྣ་ཚོགས་",
            "རྟག་ཏུ་རྒྱུན་མི་འཆད་པར་བབས་ཀྱང་",
            "ཆུ་ཡིས་ཆོག་པ་དང་ངོམས་པར་མི་འགྱུར་ཞིང་",
            ""
        ],
        [
            "རྟག་ཏུ་དེ་རྣམས་འབབ་པ་ལ་གོ་འབྱེད་པ་དང༌། ",
            "ཆུ་ཆེན་མང་པོ་རབ་ཏུ་འབབ་པས་",
            "ཇེ་མང་དུ་འཕེལ་བས་ཡང་ནི་མི་འགྱུར་བ། ",
            "དེ་བཞིན་སངས་རྒྱས་ཀྱི་ཁམས་སམ་",
            "དབྱིངས་དེ་བཞིན་ཉིད་ཟག་པ་མེད་པ་དག་ཀྱང༌། ",
            "སྒྲིབ་པ་དག་པ་ཉན་རང་བྱང་སེམས་དཔག་ཏུ་མེད་པ་",
            "མྱ་ངན་ལས་འདས་པ་རྣམས་འཇུག་པ་དུས་རྟག་ཏུ་",
            "རྒྱུན་མི་འཆད་པས་ངོམས་པ་མི་མངའ་ལ་",
            "འཕེལ་བར་མི་འགྱུར་བ་དེ་ལྟ་བུ་ནི་",
            "འདིར་ངོ་མཚར་རྨད་དུ་བྱུང་བའི་མཆོག་གོ་ཞེས་སོ།། ",
            "དེ་ལྟར་བྱང་ཆུབ་ཆེན་པོ་ཡོན་ཏན་གྱི་",
            "རྣམས་གྲངས་བཅུའི་སྒོ་ནས་",
            "བསྟན་པའི་རྗེས་སུ་ཡོན་ཏན་དེ་ལྡན་གྱི་",
            "བྱང་ཆུབ་ཆེན་པོ་ཉིད་ངོ་བོ་སོགས་",
            "རྣམ་བཞག་དྲུག་གི་སྒོ་ནས་བཤད་པ་།",
            "དངོས་དང༌། ",
            "འཇུག་པ་བྱེ་བྲག་བཤད་པ་གཉིས་ལས། ",
            "དང་པོ་དངོས་ནི། ",
            "ཆོས་རྣམས་ཀུན་གྱི་དེ་བཞིན་ཉིད། །",
            " སྒྲིབ་གཉིས་དག་པའི་མཚན་ཉིད་དེ།། ",
            "དངོས་དང་དེ་དམིགས་ཤེས་པ་ལ།། ",
            "དབང་ཟད་མ་ཤེས་མཚན་ཉིད་དོ།།",
            ""
        ],
        [
            "དེ་བཞིན་ཉིད་ཤེས་ཐམས་ཅད་ནས།། ",
            "བསྒོམ་པ་ལས་ནི་ཡང་དག་འབྱུང༌།། ",
            "སེམས་ཅན་ཀུན་ལ་རྣམ་ཀུན་ཏུ། །",
            " གཉིས་སྐྱེད་མི་ཟད་འབྲས་བུ་ཅན། །",
            " སྐུ་དང་གསུང་དང་ཐུགས་སྤྲུལ་བའི། །",
            " སྦྱོར་བའི་ཐབས་ཀྱི་ལས་ཅན་ཏེ།། ",
            "ཏིང་ངེ་འཛིན་དང་གཟུངས་སྒོ་དང༌། །",
            " དཔག་ཏུ་མེད་པ་གཉིས་དང་ལྡན།། ",
            "རང་བཞིན་ཆོས་རྫོགས་ལོངས་སྤྱོད་དང༌། །",
            " སྤྲུལ་བ་དག་གིས་ཐ་དད་དུ། །",
            " འཇུག་པ་འདི་ནི་སངས་རྒྱས་ཀྱི། །",
            " ཆོས་དབྱིངས་རྣམ་པར་དག་པར་བཤད།། ",
            "ཅེས་ཚིགས་བཅད་བཞིས་བསྟན་།",
            ""
        ],
        [
            "འདིའི་དོན་མདོར་བསྡུས་ན་",
            "ཆོས་ཀྱི་དབྱིངས་ཤིན་ཏུ་རྣམ་པར་དག་པ་བསྟན་པ་ཡིན་པས་",
            "འདི་དང་པོ་བཤད་།",
            "དེ་ནས་མེ་ལོང་ལྟ་བུ་ལ་སོགས་པའི་",
            "ཡེ་ཤེས་བཞི་བཤད་པ་དེས། ",
            "འཕགས་པ་སངས་རྒྱས་ཀྱི་ས་ལས་",
            "སངས་རྒྱས་ཀྱི་ས་ནི་ཆོས་ལྔའི་བསྡུས་།",
            "ཆོས་ཀྱི་དབྱིངས་རྣམ་པར་དག་པ་དང༌། ",
            "མེ་ལོང་ལྟ་བུའི་ཡེ་ཤེས་དང༌། ",
            "མཉམ་པ་ཉིད་ཀྱི་ཡེ་ཤེས་དང༌། ",
            "སོ་སོར་ཀུན་ཏུ་རྟོག་པའི་ཡེ་ཤེས་དང༌། ",
            "བྱ་བ་གྲུབ་པའི་ཡེ་ཤེས་ཞེས་གསུངས་པ་བཞིན་དུ་",
            "བསྟན་བཅོས་འདི་ལས་དེའི་དོན་མདོར་བསྡུས་ནས་",
            "གཏན་ལ་འབེབས་པར་མཛད་དོ།།",
            "དེ་ཡང་འདི་ལྟར་ཤེས་བྱ་འདུས་བྱས་དང་",
            "འདུས་མ་བྱས་དང་ཟག་བཅས་ཟག་མེད་དུ་གཏོགས་པའི་",
            "ཆོས་རྣམས་ཀྱི་རང་བཞིན་སྟོང་པ་ཉིད་",
            "མཐའ་ཐམས་ཅད་བྲལ་བ་ནི་དེ་བཞིན་ཉིད་ཅེས་བྱ་།",
            "གནས་ལུགས་མ་ནོར་བ་ཡང་དག་པའི་མཐའ་དང་",
            "དོན་དམ་པ་ཡིན་པའི་ཕྱིར་རོ། །",
            "དེ་བཞིན་ཉིད་ཀྱི་རང་བཞིན་དུ་གྱུར་པ་ལ་",
            "ཁྱད་པར་གང་ཡང་མེད་མོད་ཀྱི་",
            "ཆོས་ཅན་སྣ་ཚོགས་པའི་སྒོ་ནས་ཆོས་ཞེས་བྱའོ།།",
            "སངས་རྒྱས་དང་སེམས་ཅན་གྱི་དེ་བཞིན་ཉིད་ལ་",
            "ཁྱད་པར་ཐ་དད་དུ་གྱུར་པ་མེད་ཀྱང་",
            "རང་སྣང་ཕྱིན་ཅི་ལོག་གློ་བུར་བའི་དྲི་མ་དང་བཅས་པ་",
            "སེམས་ཅན་གྱི་རྒྱུད་ཀྱི་དེ་བཞིན་ཉིད་ལ་",
            "དྲི་བཅས་དེ་བཞིན་ཉིད་ཅེས་བྱའོ།།",
            ""
        ],
        [
            "སྒྲིབ་པ་གློ་བུར་བ་སྤང་རུང་ཡིན་ཞིང་",
            "ཆོས་ཉིད་ནམ་ཡང་འཕོ་འགྱུར་མེད་པ་ཡིན་པས། ",
            "ནམ་ཞིག་སེམས་ཅན་སོ་སོའི་རྒྱུད་ཀྱི་",
            "ཉོན་མོངས་པ་དང་ཤེས་བྱའི་སྒྲིབ་པ་གཉིས་",
            "ཡོངས་སུ་དག་པའི་དུས་ན་ཆོས་ཀྱི་དབྱིངས་",
            "ཤིན་ཏུ་རྣམ་པ་དག་པའི་མཚན་ཉིད་དེ་ནི་",
            "སངས་རྒྱས་ཀྱི་བྱང་ཆུབ་ཅེས་བྱའོ།།",
            "འདིས་དེ་བཞིན་ཉིད་གནས་གྱུར་པ་བསྟན་ཏོ།།",
            "བྱང་ཆུབ་པ་དེ་ཡང་མཉམ་བཞག་ཏུ་ཆོས་ཀྱི་དབྱིངས་",
            "རྣམ་པར་དག་པ་དེ་ཉིད་ཀྱི་དངོས་པོ་ལ་",
            "དམིགས་པ་རྣམ་པར་རྟོག་པའི་ཡེ་ཤེས་ཀྱི་",
            "དབང་མི་ཟད་པ་ཐོབ་པ་དང༌། ",
            "རྗེས་ཐོབ་ཡེ་ཤེས་ཀྱིས་རྣམ་པར་མི་རྟོག་པའི་",
            "ཡེ་ཤེས་དེ་ལ་དམིགས་པའི་དབང་ཟད་མི་ཤེས་པ་ཐོབ་པའོ།།",
            "དེ་ཡང་རྗེས་ཐོབ་ཀྱིས་མི་རྟོག་ཡེ་ཤེས་",
            "དེའི་ཚུལ་ཕྱིན་ཅི་མ་ལོག་པར་ཤེས་པར་བྱེད་དོ།།",
            "བློ་བརྟན་འགྲེལ་བའི་འགྱུར་ལྟར་ན་",
            "དངོས་པོ་ཤེས་པ་དེ་ལ་དམིགས་ཞེས་",
            "དངོས་པོ་ཀུན་གཞི་རྣམ་ཤེས་གཞན་དབང་གི་",
            "མཚན་ཉིད་གནས་གྱུར་པའི་མི་རྟོག་ཡེ་ཤེས་དེ་",
            "རྗེས་ཐོབ་ཡེ་ཤེས་ཀྱི་ཡང་དག་པར་ཤེས་ཞེས་དང༌། ",
            "དེ་ལ་དམིགས་ཞེས་པ་ཆོས་ཀྱི་དབྱིངས་དེ་ལ་",
            "རྣམ་པར་མི་རྟོག་པའི་ཡེ་ཤེས་ཀྱིས་དམིགས་ཞེས་",
            "གསུངས་པ་འབྲུ་འགྲེལ་ཚུལ་མི་འདྲ་ཡང་དོན་འདྲ་སྟེ",
            ""
        ],
        [
            "དབང་མི་ཟད་པ་གཉིས་ཐོབ་པ་ནི་མཉམ་རྗེས་ཀྱི་",
            "དབང་དུ་བྱས་པའི་ཡེ་ཤེས་གཉིས་ལས་འཆད་པས་སོ།།",
            "མདོར་ན་སངས་རྒྱས་ཀྱི་ས་ན་མཉམ་རྗེས་རེས་འཇོག་ཏུ་མེད་པས་",
            "ཡེ་ཤེས་གཅིག་གིས་ཇི་ལྟར་གཟིགས་པ་རྣམ་པར་མི་རྟོག་པ་དང༌། ",
            "ཇི་སྙེད་པ་གཟིགས་པ་རྣམ་པ་ཐམས་ཅད་མཁྱེན་པ་ཡིན་པས་",
            "དེ་གཉིས་ཀྱི་དབང་ཟད་མི་ཤེས་པ་ཐོབ་པའི་",
            "མཚན་ཉིད་ཡིན་ནོ་ཞེས་འདོད་དོ།།",
            "དེ་ལྟར་ན་ཆོས་ཉིད་དང་ཆོས་ཅན་ཐ་མི་དད་པ་ཡིན་ཕྱིར་",
            "གནས་འགྱུར་མཐར་ཐུག་གི་སྐབས་ན་ཆོས་ཉིད་ཇི་ལྟ་བ་བཞིན་དུ་",
            "གཟིགས་པ་ལས་མ་གཡོས་བཞིན་དུ་ཆོས་ཅན་ཇི་སྙེད་པའང་",
            "འབད་མེད་ལྷུན་གྲུབ་ཏུ་མཁྱེན་པའི་མཁྱེན་པ་གཉིས་ལ་",
            "དབང་འབྱོར་བའི་ངོ་བོ་ཉིད་ཀྱི་སྐུའམ་ཆོས་སྐུ་ནི་",
            "བྱང་ཆུབ་ཆེན་པོའི་མཚན་ཉིད་ཡིན་པས་འདི་ནི་",
            "བྱང་ཆུབ་ཆེན་པོའི་ངོ་བོའོ།།",
            "བྱང་ཆུབ་ཆེན་པོ་དེ་ཐོབ་བྱེད་དམ་མངོན་དུ་བྱེད་པའི་རྒྱུ་ནི། ",
            "ཐེག་པ་ཆེན་པོའི་མདོ་ལས་སྟོང་ཉིད་བསྟན་པ་ལྟར་",
            "དེ་བཞིན་ཉིད་དེ་ཐོས་བསམ་སྒོམ་པས་གཏན་ལ་ཕབ་ནས་",
            "མོས་སྤྱོད་ཀྱི་སར་ཚོགས་གཉིས་བསགས་པའི་སྒོ་ནས་",
            "སྒོམ་པར་བྱས་པས་དེ་བཞིན་ཉིད་མངོན་སུམ་ཤེས་པ་",
            "འཇིག་རྟེན་འདས་པའི་ཡེ་ཤེས་",
            "དང་པོར་སྐྱེས་པ་ས་དང་པོ་ཐོབ་ནས",
            "དེའི་རྗེས་སུ་ས་བཅུའི་རྒྱུན་མཐའི་བར་དུ་",
            "ཐབས་སྣ་ཚོགས་ཀྱི་སྒོ་ཐམས་ཅད་ནས་",
            "བསྒོམས་པ་ལ་ས་ནི་ཡང་དག་པར་བྱུང་བའོ།།",
            ""
        ],
        [
            "བྱང་ཆུབ་ཀྱི་འབྲས་བུ་ནི་",
            "མཐའ་ཡས་པའི་སེམས་ཅན་ཀུན་ལ་",
            "དུས་རྣམ་པ་ཐམས་ཅད་དུ་",
            "འཕྲལ་དང་ཡུན་གྱི་ཕན་པ་དང་",
            "བདེ་བ་གཉིས་སྐྱེད་པ་ཡིན་།",
            "དེ་ཡང་འཁོར་བའི་མཐའ་ཅི་ཙམ་པ་",
            "དེ་སྲིད་དུ་མི་ཟད་པའི་འབྲས་བུ་ཅན་ཞེས་སོ།།",
            "དེ་བཞིན་དུ་ལུས་ནི་ཀུན་ཏུ་སྣང་བ་དང་",
            "གསུང་གིས་ཆོས་སྟོན་པ་དང་",
            "ཐུགས་ཀྱིས་བྱིན་གྱིས་བརླབས་པའི་སྤྲུལ་པའི་ལས་སམ་",
            "སྦྱོར་བའི་ཐབས་ཀྱི་བྱེད་ལས་ཅན་ནི། ",
            "སྐུ་སྤྲུལ་བའི་སྦྱོར་བའི་ཐབས་ཀྱི་ལས་ནི་",
            "སངས་རྒྱས་ཀྱི་འདུལ་བ་སངས་རྒྱས་སུ་སྟོན་པ་ནས་",
            "ལྷ་དང་ཀླུ་སོགས་སྣ་ཚོགས་པའི་ལུས་སུ་སྤྲུལ་བའོ།།",
            "དེ་བཞིན་གསུང་གིས་དངོས་སུའམ་",
            "ནམ་མཁའ་དང་རྩིག་པ་དང་ཤིང་སོགས་ལས་",
            "ཆོས་ཀྱི་སྒྲ་འབྱུང་བའམ། ",
            "ཐུགས་ཀྱིས་བྱིན་གྱིས་བརླབས་པས་",
            "བླུན་པོས་ཀྱང་ཆོས་ཟབ་མོའི་དོན་རྟོགས་པ་དང༌། ",
            "ཤཱ་རིའི་བུ་དང་རབ་འབྱོར་སོགས་བྱིན་གྱིས་བརླབས་ནས་",
            "ཤེས་རབ་ཀྱི་ཕ་རོལ་ཏུ་ཕྱིན་པ་འཆད་དུ་བཅུག་པ་ལྟ་བུའོ།།",
            "སྦྱོར་བ་ཞེས་པ་ལས་དང་",
            "ཐབས་ཞེས་པ་སྤྲུལ་བ་དེ་བྱེད་པའི་ཐབས་མཁྱེན་པའམ། ",
            "ཡང་ན་ཐབས་ནི་སྤྲུལ་བའི་ལས་དེ་",
            "སེམས་ཅན་འདུལ་བའི་ཐབས་སུ་གྱུར་པའོ།།",
            "དཔའ་བར་འགྲོ་བ་དང༌། ",
            "ནམ་མཁའ་མཛོད་ལ་སོགས་པ་",
            "ཏིང་ངེ་འཛིན་དཔག་ཏུ་མེད་པ་དང༌། ",
            "མི་ཟད་པའི་ཟ་མ་ཏོག་དང་",
            "སྒོ་མཐའ་ཡས་པ་ལ་སོགས་པ་",
            "གསུང་གི་སྒོ་དཔག་ཏུ་མེད་པ་དང༌། ",
            "བསོད་ནམས་དང་ཡེ་ཤེས་ཀྱི་ཚོགས་དཔག་ཏུ་མེད་པ་གཉིས་དང་",
            "ལྡན་པ་ནི་ལྡན་པའི་དོན་།",
            ""
        ],
        [
            "གཟུངས་དང་ཏིང་འཛིན་ཚོགས་གཉིས་དཔག་མེད་དང་ལྡན་པའོ།།",
            "དབྱེ་བ་ནི་ངོ་བོའི་ཆ་ནས་རང་བཞིན་ནམ་ཆོས་ཀྱི་སྐུ་དང༌། ",
            "སྣང་བའི་ཆ་ནས་ཐེག་ཆེན་གྱི་ཆོས་ལ་",
            "རྗོགས་པར་ལོངས་སྤྱོད་པའི་སྐུ་དང༌། ",
            "གཞན་དོན་གྱི་བྱ་བ་བྱེད་པའི་ཆ་ནས་སྤྲུལ་པ་ཡི་",
            "སྐུ་དག་གིས་ཐ་དད་དུ་འཇུག་པ་དང་",
            "རྣམ་པར་བཞག་པ་དྲུག་གིས་བསྟན་པ་འདི་ནི་",
            "སངས་རྒྱས་ཀྱི་ཆོས་ཀྱི་དབྱིངས་རྣམ་པར་དག་པར་བཤད་དེ",
            "ཆོས་ཀྱི་དབྱིངས་རྣམ་པར་དག་པའི་བྱང་ཆུབ་ཆེན་པོ་ཉིད་",
            "ངོ་བོ་ལ་སོགས་པ་དྲུག་གི་སྒོ་ནས་གཏན་ལ་ཕབ་པའི་ཕྱིར་རོ། །",
            " གཉིས་པ་འཇུག་པའམ་དབྱེ་བའི་དོན་བྱེ་བྲག་ཏུ་བཤད་པ་།",
            "རྟེན་སྐུ་གསུམ་བཤད་པ། ",
            "བརྟེན་པ་ཡེ་ཤེས་བཞི་བཤད་པ་གཉིས། ",
            "དང་པོ་༼རྟེན་སྐུ་གསུམ་བཤད་པ་༽ལ་མདོར་བསྟན་དང། ",
            "རྒྱས་བཤད་གཉིས་ལས། ",
            "དང་པོ་མདོར་བསྟན་ནི། ",
            "སངས་རྒྱས་རྣམས་ཀྱི་སྐུ་དབྱེ་བ། །",
            " རང་བཞིན་ལོངས་སྤྱོད་རྫོགས་པ་དང༌། །",
            " གཞན་ནི་སྤྲུལ་བའི་སྐུ་ཡིན་ཏེ། ",
            "དང་པོ་གཉིས་པོའི་རྟེན་ཡིན་ནོ།། ",
            "ཞེས་པས་བསྟན་།",
            ""
        ],
        [
            "སངས་རྒྱས་རྣམས་ཀྱི་སྐུ་ཡི་དབྱེ་བ་",
            "རང་བཞིན་གྱི་སྐུ་ནི་ཆོས་སྐུ་།",
            "ནམ་ཀུན་གཞི་རྣམ་ཤེས་ལ་ཡོད་པའི་",
            "གཟུང་འཛིན་གྱི་དྲི་མ་སྤངས་ནས་",
            "ཆོས་ཀྱི་དབྱིངས་ཇི་བཞིན་གཟིགས་པ་",
            "མེ་ལོང་ལྟ་བུའི་ཡེ་ཤེས་སུ་གྱུར་པའོ།།",
            "དེ་བཞིན་ཉིད་ཀྱི་ཆ་ནས་རང་བཞིན་ནམ་ངོ་བོ་ཉིད་སྐུ་དང་",
            "ཡེ་ཤེས་ཀྱི་ཆ་ནས་ཆོས་སྐུ་ཞེས་གསུངས་པ་དེ་གཉིས་",
            "ཆོས་ཅན་དང་ཆོས་ཉིད་དབྱེར་མེད་པ་ཡིན་ཕྱིར། ",
            "གང་ལྟར་བཤད་ཀྱང་",
            "ཟུང་འཇུག་གི་གནས་ལུགས་ཉིད་",
            "ཤིན་ཏུ་རྣམ་པར་དག་པ་མངོན་དུ་གྱུར་པ་ལ་འཛིན་དགོས་ཀྱི་",
            "སྣང་ཆ་ཡ་བྲལ་ལ་གོ་མི་རུང་བ་ནི་",
            "སྤྱིར་གཞུང་ཐམས་ཅད་ཀྱི་དགོངས་དོན་དམ་པ་ཡིན་ནོ།།",
            "ལོངས་སྤྱོད་རྫོགས་པའི་སྐུ་ནི་",
            "ནམ་ཉོན་མོངས་པའི་ཡིད་གནས་འགྱུར་ཏེ་",
            "མཉམ་ཉིད་ཡེ་ཤེས་སུ་གྱུར་པ་དང༌། ",
            "ཡིད་ཤེས་སོར་རྟོག་ཡེ་ཤེས་སུ་གནས་གྱུར་པ་གང་ཞིག་",
            "ས་ལ་ཞུགས་པའི་བྱང་སེམས་རྣམས་ལ་",
            "ཐེག་པ་ཆེན་པོའི་ཆོས་ཀྱི་ལོངས་སྤྱོད་རྫོགས་པར་མཛད་པ་དང༌། ",
            "སྐུ་དེ་ལས་གཞན་པ་ནི་སྤྲུལ་པའི་སྐུ་ཡིན་ཏེ",
            "ནམ་སྒོ་ལྔའི་རྣམ་ཤེས་གནས་འགྱུར་ནས་",
            "དགའ་ལྡན་ནས་འཕོས་པ་སོགས་བསྟན་པའི་སྒོ་ནས་",
            "འཛམ་གླིང་གི་སེམས་ཅན་སོགས་སྨིན་པར་མཛད་པའོ།།",
            ""
        ],
        [
            "དང་པོ་ཆོས་སྐུ་ནི་ཕྱི་མ་གཟུགས་སྐུ་གཉིས་པོའི་",
            "རྟེན་ནམ་གཞི་ཡིན་ཏེ་",
            "ཤིན་ཏུ་རྣམ་པར་དག་པའི་བྱང་ཆུབ་ཆེན་པོ་",
            "དེ་ལས་དག་པ་དང་མ་དག་པའི་གདུལ་བྱ་ལ་",
            "སྐུ་གཉིས་སུ་སྣང་བའི་ཕྱིར་རོ། །",
            " གཉིས་པ་རྒྱས་བཤད་།",
            "སྐུ་གསུམ་སོ་སོར་བཤད་པ་དང༌། ",
            "བསྡུ་བ་དང་མཉམ་པ་རྟག་པ་",
            "གསུམ་བཤད་པ་གཉིས་ལས། ",
            "དང་པོ་༼སྐུ་གསུམ་སོ་སོར་བཤད་པ་༽ལ་གསུམ་ལས། ",
            "དང་པོ་ལོངས་སྐུ་ནི། ",
            "ལོངས་སྤྱོད་རྫོགས་པ་ཁམས་ཀུན་ཏུ། །",
            " འཁོར་ཡོངས་སྡུད་དང་ཞིང་དང་མཚན། །",
            " སྐུ་དང་ཆོས་རྫོགས་ལོངས་སྤྱོད་དང༌། །",
            " མཛད་པ་དག་གིས་ཐ་དད་དོ།། ",
            "ཞེས་པས་བསྟན་།",
            "ལོངས་སྤྱོད་རྫོགས་པའི་སྐུ་ནི་",
            "ཡོངས་སུ་དག་པའི་འཇིག་རྟེན་གྱི་ཁམས་ཀུན་ཏུ། ",
            "འཁོར་གྱི་བྱང་སེམས་སུ་སྡུད་པ་ཐ་དད་དེ་",
            "བྱང་ཆུབ་སེམས་དཔའ་མཚན་ཐ་དད་",
            "དུ་མའི་འཁོར་མི་འདྲ་བ་དང༌། ",
            "ཞིང་ཁམས་ཀྱང་ཤེལ་དང་གསེར་དང་",
            "བཻཌཱུརྱ་ལ་སོགས་པའི་ཁ་དོག་དང་",
            "རྣམ་པ་ཐ་དད་མཚན་ཡང་ཐ་དད་དེ",
            ""
        ],
        [
            "རྣམ་པར་སྣང་མཛད་དང༌། ",
            "སྣང་བ་མཐའ་ཡས་ལ་སོགས་པ་བཞིན་ནོ།།",
            "སྐུ་ཡང་ཐ་དད་དེ་ཁ་ཅིག་སྐུ་མདོག་དཀར་པོ། ",
            "ལ་ལ་སེར་པོ་ལ་སོགས་པར་སྣང་བས་སོ།།",
            "ཆོས་ལ་རྫོགས་པར་ལོངས་སྤྱད་པ་ཡང་",
            "ཁ་ཅིག་ཏུ་ཤེས་རབ་ཀྱི་ཕ་རོལ་ཏུ་ཕྱིན་པ། ",
            "ཁ་ཅིག་གིས་ས་བཅུ་པ་སོགས་ཐེག་ཆེན་གྱི་",
            "ཆོས་རྣམ་གྲངས་སྣ་ཚོགས་འཆད་པའོ།།",
            "མཛད་པ་ཡང་གདུལ་བྱའི་བསམ་པའི་དབང་གིས་",
            "ལ་ལས་སྐུ་ཆེ་བར་།",
            "ལ་ལས་ཆུང་བར་།",
            "དེ་བཞིན་ཁ་དོག་སོགས་དང་ཆོས་ཀྱང་",
            "གདུལ་བྱའི་བསམ་པ་དང་མཐུན་པའི་",
            "ཐེག་ཆེན་སྟོན་པ་ལ་སོགས་པ་དག་གིས་",
            "རྣམ་པ་ཐ་དད་པར་སྣང་བ་ཡིན་གྱི་གཅིག་ཏུ་མ་ངེས་སོ།།",
            ""
        ],
        [
            "གཉིས་པ་ཆོས་སྐུ་ནི། ",
            "རང་བཞིན་སྐུ་ནི་མཉམ་པ་དང༌། །",
            " ཕྲ་ཞིང་དེ་དང་འབྲེལ་བ་དང༌། །",
            " དགྱེས་དགུར་ལོངས་སྤྱོད་བསྟན་པ་ལ།། ",
            "ལོངས་སྤྱོད་རྫོགས་འབྱོར་རྒྱུར་འདོད་དོ།། ",
            "ཞེས་པས་བསྟན་།",
            "རང་བཞིན་ཆོས་ཀྱི་སྐུ་ནི་ཐམས་ཅད་དུ་",
            "ཐ་དད་མེད་པར་གཅིག་ཏུ་མཉམ་པ་།",
            "དག་པ་གཉིས་ལྡན་ཆོས་དབྱིངས་ཤིན་ཏུ་རྣམ་དག་གི་",
            "རང་བཞིན་ལས་མི་མཐུན་པར་སྣང་བ་མེད་པའོ།།",
            "ཕྲ་ཞིང་ཞེས་པ་ཉན་རང་སོགས་ཀྱི་",
            "སྤྱོད་ཡུལ་དུ་མ་གྱུར་པའི་ཕྱིར་རོ། །",
            "ལོངས་སྤྱོད་རྫོགས་པའི་སྐུ་དེ་དང་འབྲེལ་བ་",
            "དེ་ཆོས་སྐུ་སྟེ་ལོངས་སྐུར་སྣང་བའི་རྒྱུ་ཡིན་པས་སོ།།",
            ""
        ],
        [
            "ཇི་ལྟར་ཡིན་ན་",
            "ཆོས་ཀྱི་སྐུའི་རྒྱུ་མཐུན་པ་ལས་ལོངས་སྐུ་བྱུང་ནས་",
            "ས་ལ་ཞུགས་པའི་བྱང་སེམས་རྣམས་ཐེག་པ་ཆེན་པོའི་",
            "ཆོས་ལ་དགྱེས་དགུར་ཏེ་འདོད་དགུར་ལོངས་སྤྱོད་པར་",
            "བསྟན་པ་ལ་ལོངས་སྐུ་དེ་ནི་བྱང་སེམས་དེ་དག་གིས་",
            "ཆོས་ལ་ལོངས་སྤྱོད་རྫོགས་པར་འབྱོར་བའམ་",
            "ནུས་པའི་རྒྱུར་འདོད་དེ",
            "ལོངས་སྐུའི་འཁོར་དུ་ཡོད་པའི་བྱང་སེམས་",
            "དེ་རྣམས་ཀྱི་ཡིད་ལ་ཐེག་པ་ཆེན་པོའི་ཆོས་མཐའ་དག་",
            "རྫོགས་པར་ལོངས་སྐུ་དེས་མཛད་པའི་ཕྱིར་རོ། །",
            "ཇི་ལྟར་ན་ཕྱིའི་ལོངས་སྤྱོད་ཞིང་ཡོངས་སུ་དག་པ་དང་",
            "ནང་གི་ལོངས་སྤྱོད་ཐེག་པ་ཆེན་པོའི་ཆོས་དེ་གཉིས་དགྱེས་དགུར་",
            "ལོངས་སྤྱོད་པའི་དོན་དེ་ལོངས་སྐུས་མཛད་པའི་སླད་དུའོ། །",
            " གསུམ་པ་སྤྲུལ་སྐུ་ནི། ",
            "སངས་རྒྱས་སྤྲུལ་པ་དཔག་མེད་པ། །",
            " སྤྲུལ་པའི་སྐུར་ནི་འདོད་པ་སྟེ།། ",
            "དོན་གཉིས་ཕུན་སུམ་ཚོགས་པ་ནི། །",
            " རྣམ་པ་ཐམས་ཅད་གཉིས་ལ་གནས། །",
            " བཟོ་དང་སྐྱེ་དང་བྱང་ཆུབ་ཆེ།། ",
            "མྱ་ངན་འདས་པ་རྟག་སྟོན་པའི། །",
            " སངས་རྒྱས་སྤྲུལ་པའི་སྐུ་འདི་ནི། །",
            " རྣམ་པར་གྲོལ་བའི་ཐབས་ཆེན་ནོ།།",
            ""
        ],
        [
            "ཞེས་པས་བསྟན་།",
            "སངས་རྒྱས་ཀྱི་སྤྲུལ་པའི་སྐུ་ནི་",
            "གང་ལ་གང་འདུལ་དུ་སྤྲུལ་པ་དཔག་ཏུ་མེད་པ་དེ་",
            "ཐམས་ཅད་སྤྲུལ་པའི་སྐུར་ནི་འདོད་པ་སྟེ་",
            "མཆོག་གི་སྤྲུལ་སྐུ་འབའ་ཞིག་ཏུ་མ་ཟད། ",
            "ལྷ་ལ་སོགས་པ་འགྲོ་བ་སོ་སོའི་གཟུགས་སུ་སྤྲུལ་པའང་",
            "སྤྲུལ་པའི་སྐུ་ཡིན་ཞེས་བྱའོ།།",
            "རང་གི་དོན་ཕུན་ཚོགས་དང་གཞན་དོན་ཕུན་ཚོགས་ཏེ་",
            "དེ་ལྟར་དོན་གཉིས་ཕུན་སུམ་ཚོགས་པ་ནི། ",
            "རྣམ་པ་ཐམས་ཅད་དམ་རྣམ་པ་ཀུན་ཏུ་",
            "ལོངས་སྐུ་དང་སྤྲུལ་སྐུ་གཉིས་ལ་གནས་།",
            "སངས་རྒྱས་ཀྱི་བདག་དོན་མཐར་ཕྱིན་ནས་",
            "ཡོངས་སུ་དག་པའི་ཞིང་དུ་འཁོར་དག་པ་རྣམས་ལ་",
            "ཐེག་པ་ཆེན་པོའི་ཆོས་ཀྱི་དགའ་སྟོན་སྤེལ་བའི་རྣམ་པ་རྟག་ཏུ་བཞུགས་པ་",
            "གཟུགས་སྐུའི་མཐར་ཐུག་ལོངས་སྐུ་ཡིན་པའི་ཕྱིར་དང༌། ",
            "སྤྲུལ་བའི་སྐུས་གཞན་སེམས་ཅན་མ་དག་པ་རྣམས་སྨིན་པར་བྱེད་པས་",
            "གཞན་དོན་ཕུན་ཚོགས་མཛད་པའོ།།",
            "འདི་གཙོ་ཆེ་བའི་ཆ་ནས་བརྗོད་པའོ།།",
            ""
        ],
        [
            "ཆོས་ཀྱི་སྐུ་ནི་",
            "རང་དོན་གཞན་དོན་ཐ་དད་དུ་འབྱེད་པ་མེད་།",
            "དོན་གཉིས་ཕུན་ཚོགས་ཀྱི་སྐུ་གཉིས་འབྱུང་བའི་རྟེན་ཡིན་།",
            "སྤྲུལ་བའི་སྐུས་གཞན་དོན་བྱེད་ཚུལ་གྱི་དབྱེ་བ་ནི། ",
            "བཟོ་སྟོན་པ་དང༌། ",
            "སྐྱེ་བ་སྟོན་པ་དང༌། ",
            "མངོན་པར་བྱང་ཆུབ་ཆེན་པོ་སྟོན་པ་དང༌། ",
            "མྱ་ངན་ལས་འདས་པའི་སྟོན་པ་བཞི་",
            "ཕྱི་མའི་བར་དུ་རྟག་ཏུ་སྟོན་པས་།",
            "སངས་རྒྱས་སྤྲུལ་བའི་སྐུ་འདི་ཉིད་",
            "སེམས་ཅན་རྣམས་མྱ་ངན་ལས་འདས་པའི་དབྱིངས་སུ་",
            "རྣམ་པར་གྲོལ་བའི་ཐབས་ཆེན་པོར་གྱུར་པ་ཡིན་ནོ།།",
            "བཟོ་བ་སྟོན་པ་",
            "ཤིང་མཁན་རྫ་མཁན་པི་ཝང་མཁན་སོགས་བཟོ་སྟོན་པའོ།།",
            "སྐྱེ་བ་དགའ་ལྡན་ནས་འཕོས་ཏེ་",
            "རྒྱལ་རིགས་དང་བྲམ་ཟེའི་རིགས་སོགས་སུ་སྐྱེ་བའོ།།",
            ""
        ],
        null,
        null,
        [
            "དེའི་ཕྱིར་སངས་རྒྱས་སྐུ་གསུམ་པོ་དེ་དག་རྟག་པ་ཉིད་དོ།། ",
            "གཉིས་པ་ཡེ་ཤེས་བཤད་པ་།",
            "མདོར།",
            "སོ་སོར་རྒྱས་པར་།",
            "ཡེ་ཤེས་དེ་ལྟ་བུ་འཐོབ་བྱེད་ཀྱི་རྒྱུ་།",
            "སངས་རྒྱས་ཀྱི་ཡེ་ཤེས་སུ་",
            "ལམ་ཐམས་ཅད་མཐར་ཐུག་པར་བསྟན་པ་བཞི་ལས། ",
            "དང་པོ་མདོར་བསྟན་ནི། ",
            "མེ་ལོང་ཡེ་ཤེས་མི་གཡོ་བ། །",
            " ཡེ་ཤེས་གསུམ་ནི་དེ་ལ་བརྟེན།།",
            ""
        ],
        [
            "མཉམ་པ་ཉིད་དང་སོ་སོར་རྟོག། ",
            "བྱ་བ་སྒྲུབ་པ་ཁོ་ན་འོ།། ",
            "ཞེས་པས་བསྟན་།",
            "ཀུན་གཞིའི་རྣམ་ཤེས་གནས་གྱུར་པ་",
            "མེ་ལོང་ལྟ་བུའི་ཡེ་ཤེས་ནི་",
            "ཆོས་ཀྱི་དབྱིངས་རྣམ་པར་དག་པ་ལས་རྟག་ཏུ་མི་གཡོ་བ་",
            "འཁོར་བའི་མཐའི་བར་དུ་འབྱུང་བ་དང་",
            "འཇུག་པ་མེད་པར་གནས་པ་ཡིན་ལ",
            "ཡེ་ཤེས་གསུམ་ནི་",
            "མེ་ལོང་ལྟ་བུའི་ཡེ་ཤེས་དེ་ལ་",
            "གནས་ཤིང་བརྟེན་པ་ཡིན་ལ་",
            "འབྱུང་འཇུག་ཡོད་པས་གཡོ་བའོ།།",
            "གསུམ་པོ་གང་ཞེ་ན་",
            "ཉོན་མོངས་པའི་ཡིད་གནས་གྱུར་པ་",
            "མཉམ་པ་ཉིད་ཀྱི་ཡེ་ཤེས་དང༌། ",
            "ཡིད་ཀྱི་རྣམ་ཤེས་གནས་གྱུར་པ་",
            "སོ་སོར་ཀུན་ཏུ་རྟོག་པའི་ཡེ་ཤེས་དང༌། ",
            "དབང་པོ་སྒོ་ལྔའི་རྣམ་ཤེས་གནས་གྱུར་པ་",
            "བྱ་བ་གྲུབ་པའི་ཡེ་ཤེས་གསུམ་མོ། །",
            "དེ་ལྟར་ཚོགས་བརྒྱད་གནས་གྱུར་པའི་ཡེ་ཤེས་ནི་བཞི་ཁོ་ནའོ།།",
            ""
        ],
        [
            "གཉིས་པ་སོ་སོར་རྒྱས་བཤད་ལ་བཞི་ལས། ",
            "དང་པོ་མེ་ལོང་ཡེ་ཤེས་ནི། ",
            "མེ་ལོང་ཡེ་ཤེས་ང་ཡི་མེད།། ",
            "ཡོངས་སུ་མ་ཆད་རྟག་ཏུ་ལྡན།། ",
            "ཤེས་བྱ་ཀུན་ལ་མ་རྨོངས་ལ།། ",
            "རྟག་ཏུ་དེ་ལ་མངོན་ཕྱོགས་མིན།། ",
            "ཡེ་ཤེས་ཀུན་གྱི་རྒྱུ་མཚན་ཕྱིར། །",
            " ཡེ་ཤེས་འབྱུང་གནས་ཆེན་པོ་འདྲ།། ",
            "ལོངས་སྤྱོད་རྫོགས་པའི་སངས་རྒྱས་ཉིད། །",
            " ཡེ་ཤེས་གཟུགས་བརྙན་འབྱུང་བའི་ཕྱིར། །",
            " ཅེས་པས་བསྟན་།",
            ""
        ],
        null,
        [
            "དང་",
            "དེ་ལ་འདི་དང་འདི་ཞེས་",
            "རྣམ་པར་རྟོག་པའི་མངོན་ཞེན་གྱིས་མི་འཛིན་པས་",
            "དམིགས་པ་དེ་ལས་མངོན་དུ་ཕྱོགས་པ་མེད་པ་སྟེ་",
            "སྣང་ཡང་རིས་ཆད་ཀྱི་མཚན་མ་",
            "རྣམ་པར་མི་རྟོག་པའི་ཕྱིར་རོ། །",
            "ཡེ་ཤེས་གཞན་ཀུན་གྱི་རྒྱུ་མཚན་ཏེ་རྒྱུ་ཡིན་པའི་ཕྱིར། ",
            "ཡེ་ཤེས་རིན་པོ་ཆེ་ཐམས་ཅད་ཀྱི་འབྱུང་གནས་རྒྱ་མཚོ་ཆེན་པོ་འདྲའོ།།",
            "དེ་ནི་ལོངས་སྤྱོད་རྫོགས་པའི་སངས་རྒྱས་ཉིད་ཅེས་བྱ་སྟེ་",
            "དེའི་གདགས་གཞི་མཐར་ཐུག་ཡིན་པའི་ཕྱིར། ",
            "ཅིའི་ཕྱིར་མེ་ལོང་ཡེ་ཤེས་ཞེས་བྱ་།",
            "མེ་ལོང་དྭངས་པ་ལ་གཟུགས་བརྙན་ཐམས་ཅད་སྣང་བ་བཞིན་དུ་",
            "ཡེ་ཤེས་འདིར་ཤེས་བྱ་ཡོད་དོ་ཅོག་གི་རྣམ་པ་སྣང་ནས་",
            "དེ་དག་ཇི་ལྟ་བ་མཉམ་པ་ཉིད་དུ་རྟོགས་པ་དང༌། ",
            "ཇི་སྙེད་པ་མ་འདྲེས་པར་རྟོགས་པ་དང༌། ",
            "གདུལ་བྱའི་དོན་ལྷུན་གྱིས་གྲུབ་པའི་",
            "ཡེ་ཤེས་གསུམ་གྱི་གཟུགས་བརྙན་ནམ་",
            "རྣམ་པའི་མཚན་ཉིད་གཞི་དེ་ལ་བརྟེན་ནས་",
            "འབྱུང་བའི་ཕྱིར་",
            "མེ་ལོང་ལྟ་བུའི་ཡེ་ཤེས་ཞེས་བྱའོ།། ",
            "གཉིས་པ་མཉམ་ཉིད་ཡེ་ཤེས་ནི། ",
            "མཉམ་ཉིད་ཡེ་ཤེས་སེམས་ཅན་ལ།།",
            ""
        ],
        null,
        null,
        null,
        [
            "བཞི་པ་བྱ་སྒྲུབ་ཡེ་ཤེས་ནི། ",
            "བྱ་བ་སྒྲུབ་པའི་ཡེ་ཤེས་ནི། །",
            " ཁམས་རྣམས་ཀུན་ཏུ་སྣ་ཚོགས་ཤིང༌། །",
            " དཔག་མེད་བསམ་ཡས་སྤྲུལ་བ་ཡིས། །",
            " སེམས་ཅན་ཀུན་གྱི་དོན་སྒྲུབ་པའོ།། ",
            "སངས་རྒྱས་སྤྲུལ་བ་དེ་རྟག་ཏུ། །",
            " མཛད་པ་གྲུབ་པའི་བྱེ་བྲག་དང༌། །",
            " གྲངས་དང་ཞིང་གིས་རྣམ་ཀུན་ཏུ། ། ",
            "བསམ་མི་ཁྱབ་པར་ཤེས་པར་བྱ།། ",
            "ཞེས་པས་བསྟན་།",
            "བྱ་བ་སྒྲུབ་པའི་ཡེ་ཤེས་ནི། ",
            "འཇིག་རྟེན་གྱི་ཁམས་རྣམས་མཐའ་ཡས་པ་ཀུན་ཏུ་",
            "སྐུ་གསུང་ཐུགས་ཀྱི་སྤྲུལ་བ་",
            "མི་འདྲ་བ་རྣམ་པ་སྣ་ཚོགས་ཤིང། ",
            "དེ་དག་གི་གྲངས་དཔག་ཏུ་མེད་པ་དང་",
            "བློས་བསམ་ཡས་པའི་སྤྲུལ་བ་ཡིས་",
            "སེམས་ཅན་ཀུན་གྱི་དོན་སྒྲུབ་པའོ།།",
            "བཤད་མ་ཐག་པ་སངས་རྒྱས་ཀྱི་",
            "སྤྲུལ་བ་དེ་སྣ་ཚོགས་ཡིན་པ་དང༌། ",
            "དཔག་ཏུ་མེད་པ་དང༌། ",
            "བསམ་ཡས་པ་ཡིན་པའི་རྒྱུ་མཚན་ནི། ",
            "དུས་རྟག་ཏུ་སེམས་ཅན་ཁམས་དང་",
            "དབང་པོ་མོས་པ་ཐ་དད་པའི་དོན་མཛད་པའམ་",
            "བྱ་བ་སྒྲུབ་པའི་བྱེ་བྲག་གིས་སྣ་ཚོགས་པ་སྟེ་",
            "སངས་རྒྱས་ཀྱིས་འདུལ་བ་ལ་",
            "སངས་རྒྱས་ཀྱི་གཟུགས་སུ་སྤྲུལ་བ་དང༌། ",
            "དེ་བཞིན་ཉན་རང་དང་བྱང་སེམས་ལྷ་ལ་སོགས་པའི་",
            "འགྲོ་བ་ཐམས་ཅད་དུ་སྤྲུལ་ནས་",
            "སེམས་ཅན་གྱི་དོན་མཛད་པ་སོགས་",
            "མདོར་ན་སྤྲུལ་བ་མི་འདྲ་བ་སྣ་ཚོགས་ཚད་མེད་པར་",
            "སྟོན་པའི་ཕྱིར་སྣ་ཚོགས་པ་ཡིན་ནོ།།",
            ""
        ],
        [
            "སྤྲུལ་བ་ཡང་བརྒྱ་དང་སྟོང་ལ་",
            "སོགས་པ་གྲངས་བགྲང་བ་ལས་",
            "འདས་པས་ན་དཔག་ཏུ་མེད་པ་ཞེས་བྱའོ།།",
            "ཞིང་གིས་ཞེས་པ་གདུལ་བའི་ཞིང་ནི་",
            "ཞིང་གཅིག་དང་བརྒྱ་ལ་སོགས་པ་",
            "ཉི་ཚེ་བ་མ་ཡིན་པར་གངྒཱའི་རྡུལ་གྱི་",
            "གྲངས་ལས་འདས་པའི་ཕྱོགས་བཅུའི་",
            "ཞིང་རབ་འབྱམས་མཐའ་ཡས་མུ་མེད་པ་",
            "སྤྲུལ་པའི་རྣམ་པར་རོལ་བ་སྟོན་པའི་",
            "སངས་རྒྱས་ཀྱི་སྤྲུལ་བ་དེ་ནི་རྣམ་པ་",
            "ཀུན་ཏུ་བསམ་གྱིས་མི་ཁྱབ་པར་ཤེས་པར་བྱའོ།། ",
            "གསུམ་པ་ཡེ་ཤེས་བཞི་པོ་སྒྲུབ་པའི་རྒྱུ་།",
            "རྣམ་སྨིན་གྱི་རྒྱུ་དང༌། ",
            "ཡོངས་སུ་དག་པ་ཐོབ་བྱེད་ཀྱི་རྒྱུ་གཉིས་ལས། ",
            "དང་པོ་༼རྣམ་སྨིན་གྱི་རྒྱུ་༽ལ་དངོས་དང༌། ",
            "འཕྲོས་དོན་གཉིས་ལས། ",
            "དང་པོ་རྣམ་སྨིན་གྱི་རྒྱུ་དངོས་ནི། ",
            "འཛིན་པའི་ཕྱིར་དང་སེམས་མཉམ་ཕྱིར། །",
            " ཡང་དག་ཆོས་རབ་སྟོན་ཕྱིར་དང༌། །",
            " བྱ་བ་སྒྲུབ་པ་ཉིད་ཀྱི་ཕྱིར། །",
            " ཡེ་ཤེས་བཞི་པོ་ཡང་དག་འབྱུང༌།། ",
            "ཞེས་པས་བསྟན་།",
            "སོ་སོའི་སྐྱེ་བོའི་དུས་སུ་",
            "དགེ་བའི་བཤེས་གཉེན་བསྟེན་ནས་",
            ""
        ],
        null,
        [
            "དེ་ལྟར་རྒྱུ་བཞི་པོ་དེ་ལས་",
            "ཡེ་ཤེས་བཞི་པོ་ཡང་དག་པར་འབྱུང་ངོ༌།།",
            "དེའི་ཕྱིར་སོ་སོའི་སྐྱེ་བོའི་དུས་ན་བླ་ན་མེད་པའི་",
            "ཡེ་ཤེས་བཞི་པོ་འདི་འཐོབ་པའི་ཆེད་དུ་",
            "བྱང་ཆུབ་མཆོག་ཏུ་སེམས་བསྐྱེད་ནས་",
            "རྒྱུ་བཞི་པོ་འདི་ཅི་ནུས་སུ་བསྒྲུབ་ཅིང་",
            "ཡེ་ཤེས་དེ་དང་དེ་དག་",
            "འཐོབ་པར་ཡོངས་སུ་བསྔོས་ན་",
            "རྒྱུ་འབྲས་བསླུ་མེད་ཀྱི་རྟེན་འབྲེལ་ལས་",
            "ནམ་ཞིག་ཡེ་ཤེས་དེ་ཐོབ་པའི་",
            "རྒྱུར་ཆུད་མི་ཟ་བར་འགྱུར་རོ། ། ",
            "གཉིས་པ་འཕྲོས་དོན་ནི། ",
            "རིགས་ཐ་དད་ཕྱིར་དོན་ཡོད་ཕྱིར། །",
            " རྫོགས་ཕྱིར་ཐོག་མ་མེད་པའི་ཕྱིར། །",
            " སངས་རྒྱས་གཅིག་མིན་དྲི་མེད་གནས། །",
            " ཐ་དད་མེད་ཕྱིར་མང་པོའང་མིན།། ",
            "ཞེས་པས་བསྟན་།",
            "འདི་ལྟར་སེམས་ཅན་ཐ་དད་པ་དག་གིས་",
            "བླ་ན་མེད་པའི་ཡེ་ཤེས་དེ་ལྟ་བུ་",
            "ཐོབ་པའི་ཚེ་རྒྱུད་ཐ་དད་དུ་མའི་",
            "རང་བཞིན་ཅན་གྱི་སངས་རྒྱས་",
            "དུ་མར་འགྱུར་ན་སངས་རྒྱས་ཀྱང་",
            "གང་ཟག་རང་མཚན་པར་འགྱུར་ཞིང་",
            ""
        ],
        null,
        [
            "ཁ་ཅིག་གིས་འཁོར་བ་ཐོག་མ་མེད་པའི་",
            "དུས་ནས་སངས་རྒྱས་གཅིག་ཁོ་ནར་ཟད་།",
            "གཅིག་པོ་དེས་སངས་རྒྱས་ཀྱི་ཞིང་",
            "ཐམས་ཅད་དུ་སེམས་ཅན་གྱི་དོན་དུ་",
            "སངས་རྒྱས་ཀྱི་ཕྲིན་ལས་སྣ་ཚོགས་མཛད་དོ་ཞེས་།",
            "ཁ་ཅིག་མཐར་ཐུག་གི་ས་ཐོབ་པའི་",
            "སངས་རྒྱས་ཀྱང་གཅིག་མ་ཡིན་།",
            "ང་བདག་ཏུ་རྟོག་པ་སྤངས་ཤིང་",
            "སྒྲིབ་གཉིས་བྲལ་བའི་ཆོས་སྐུ་ཡང་",
            "ཐ་དད་པ་དུ་མ་ཡོད་ཅེས་།",
            "སངས་རྒྱས་གཅིག་དང་དུ་མ་ཡིན་པར་",
            "མཐའ་གཅིག་ཏུ་འདོད་པ་",
            "དེ་གཉིས་ཀ་ལྟར་མ་ཡིན་།",
            "རྒྱུ་མཚན་གང་གི་ཕྱིར་།",
            ""
        ],
        [
            "འཇིག་རྟེན་གྱི་ཁམས་ན་སངས་རྒྱས་འགྲུབ་རུང་གི་",
            "རིགས་ཡོད་པའི་སེམས་ཅན་མཐའ་ཡས་པས་",
            "རྒྱུ་རིགས་ཐ་དད་དུ་ཡོད་པའི་ཕྱིར་",
            "འབྲས་བུ་སངས་རྒྱས་གཅིག་ཁོ་ན་ཡིན་པར་མི་རིགས་།",
            "དཔེར་ན་འབྲུའི་ཕུང་པོ་ཆེན་པོ་ལས། ",
            "འབྲུ་གཅིག་ཁོ་ན་མྱུ་གུ་སྐྱེ་རུང་ཡིན་གྱི་",
            "གཞན་མ་ཡིན་ཞེས་སྨྲ་བ་མི་རིགས་པ་ལྟར་རོ། །",
            "ཟས་ལེགས་པར་གཡོས་སུ་བྱས་པས་ནི་",
            "སུ་ལ་ཡང་འགྲངས་པ་དང་ཕན་པར་བྱེད་པ་ལྟར། ",
            "ཚོགས་གཉིས་པོ་གང་ཟག་སུས་བསགས་ཀྱང་",
            "སངས་རྒྱས་ཐོབ་པའི་དོན་ཡོད་པར་འགྱུར་གྱི། ",
            "གལ་ཏེ་སངས་རྒྱས་གཅིག་ལས་མེད་ན་",
            "གང་ཟག་དུ་མས་སངས་རྒྱས་ཐོབ་པའི་",
            "ཕྱིར་ཚོགས་གཉིས་བསགས་པ་དོན་མེད་པར་",
            "འགྱུར་ནའང་དེ་མི་རིགས་པས་",
            "སངས་རྒྱས་གཅིག་ལས་མེད་པ་མ་ཡིན་ནོ།།",
            "སངས་རྒྱས་རྣམས་ཀྱིས་དང་པོར་བླ་ན་",
            "མེད་པའི་བྱང་ཆུབ་ཏུ་ཐུགས་བསྐྱེད་པ་།",
            "བདག་བྱང་ཆུབ་ཆེན་པོ་ཐོབ་པར་བྱས་ནས་",
            "སེམས་ཅན་རྣམས་བྱང་ཆུབ་དེ་ལ་",
            "འགོད་པར་བྱའོ་ཞེས་པའི་དམ་བཅའ་",
            "སངས་རྒྱས་ཀྱི་སར་ཡོངས་སུ་རྫོགས་པ་ཡིན་།",
            ""
        ],
        [
            "སངས་རྒྱས་དེ་གཅིག་པུ་དེ་ལས་",
            "སེམས་ཅན་གཞན་འཚང་རྒྱ་བ་མེད་ན་",
            "སངས་རྒྱས་དེས་སེམས་ཅན་གཅིག་ཙམ་ཡང་",
            "སངས་རྒྱས་ཀྱི་ས་ལ་བཞག་པ་མེད་པས་",
            "དེས་དང་པོར་དམ་བཅས་པ་",
            "ཡོངས་སུ་མ་རྫོགས་པར་འགྱུར་ནའང༌། ",
            "དེ་མི་རིགས་ཏེ་སངས་རྒྱས་རྣམས་ཀྱི་",
            "སེམས་ཅན་གྱི་དོན་བྱ་བའི་དམ་བཅའ་",
            "ཡོངས་སུ་རྫོགས་པའི་ཕྱིར་སངས་རྒྱས་",
            "གཅིག་ཁོ་ནར་ཟད་པ་མིན་ནོ།།",
            "འདི་ཡན་ཆད་ཀྱིས་འཇིག་རྟེན་གྱི་ཁམས་སུ་",
            "སངས་རྒྱས་གཅིག་ཡོད་ཀྱི་འཇིག་རྟེན་གཞན་ན་",
            "སངས་རྒྱས་གཞན་མེད་ཅེས་ཟེར་བ་",
            "དེ་བཀག་པ་ཡིན་ནོ།། ",
            "འཇིག་རྟེན་གྱི་ཁམས་གཅིག་ཏུ་",
            "འཁོར་ལོས་སྒྱུར་བ་དང་སངས་རྒྱས་གཉིས་",
            "དུས་གཅིག་མི་འབྱུང་གསུངས་པ་ནི། ",
            "གླིང་བཞི་པའི་འཇིག་རྟེན་གཅིག་ཏུ་ཡིན་།",
            "མཆོག་གི་སྤྲུལ་སྐུ་ཤཱཀྱའི་རྒྱལ་པོ་ལྟ་བུ་",
            "སངས་རྒྱས་གཅིག་པུ་དེས་སྟོང་གསུམ་གྱི་",
            "སྟོང་ཆེན་པོའི་འཇིག་རྟེན་གྱི་ཁམས་གཅིག་།",
            ""
        ],
        [
            "གླིང་བཞི་པའི་འཇིག་རྟེན་བྱེ་བ་ཕྲག་བརྒྱ་",
            "ཡོད་པ་དེ་སྙེད་དུ་སྤྲུལ་བ་དེ་སྙེད་ཅིག་",
            "དུས་མཉམ་པར་ལྷུམས་སུ་ཞུགས་པ་སོགས་ཀྱི་",
            "སྤྲུལ་བའི་སངས་རྒྱས་རེ་རེ་",
            "སྣང་བ་ཡིན་ཞེས་ཐེག་བསྡུས་སུ་།",
            "དེ་ནི་དུས་ཀྱི་དབང་དུ་བྱས་ཏེ་",
            "ཐོག་མ་མེད་པའི་དུས་ནས་",
            "སངས་རྒྱས་གཅིག་ཁོ་ན་ཡིན་ཟེར་བ་བཀག་པ། ",
            "གང་གི་ཕྱིར་བསོད་ནམས་དང་ཡེ་ཤེས་ཀྱི་",
            "ཚོགས་མ་བསགས་པར་འཚང་རྒྱ་བ་ནི་མི་སྲིད་།",
            "ཚོགས་དེ་གཉིས་ཀྱང་ལུང་འབོག་པའི་",
            "སངས་རྒྱས་གཞན་མེད་པར་རང་གར་",
            "མི་འབྱུང་བས་སངས་རྒྱས་སྔ་མ་སྔ་མའི་",
            "སྔོན་དུ་སངས་རྒྱས་གཞན་ཡོད་པས་",
            "འཁོར་བ་ལ་ཐོག་མ་མེད་པ་ལྟར་",
            "སངས་རྒྱས་ལ་ཡང་ཐོག་མ་མེད་པའི་",
            "ཕྱིར་ཐོག་མ་མེད་པ་ནས་",
            "སངས་རྒྱས་གཅིག་ལས་མེད་པ་མི་འཐད་དེ",
            "གཅིག་ནས་གཅིག་ཏུ་བརྒྱུད་དེ་",
            "སངས་རྒྱས་དུ་མ་བྱོན་པ་ཡིན་པར་གྲུབ་བོ། །",
            "དེ་ལྟར་བཤད་མ་ཐག་པའི་རྒྱུ་མཚན་",
            "དེ་རྣམས་ཀྱི་ཕྱིར་སངས་རྒྱས་ནི་གཅིག་ཁོ་ནར་",
            "ཟད་པ་མིན་ཏེ་སངས་རྒྱས་དུ་མ་",
            "དཔག་ཏུ་མེད་པ་ཡིན་ནོ།།",
            ""
        ],
        [
            "དེ་ལྟར་ན་ཡང་ཆོས་ཀྱི་དབྱིངས་སྒྲིབ་གཉིས་ཀྱི་",
            "དྲི་མ་མེད་པ་ཤིན་ཏུ་རྣམ་པར་དག་པ་",
            "ཟག་མེད་ཀྱི་དབྱིངས་དམ་པ་ཐོབ་པའི་",
            "དུས་ན་གནས་དེ་ལ་ཐ་དད་པ་",
            "ཅུང་ཟད་ཀྱང་མེད་པའི་ཕྱིར། ",
            "སངས་རྒྱས་ནི་དེ་བཞིན་ཉིད་དག་པ་",
            "གཉིས་ལྡན་གྱི་འདུས་མ་བྱས་ཀྱི་",
            "རབ་ཏུ་ཕྱེ་བའམ་རྣམ་པར་བཞག་པ་ཡིན་པས་",
            "དེའི་དབང་དུ་སངས་རྒྱས་མང་པོའང་མིན་ཏེ་",
            "ཐམས་ཅད་ཆོས་དབྱིངས་དེ་བཞིན་ཉིད་",
            "མཚན་མ་མེད་པར་རང་བཞིན་འོད་གསལ་བ་",
            "ཙམ་དུ་རོ་མཉམ་པའི་ཕྱིར་ཏེ་",
            "སྔར་ཡང་བསྟན་པ་བཞིན་ནོ།། ",
            "གཉིས་པ་ཡོངས་སུ་དག་པ་",
            "ཐོབ་བྱེད་ཀྱི་རྒྱུ་ནི། ",
            "མེད་པ་གང་ཡིན་དེ་ཉིད་ནི། །",
            " ཡོད་པ་ཡི་ནི་དམ་པར་འདོད།། ",
            "རྣམ་པ་ཀུན་ཏུ་མི་དམིགས་པ། །",
            " དམིགས་པ་ཡི་ནི་མཆོག་ཏུ་འདོད།། ",
            "སྒོམ་པ་རྣམ་པར་མི་ལྟ་བའི། །",
            " སྒོམ་པ་དམ་པར་འདོད་པ་སྟེ།། ",
            "ཐོབ་པར་ལྟ་བ་མེད་རྣམས་ཀྱི། །",
            " ཐོབ་པ་ཡང་ནི་དམ་པར་འདོད།།",
            ""
        ],
        [
            "ཅེས་པས་བསྟན་།",
            "གཉིས་སུ་མེད་པའི་མཚན་ཉིད་ཅན་གྱི་",
            "བྱང་ཆུབ་ཆེན་པོ་རང་བྱུང་གི་",
            "ཡེ་ཤེས་རྣམ་པ་ཐམས་ཅད་མཁྱེན་པ་དེ་",
            "ཐོབ་པར་བྱེད་པ་ནི་ཕར་ཕྱིན་ལྔ་དང༌། ",
            "དེ་ལས་ཁྱད་པར་དུ་གཙོ་བོར་",
            "གྱུར་པ་ཕར་ཕྱིན་གཞན་དག་པར་",
            "བྱེད་པ་ཤེས་རབ་ཀྱི་ཕ་རོལ་ཏུ་ཕྱིན་པ་",
            "ཡིན་པས་མཐར་ཐུག་གི་ཡེ་ཤེས་ཆེན་པོ་",
            "ཐོབ་བྱེད་ཀྱི་རྒྱུ་ཤེས་རབ་ཀྱི་ཕ་རོལ་ཏུ་ཕྱིན་པ་བཤད་པ། ",
            "གཟུང་བ་དང་འཛིན་པ་སོགས་ཀུན་ཏུ་བཏགས་པ་",
            "གཉིས་ཆོས་ཀྱི་མཚན་མར་དམིགས་པ་",
            "མེད་པ་གང་ཡིན་པ་དེ་ཉིད་ནི། ",
            "དོན་དམ་པར་ཡོངས་སུ་གྲུབ་པའམ་",
            "དེ་བཞིན་ཉིད་གང་ཞིག་བདེན་པ་དང་",
            "ཡང་དག་པ་དང་གནས་ལུགས་སུ་",
            "ཡོད་པ་ཡི་ནི་དམ་པར་འདོད་དོ།།",
            "འདི་ནི་ཡུལ་གྱི་ངོས་ནས་བསྟན་པའོ།།",
            "སྤྲོས་པའི་མཚན་མ་གང་དུའང་",
            "རྣམ་པ་ཀུན་ཏུ་མི་དམིགས་པ་",
            "རྣམ་པར་མི་རྟོག་པའི་ཡེ་ཤེས་ནི་",
            "དམིགས་པ་ཡི་ནི་མཆོག་ཏུ་འདོད་།",
            "ཡང་དག་པའི་མཐའ་ཇི་བཞིན་གཏན་ལ་",
            "ཕབ་པའི་ཤེས་རབ་ཡིན་པའི་ཕྱིར་རོ། །",
            "མི་དམིགས་པའི་ཡེ་ཤེས་དངོས་",
            "ས་དང་པོའི་ཚེ་འཐོབ་བོ། །",
            "དམིགས་པ་མེད་པ་སྤྲོས་པའི་",
            "མཚན་མ་ཐམས་ཅད་བྲལ་བ་དེ་ནི་",
            "ཐེག་པ་ཆེན་པོའི་ལྟ་བ་རྣམ་པར་དག་པ་།",
            "ཤེས་རབ་ཀྱི་ཕ་རོལ་ཏུ་ཕྱིན་པ་ལས་",
            "དམིགས་པ་གང་དུའང་མ་མཐོང་བ་",
            "མཐོང་བའི་དམ་པར་གསུངས་པའི་དོན་ནོ།།",
            ""
        ],
        [
            "སྒོམ་པ་གཟུང་བ་དང་འཛིན་པའི་རྣམ་པར་",
            "མི་ལྟ་བའི་ཕྱིར་སྒོམ་པའི་དམ་པར་འདོད་པ་།",
            "གནས་ལུགས་དང་དེ་ཁོ་ན་ཉིད་དང་",
            "རྗེས་སུ་མཐུན་པར་བསྒོམ་པའི་ཕྱིར་",
            "སྒོམ་པ་པོ་དང་བསྒོམ་བྱ་དང་",
            "སྒོམ་པའི་འཁོར་གསུམ་དུ་མི་དམིགས་པ་",
            "མཚན་ཉིད་པ་ནི་ས་གཉིས་པ་ནས་",
            "བཅུ་པའི་བར་དུ་འབྱུང་ལརྗེས་མཐུན་པ་",
            "མོས་སྤྱོད་དུ་ཡང་ཡོད་དོ།།",
            "འབྲས་བུ་སངས་རྒྱས་ཀྱི་ཆོས་རྣམས་ཀྱང་",
            "རང་བཞིན་གྱིས་དམིགས་པས་དབེན་པའི་",
            "ཕྱིར་ཡང་དག་པར་བདེན་གྲུབ་ཀྱི་",
            "རྣམ་པས་ཐོབ་པར་ལྟ་བ་མེད་པ་",
            "རྣམས་ཀྱི་ཐོབ་པ་ཡང་ནི་དམ་པར་",
            "འདོད་དེཇི་སྲིད་འཐོབ་བྱའི་ཆོས་སུ་",
            "འཛིན་པའི་མངོན་ཞེན་མ་སྤངས་པ་",
            "དེ་སྲིད་དུ་སངས་རྒྱས་མི་འཐོབ་།",
            "ཐོབ་པ་མེད་པའི་མཚན་ཉིད་ཁོང་དུ་",
            "ཆུད་པ་ལས་སངས་རྒྱས་ཐོབ་པའི་ཕྱིར། ",
            "ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཀྱང༌། ",
            "མི་གནས་པ་གནས་པའི་མཆོག་དང༌། ",
            "ཐོབ་མེད་ཉིད་ཐོབ་པའི་མཆོག་ཏུ་བསྟན་ཏོ།།",
            ""
        ],
        [
            "དེ་ལྟར་གཞི་ལམ་འབྲས་བུའི་ཆོས་རྣམས་",
            "སྤྲོས་པའི་མཚན་མ་ཀུན་གྱིས་",
            "དབེན་པའི་དེ་བཞིན་ཉིད་དུ་",
            "རོ་མཉམ་པར་ཤེས་པས་འབྲས་བུའི་",
            "སངས་རྒྱས་ཀྱི་ཡེ་ཤེས་ཆེན་པོ་ཐོབ་ཀྱི། ",
            "མཚན་མའི་འདུ་ཤེས་སུ་བྱས་ན་འབྲས་བུའི་",
            "ཤེར་ཕྱིན་ལས་རིང་བར་འགྱུར་ནས་",
            "མི་འཐོབ་ལམཚན་མ་མེད་པར་",
            "རྟོགས་ན་མི་རིང་བར་མྱུར་དུ་འཐོབ་པའི་ཚུལ་།",
            "བླ་མ་རིང་དང་མཚན་མ་དང༌། །",
            " བདག་གི་བརྩོན་འགྲུས་ལྷག་ལྟ་བའི། །",
            " བྱང་ཆུབ་སེམས་དཔའ་ང་རྒྱལ་ཅན། །",
            " བྱང་ཆུབ་ལས་ནི་རང་བཞིན་བྱ།། ",
            "ཇི་སྐད་བཤད་པ་དེ་དག་ཀུན། །",
            " རྟོག་པ་ཙམ་དུ་ལྟ་བ་ཡི། །",
            " བྱང་ཆུབ་སེམས་དཔའ་རྟོག་མེད་རྣམས། །",
            " བྱང་ཆུབ་ཐོབ་ཅེས་ངེས་པར་བརྗོད།།",
            ""
        ],
        [
            "ཅེས་པས་བསྟན་།",
            "བླ་མ་སངས་རྒྱས་ཀྱི་ཆོས་ལ་",
            "དངོས་པོ་དང་མཚན་མ་འཛིན་པའམ། ",
            "ཡང་ན་གུ་རུའི་སྒྲ་ལྕི་བ་ལ་",
            "འཇུག་པས་བློ་བརྟན་འགྲེལ་བ་ལྟར་།",
            "ལྕི་བ་དང་ནི་རིང་བ་དང༌། །",
            "མཚན་མ་དག་གིས་བརྩོན་འགྲུས་མཐོང༌།།",
            "ཞེས་འདུག་པ་ལྟར། ",
            "བླ་མེད་བྱང་ཆུབ་སྟོབས་སོགས་རྨད་དུ་",
            "བྱུང་བའི་ཆོས་དང་ལྡན་ཡང་དེ་",
            "བསྒྲུབ་དཀའ་བས་ལྕི་བར་མཐོང་བ་དང༌། ",
            "བསྐལ་པ་ཆེན་པོ་གྲངས་མེད་གསུམ་གྱི་བར་དུ་",
            "བསྒྲུབ་དགོས་པས་ཡུན་རིང་བ་དང༌། ",
            "བསྒོམ་པར་བྱ་བའི་ཡུལ་གྱི་མཚན་མ་དང༌། ",
            "བདག་གིས་བླ་མེད་བྱང་ཆུབ་ཀྱི་",
            "ཕྱིར་བརྩོན་འགྲུས་བརྩམས་པས་གཞན་ལས་",
            "ཆེས་ལྷག་གོ་སྙམ་དུ་ལྟ་བའི་",
            "བྱང་ཆུབ་སེམས་དཔའ་དམིགས་པ་ལ་",
            "གནས་པའི་ང་རྒྱལ་ཅན་རྣམས་ནི་",
            "བླ་མེད་བྱང་ཆུབ་ལས་རིང་བ་ཞེས་བྱ་སྟེ",
            "དམིགས་པ་དང་ང་རྒྱལ་དེ་དང་",
            "མ་བྲལ་བར་དུ་བྱང་ཆུབ་ཐོབ་པའི་",
            "ལམ་ཡང་དག་མ་ཐོབ་པའི་ཕྱིར་རོ། །",
            "ཇི་སྐད་བཤད་མ་ཐག་པའི་",
            "དམིགས་པ་ཅན་གྱི་ལྟ་བ་དེ་དག་ཀུན། ",
            "བཏགས་པ་ཙམ་དང་རང་གིས་",
            "དེ་དང་དེར་རྣམ་པར་རྟོག་པ་ཙམ་ལས་",
            "གཞན་དུ་དོན་གྱི་ངོ་བོས་མ་གྲུབ་པས་",
            "ཆོས་ཐམས་ཅད་རང་གི་",
            "སེམས་ཙམ་དུ་རྟོགས་པ་དང༌། ",
            "སེམས་དེ་ལ་ཡང་དངོས་པོ་དང་",
            "མཚན་མར་མི་རྟོག་པར་ལྟ་བའམ་མཐོང་བ་ཡི། ",
            "བྱང་ཆུབ་སེམས་དཔའ་མཚན་མའི་",
            "མངོན་ཞེན་གྱི་རྟོག་པ་མེད་པ་རྣམས་",
            "བླ་མེད་བྱང་ཆུབ་ཐོབ་ཅེས་ངེས་པར་བརྗོད་དེ",
            "རྣམ་པར་མི་རྟོག་པ་དེས་མི་སྐྱེ་བའི་ཆོས་ལ་",
            "བཟོད་པ་མྱུར་དུ་འཐོབ་པར་འགྱུར་བས་སོ།།",
            ""
        ],
        [
            "བཞི་པ་སངས་རྒྱས་ཀྱི་ཡེ་ཤེས་སུ་",
            "ལམ་ཐམས་ཅད་མཐར་ཐུག་པར་བསྟན་པ་ནི། ",
            "ཀླུང་དག་ས་ཡི་འོག་ཏུ་མ་སོང་བ། །",
            " གནས་རྣམས་ཐ་དད་ཆུ་ཡང་ཐ་དད་ལ། ",
            "ཆུ་ཡང་ཆུང་ཞིང་བྱ་བ་ཐ་དད་བྱེད།། ",
            "ཆུ་གནས་སྲོག་ཆགས་ཕྲ་མོའི་ཉེར་སྤྱད་འགྱུར།། ",
            "རྒྱ་མཚོར་སོང་བར་གྱུར་ན་ཐམས་ཅད་ཀྱང༌། །",
            " གནས་རྣམས་གཅིག་ཅིང་ཆུ་ཡང་ཆེ་ལ་གཅིག །",
            " བྱ་བ་གཅིག་ཅིང་ཆུ་ལ་གནས་པ་ཡི། །",
            " སྲོག་ཆགས་མང་པོའི་རྟག་ཏུ་ཉེར་སྤྱད་ཆེ།།",
            ""
        ],
        [
            "སངས་རྒྱས་ཉིད་དུ་མ་ཞུགས་བརྟན་པ་རྣམས། །",
            " རྟེན་ཀྱང་ཐ་དད་བློ་གྲོས་ཐ་དད་ཅིང༌། །",
            " རྟོགས་ཆུང་རང་གི་བྱ་བ་ཐ་དད་ལ།། ",
            "སེམས་ཅན་ཉུང་དོན་རྟག་ཏུ་ཉེར་སྤྱད་འགྱུར།། ",
            "སངས་རྒྱས་ཉིད་དུ་ཞུགས་ན་དེ་དག་ཀུན། །",
            " རྟེན་ཀྱང་གཅིག་ཅིང་རྟོགས་པ་ཆེ་ལ་གཅིག ། ",
            "མཛད་པ་གཅིག་ཏུ་འདྲེས་ཤིང་རྟག་པར་ཡང༌། །",
            " སེམས་ཅན་ཚོགས་ཆེའི་ཉེ་བར་སྤྱད་པ་ཆེ།། ",
            "ཞེས་པས་བསྟན་།",
            ""
        ],
        [
            "སེམས་ཅན་གྱི་དུས་ན་རང་རང་གི་",
            "རྟོག་པའི་དབང་གིས་རྒྱུད་ཐ་དད་པ་དང་",
            "ཆོས་སྣ་ཚོགས་ཐ་དད་པར་",
            "སྣང་བ་ནི་འགོག་ཏུ་མེད་ཀྱང༌། ",
            "ཆོས་ཐམས་ཅད་རྟོག་པའི་དབང་གིས་",
            "བཞག་པའམ་རྟོག་པས་ཕར་བཏགས་པ་",
            "དེ་ཙམ་ལས་དོན་སོ་སོར་རང་གི་",
            "ངོ་བོའམ་རང་བཞིན་དུ་",
            "གྲུབ་པ་གང་ཡང་མེད་པས། ",
            "རྟོག་པ་དེ་ཉིད་རྣམ་པར་མི་རྟོག་པའི་",
            "ཡེ་ཤེས་ཀྱིས་རིམ་པར་སྦྱངས་པས་",
            "ཆོས་དང་གང་ཟག་སོགས་རྣམ་པ་",
            "སྣ་ཚོགས་པའི་སྤྲོས་པ་ཉེ་བར་ཞི་བའི་",
            "དེ་བཞིན་ཉིད་གཟུང་འཛིན་གྱི་སྒྲིབ་པས་",
            "དག་པ་གོང་ནས་གོང་དུ་ཁྱད་པར་",
            "འཕགས་པ་འཐོབ་པའི་ཚེ་དེ་བཞིན་ཉིད་",
            "ཆོས་ཀྱི་དབྱིངས་སུ་མི་འདྲ་བ་མེད་པར་",
            "མཉམ་ཉིད་ཐོབ་པའི་ཚུལ་ནི། ",
            "དཔེར་ན་ཆུ་ཀླུང་དག་ས་ཡི་འོག་ཏུ་",
            "རྒྱ་མཚོ་ཆེན་པོ་ལ་མ་སོང་བའམ་",
            "མ་ཞུགས་པ་དེ་ཡི་ཚེ་ན་",
            "ཤར་ལ་སོགས་པའི་ཡུལ་ཁམས་སོ་སོས་དབྱེ་བས། ",
            "གནས་རྣམས་ཐ་དད་པ་དང༌། ",
            "ཆུ་དེ་ཡང་གངྒཱ་དང་སིནྡྷུ་སོགས་",
            "ཆེན་པོ་དང་ཆུ་ཕྲན་ཆུང་ངུའི་",
            "རྣམ་པ་ཐ་དད་པ་དང༌། ",
            "རྒྱ་མཚོ་ཆེན་པོ་ལ་ལྟོས་ན་",
            "ཆུའི་རྒྱུན་དེ་ཡི་ཆུ་ཡང་ཆུང་ལ",
            "སོ་སོའི་བྱ་བ་ཡང་ཐ་དད་བྱེད་དེ་",
            "ལ་ལས་རླུང་དང་ལ་ལས་མཁྲིས་པ་",
            "ལ་ལས་བད་ཀན་སོགས་བསྐྱེད་པ་དང༌། ",
            "ཞིང་ལ་བླུགས་པ་དང་འཁྲུད་པ་སོགས་",
            "སེམས་ཅན་ཐ་དད་སྣ་ཚོགས་ཀྱིས་སྤྱོད་པའི་",
            "བྱ་བ་ཐ་དད་པ་བྱེད་པ་དང༌། ",
            "ཆུ་དེ་ལ་གནས་པའི་སྲོག་ཆགས་ཕྲ་མོའམ་",
            "བོངས་ཆུང་བ་སྦལ་ལྕོང་རྣམས་ཀྱི་",
            "ཉེ་བར་སྤྱད་པར་འགྱུར་ལ",
            "ཆུ་ཡི་རྒྱུན་དེ་ཉིད་རྒྱ་མཚོར་སོང་བར་",
            "གྱུར་ན་དེ་ཐམས་ཅད་རྒྱ་མཚོ་",
            "ཆེན་པོ་གཅིག་པུ་དེར་འདྲེས་ནས་",
            ""
        ],
        [
            "གསེར་གྱི་ས་གཞི་ལ་བརྟེན་པས་",
            "གནས་རྣམས་ཐ་དད་མེད་པར་གཅིག་ཅིང༌། ",
            "རྒྱ་མཚོའི་ཆུ་ཡང་ཁ་ཞེང་དང་",
            "གཏིང་དཔག་དཀའ་བས་རྒྱ་ཆེ་བ་ལ",
            "་གཅིག་ཏུ་གྱུར་པ་དང༌། ",
            "རྒྱ་མཚོའི་ཆུ་ཐམས་ཅད་",
            "ལན་ཚྭའི་རོར་གཅིག་པ་དང༌། ",
            "ཆུ་ཡི་རྒྱུན་རྣམས་སྤྲོ་ཞིང་",
            "སྡུད་པའི་བྱ་བ་གཅིག་ཅིང༌། ",
            "རྒྱ་མཚོའི་ཆུ་ལ་གནས་པ་ཡི་",
            "སྲོགས་ཆགས་ཆུ་སྲིན་དང་",
            "ཉ་མིད་ལ་སོགས་པ་བོངས་ཆེ་བ་དང༌། ",
            "ཆུང་བ་སྣ་ཚོགས་པ་མང་པོའི་",
            "རྟག་ཏུ་ཉེར་བར་སྤྱོད་པ་ཆེ་བ་ཉིད་དུ་",
            "གྱུར་པ་ཡི་དཔེ་དེ་བཞིན་དུ། ",
            "མཐར་ཐུག་པ་སངས་རྒྱས་པའི་ས་ཉིད་དུ་",
            "མ་ཞུགས་པའི་བརྟན་པ་བྱང་ཆུབ་སེམས་དཔའ་རྣམས་",
            "སོ་སོའི་ཕུང་པོ་ལྔའི་རྟེན་ཀྱང་ཐ་དད་པ་དང༌། ",
            "བློ་གྲོས་རྣོ་རྟུལ་དང་བཟང་ངན་ཆེ་ཆུང་ཐ་དད་ཅིང༌། ",
            "སྒྲིབ་པ་མཐའ་དག་མ་སྤངས་པས་",
            "ཐམས་ཅད་མཁྱེན་པའི་ཡེ་ཤེས་མེད་པས་",
            "རྟོགས་པ་ཡབ་སངས་རྒྱས་ལ་ལྟོས་ན་",
            "ཤིན་ཏུ་ཆུང་ལརང་རང་གི་བྱ་བ་",
            "སྦྱིན་སོགས་སྐབས་སུ་གང་བབ་པ་",
            "དེ་ཙམ་ལ་འཇུག་པས་བྱ་བ་ཡང་ཐ་དད་པ་དང༌། ",
            "དེ་དག་གིས་རང་རང་གི་གདུལ་བྱར་",
            "གྱུར་པའི་སེམས་ཅན་ཉུང་ངུ་ཞིག་གི་",
            "དོན་བྱེད་པས་གདུལ་བྱ་དེ་དག་གིས་",
            "ཉེར་སྤྱད་དུ་འགྱུར་གྱི་སངས་རྒྱས་བཞིན་དུ་",
            "ཕྱོགས་བཅུའི་སེམས་ཅན་ཚད་མེད་དཔག་ཏུ་",
            "མེད་པའི་དོན་བྱེད་པ་མ་ཡིན་ནོ།།",
            "བྱང་སེམས་དེ་ཐམས་ཅད་མཐར་ཐུག་",
            "སངས་རྒྱས་ཀྱི་ཆོས་དབྱིངས་རྣམ་པར་",
            "དག་པ་དང་མེ་ལོང་ལྟ་བུ་སོགས་",
            "ཡེ་ཤེས་བཞི་ཡི་རང་བཞིན་ཅན་དེ་ཉིད་དུ་ཞུགས་།",
            "རྟེན་ནམ་གནས་ཀྱང་གཅིག་ཏེ་",
            "ཆོས་ཀྱི་དབྱིངས་རྣམ་པར་དག་པ་",
            "དེ་གཅིག་པུ་ལས་ཕུང་པོའི་རྒྱུད་ཀྱིས་",
            "ཕྱེ་བས་རྟེན་ཐ་དད་མེད་ཅིང༌། ",
            "ཐམས་ཅད་ཀྱང་ཤེས་བྱའི་རྣམ་པ་",
            "ཐམས་ཅད་མངོན་སུམ་དུ་མཁྱེན་པའི་",
            "རྟོགས་པ་ཆེ་ལ་དབང་པོ་རྣོ་རྟུལ་སོགས་",
            "ཐ་དད་དུ་ཕྱེ་བ་མེད་པར་",
            "རྣམ་མཁྱེན་གྱི་ཡེ་ཤེས་ཉིད་དུ་གཅིག་།",
            ""
        ],
        [
            "དེ་ཐམས་ཅད་ལ་མཛད་པ་ཐ་དད་པ་",
            "མེད་པར་གཅིག་ཏུ་འདྲེས་ཤིང་དུས་",
            "ནམ་ཡང་རྒྱུན་མི་འཆད་པས་རྟག་པར་ཡང༌། ",
            "ཕྱོགས་བཅུའི་ནམ་མཁའི་མཐའ་ཀླས་པའི་",
            "སེམས་ཅན་ཀྱི་ཚོགས་ཆེའི་ཞེས་པ་",
            "ཆེས་ཆེན་པོ་ཚད་དང་མུ་མཐའ་གཞལ་དུ་",
            "མེད་པ་རྣམས་ཀྱི་ཕན་པ་དང་བདེ་བའི་",
            "དོན་མཛད་པའི་ཉེ་བར་སྤྱད་པ་",
            "ཆེ་ཞིང་མི་ཟད་པ་ཡིན་ནོ།། ",
            "གསུམ་པ་བྱང་ཆུབ་ཆེན་པོ་ལ་",
            "བསྔགས་པའི་སྒོ་ནས་སེམས་བསྐྱེད་པར་",
            "གདམས་པའི་ཚིགས་བཅད་ཀྱིས་",
            "ལེའུའི་མཇུག་སྡུད་པ་ནི། ",
            "དེ་ལྟར་སངས་རྒྱས་ཉིད་ནི་དཀར་པོའི་ཆོས། །",
            " དཔེ་མེད་ལྡན་ཕྱིར་ཕན་བདེའི་རྒྱུ་ཡི་ཕྱིར། །",
            " བདེ་དགེ་དམ་པ་མི་ཟད་འབྱུང་གནས་ཕྱིར། །",
            " བློ་ལྡན་བྱང་ཆུབ་སེམས་དགེ་བླང་བའི་རིགས། །",
            " ཞེས་པས་བསྟན་ཏེ",
            "ཇི་སྐད་བཤད་པ་དེ་ལྟར་སངས་རྒྱས་ཉིད་ནི་",
            "རང་ངོས་ནས་ཟག་པ་མེད་པ་དཀར་པོའི་",
            "ཆོས་ཕར་ཕྱིན་དང་བྱང་ཕྱོགས་",
            "སྟོབས་དང་མི་འཇིགས་པ་སོགས་",
            "དཔེ་མེད་པ་དང་ལྡན་པའི་ཕྱིར་དང༌། ",
            "སེམས་ཅན་གཞན་གྱི་དོན་དུ་",
            "ཕན་པ་དང་བདེ་བའི་རྒྱུ་ཡི་ཕྱིར་།",
            "འབྲས་བུ་སྡུག་བསྔལ་ལས་",
            "གཏན་དུ་གྲོལ་བའི་བདེ་བ་དང༌། ",
            "སྡུག་བསྔལ་གྱི་ཉེས་སྤྱོད་ལས་གཏན་དུ་གྲོལ་",
            "བའི་དགེ་བ་དམ་པ་ནམ་ཡང་མི་ཟད་པའི་",
            "འབྱུང་གནས་ཡིན་པའི་ཕྱིར་བློ་ལྡན་རྣམས་ཀྱིས་",
            "བླ་ན་མེད་པའི་བྱང་ཆུབ་མཆོག་ཏུ་",
            "སེམས་བསྐྱེད་པའི་དགེ་བ་དེ་ནི་",
            "རང་གི་རྒྱུད་ལ་ཡང་དག་པར་བླང་བར་",
            "རིགས་སོ་ཞེས་གདམས་པར་མཛད་པའོ།།",
            "ཐེག་པ་ཆེན་པོ་མདོ་སྡེའི་རྒྱན་ལས་",
            "བྱང་ཆུབ་ཀྱི་ལེའུ་སྟེ་བཅུ་པ་རྣམ་པར་བཤད་པའོ།།།། ",
            "སྡོམ་ནི། ",
            "དང་པོ་སྒྲུབ་སྐྱབས་རིགས་དང་ནི། །",
            " དེ་བཞིན་དུ་ནི་སེམས་བསྐྱེད་དང༌། །",
            " རང་གཞན་དོན་དང་དེ་ཉིད་དོན། །",
            " མཐུ་དང་ཡོངས་སྨིན་བྱང་ཆུབ་བོ། །",
            " ཞེས་གསུངས་པས་གོང་གི་ལེའུའི་གྲངས་བསྡུ་བ་།",
            ""
        ],
        [
            "ལེའུ་དང་པོ་མདོ་སྡེའི་རྒྱན་དུ་",
            "འགྱུར་ཚུལ་གྱི་ལེའུ་ལ་ཆིགས་བཅད་ལྔའོ།།",
            "ཐེག་ཆེན་བཀར་སྒྲུབ་པ་",
            "ཚིགས་བཅད་བཅོ་ལྔས་བསྟན་ཏོ།།",
            "དེའི་རྗེས་སུ་སྐྱབས་འགྲོ་ལ་",
            "ཚིགས་བཅད་བཅུ་གཉིས་ཀྱིས་སོ།།",
            "རིགས་ལ་ཚིགས་བཅད་བཅུ་གསུམ་དང་",
            "ནི་དེ་བཞིན་དུ་ནི་སེམས་བསྐྱེད་པ་",
            "ཚིགས་བཅད་ཉི་ཤུ་རྩ་བདུན་གྱིས་སོ།།",
            "རང་དང་གཞན་གྱི་དོན་བསྒྲུབ་པ་",
            "སྒྲུབ་པའི་སྐབས་ལ་ཚིགས་བཅད་",
            "གསུམ་གྱིས་རང་དོན་དང༌། ",
            "ཚིགས་བཅད་དྲུག་གིས་གཞན་དོན་བསྟན་ཏོ།།",
            "དེ་ཁོ་ན་ཉིད་དམ་ཡང་དག་པའི་",
            "དོན་ཚིགས་བཅད་བཅུས་བསྟན་ཏོ།།",
            ""
        ],
        [
            "མཐུ་ཚིགས་བཅད་བཅུས་བསྟན་ཏོ།།",
            "བདག་དང་སེམས་ཅན་ཡོངས་སུ་",
            "སྨིན་པ་ཚིགས་བཅད་ཉི་ཤུས་སོ།།",
            "བྱང་ཆུབ་ནི་ཚིགས་བཅད་",
            "བརྒྱད་ཅུ་རྩ་བདུན་གྱིས་བསྟན་པར་གྲུབ་བོ། །",
            "དེ་ལྟར་ལེའུ་བཅུའི་རྗེས་སུ་དེ་རྣམས་ཀྱི་",
            "སྡོམ་བསྟན་པ་ནི་འབྱོར་བའི་",
            "དོན་ཚུལ་བླ་མེད་གྱུར་པ་ལྔའི་ནང་ནས་",
            "དང་པོ་བཞི་བསྟན་པ་འདི་",
            "ལམ་ཐེག་ཆེན་བཀར་སྒྲུབ་པ་དང༌། ",
            "གཞི་རིགས་དང༌། ",
            "ལམ་གྱི་རྩ་བ་སྐྱབས་འགྲོ། ",
            "ཐེག་ཆེན་ལམ་གྱི་ཁྱད་པར་བསམ་པ་སེམས་བསྐྱེད། ",
            "སྦྱོར་བ་སྒྲུབ་པ། ",
            "སྒྲུབ་བྱེད་ཁྱད་པར་ཅན་མཐུ་དང་ཡོངས་།",
            "བསྒྲུབས་པའི་འབྲས་བུ་བྱང་ཆུབ་རྣམས་ཀྱི་",
            "སྤྱི་རིགས་ནས་བསྟན་པས་གང་ལ་",
            "བསླབ་པར་བྱ་བ་ཐེག་པ་ཆེན་པོའི་",
            "ལམ་འབྲས་བུ་བཅས་པའི་ཁྱད་པར་",
            "ཤེས་ནས་ལམ་གྱི་གཞི་བཏིང་བའི་",
            "ཚུལ་དུ་དང་པོར་བཤད་ནས",
            "དེ་ནས་ཇི་ལྟར་བསླབ་པར་བྱ་བ་",
            "འབྲས་བུ་བླ་མེད་བྱང་ཆུབ་དེ་ཉིད་",
            "མངོན་པར་འཐོབ་པའི་ཐབས་བྱང་ཆུབ་",
            "ཕྱོགས་མཐུན་གྱི་ངོ་བོ་ཉིད་བཤད་པ་",
            "འབྱོར་བའི་དོན་ཚུལ་བླ་ན་མེད་པ་",
            "ལྔ་པ་ཉིད་དེ་མན་ཆད་ཀྱིས་སྟོན་པས་",
            "དང་པོ་སྡོམ་གྱིས་བཅད་པ་འདི་ཡན་ཆད་",
            "གཞུག་བྱ་ཐེག་པ་ཆེན་པོའི་ཚུལ་",
            "སྤྱི་རིགས་ནས་བསྟན་པས་ལམ་གོལ་བར་",
            "མེད་པས་དཀྱུ་ས་བསྟན་པའི་རྟ་ལྟར་",
            "ཐེ་ཚོམ་མེད་པར་འཇུག་པའི་ཕྱིར་",
            "བསྒྲུབ་པར་བྱ་བ་སོགས་བཞི་བསྟན་ཏེ",
            ""
        ],
        [
            "བྱང་ཆུབ་ཉིད་བསམ་གྱིས་མི་ཁྱབ་པ་",
            "རིན་པོ་ཆེའི་སྒྲོམ་ཁ་ཕྱེ་བ་ལྟ་བུ་ཡིན་ཡང་",
            "དོན་ཚུལ་ལྔའི་སྐབས་སུ་འཐོབ་བྱར་བསམ་པར་",
            "བྱ་བའང་ཡིན་པས་ཕྲིན་ཡིག་",
            "ལེགས་པ་ལྟ་བུའི་ཚུལ་དུའོ། །",
            "རིན་ཆེན་གྱི་སྒྲོམ་དངོས་སུ་ཁ་ཕྱེ་བ་ལྟ་བུ་",
            "སངས་རྒྱས་ཀྱི་ས་ན་ཡིན་ཡང༌། ",
            "དངོས་སུ་ཁ་ཕྱེ་བ་ལྟ་བུ་མངོན་དུ་",
            "བྱེད་པའི་ཐབས་སམ་རྒྱུ་ནི་བྱང་ཆུབ་ཀྱི་",
            "ཕྱོགས་དང་མཐུན་པའི་ལམ་ཡིན་པས། ",
            "བྱང་ཆུབ་ཕྱོགས་མཐུན་ཞེས་པ་",
            "སྤྱི་མིང་བྱེ་བྲག་ལ་ཆགས་པའི་",
            "བྱང་ཕྱོགས་སོ་བདུན་ཙམ་འབའ་ཞིག་ལ་",
            "མི་འཛིན་པར་མོས་པ་དང་སྤྱོད་པའི་",
            "བར་ལ་གོ་དགོས་པ་སྟོན་ཕྱིར། ",
            "བྱང་ཆུབ་གང་ཡིན་ལ་དེའི་ཕྱོགས་མཐུན་",
            "གང་ཡིན་ཤེས་པའི་སླད་དུ་བྱང་ཆུབ་ནི་",
            "ཡོངས་སུ་གྲུབ་པ་རྟོགས་པ་མཐར་ཐུག་པའི་",
            "དོན་སོ་སོར་རང་གི་རིག་བྱ་ལེའུ་བཅུ་པས་",
            "བསྟན་པ་དེ་ཡིན་ལལེའུ་བཅུ་མན་ཆད་དེ་",
            "སྒྲུབ་པར་བྱེད་པའི་ཐབས་སམ་ལམ་ཡིན་པས་",
            "བྱང་ཆུབ་ཀྱི་ཕྱོགས་དང་མཐུན་པའི་",
            "ངོ་བོ་ཉིད་ཡིན་ནོ་ཞེས་གསུངས་ཤིང༌། ",
            "བྱང་ཕྱོགས་ཉམས་སུ་བླངས་པས་",
            "ས་བཅུ་བགྲོད་ཅིང་ཡོན་ཏན་གྱི་",
            "ཁྱད་པར་རྣམས་ཐོབ་སྟེཡོན་ཏན་མཐར་ཐུག་",
            "པ་སངས་རྒྱས་པའི་ཚད་མེད་བཞི་དང་",
            "རྣམ་ཐར་ཟད་པར་ཟིལ་གནོན་དང་",
            "སྟོབས་བཅུ་ལ་སོགས་པ་མངོན་དུ་",
            "གྱུར་པའི་བར་ནི་དོན་ཚུལ་ལྔ་པ་",
            "ཡིན་པས་ཤེས་པར་བྱའོ།།",
            "དེ་ལྟར་བྱང་ཆུབ་ཀྱི་ཕྱོགས་དང་",
            "མཐུན་པའི་ངོ་བོ་ཉིད་བཤད་པའི་",
            "སྐབས་འདི་ནི་མོས་པ་ནས་སྤྱོད་པའི་",
            "ལེའུའི་བར་ལེའུ་ལྷག་མ་",
            "བཅུ་གཅིག་གིས་བསྟན་པ་ཡིན་།",
            "འདིར་མཚོན་པ་རྣལ་འབྱོར་གྱི་",
            "ས་ལྔ་དང་ཆ་འདྲ་སྦྱར་ན་མོས་པ་ནས་",
            "གདམས་ངག་རྗེས་བསྟན་གྱི་",
            "བར་ལེའུ་ལྔ་ནི་གཞི་དང༌། ",
            "ཐབས་ལྡན་ནས་"
        ],
        [
            "བྱང་ཕྱོགས་བར་ལེའུ་བཞི་སྐྱེད་པ། ",
            "ཡོན་ཏན་གྱི་ལེའུ་མེ་ལོང་ལྟ་བུ། ",
            "སྤྱོད་པའི་ལེའུ་ས་བཅུ་མཇུག་སྡུད་ཀྱི་",
            "ཚིགས་བཅད་བཅས་སྣང་བ། ",
            "མཐར་ཐུག་འབྲས་ཆོས་ཀྱི་",
            "ཚིགས་བཅད་རྣམས་རྟེན་ཡིན་ནོ།། ",
            "དེ་ལྟར་སྤྱིར་བསྟན་ནས་རྩ་བའི་",
            "ས་བཅད་ལྔ་པ་བྱང་ཆུབ་ཀྱི་",
            "ཕྱོགས་དང་མཐུན་པའི་ངོ་བོ་ཉིད་།",
            "སྔོན་དུ་འགྲོ་བ་མོས་པ་སོགས་ལེའུ་ལྔ། ",
            "དངོས་གཞི་ཐབས་ལྡན་སོགས་ལེའུ་བཞི། ",
            "དེའི་གནས་སྐབས་ཀྱི་ཡོན་ཏན་གྱི་ལེའུ་དང་",
            "སྤྱོད་པའི་ས་བཅུ་བཤད་པའི་བར་དང༌། ",
            "མཐར་ཐུག་གི་ཡོན་ཏན་འབྲས་ཆོས་བཤད་པ་",
            "བཞི་པོ་འདི་འབྱོར་བའི་དོན་ཚུལ་",
            "བླ་མེད་ལྔའི་ནང་ནས་རིན་པོ་ཆེའི་",
            "སྒྲོམ་ཁ་ཕྱེ་བ་ལྟ་བུ་ཡིན་ནོ།། ",
            "དེའི་དང་པོ་ལ་རྒྱུ་མོས་པ། ",
            "ཉམས་ལེན་ཆོས་།།",
            "ཆོས་སྒྲུབ་པ་གསུམ། ",
            "དེ་དག་ཁྱད་པར་དུ་འགྲོ་བ་གདམས་ངག་",
            "རྗེས་བསྟན་གྱི་ལེའུ་བཅས་ལྔ་ལས། ",
            "དང་པོ་ལ་མོས་པའི་དགོས་པ་བཤད་པ་དང༌། ",
            "མོས་པའི་རྣམ་གྲངས་སྤྱིར་བསྟན་པ། ",
            "ཐེག་ཆེན་ལ་མོས་པ་",
            "བྱེ་བྲག་ཏུ་བཤད་པ་གསུམ་ལས། ",
            "དང་པོ་མོས་པའི་དགོས་པ་བཤད་པ་ནི། ",
            "ལམ་ལ་འཇུག་པའི་ཐོག་མར་མོས་པ་བསྐྱེད་དགོས་ཏེ",
            ""
        ],
        [
            "མདོ་ལས། ",
            "དགེ་བའི་ཆོས་རྣམས་ཐམས་ཅད་ཀྱི། །",
            " རྩ་བ་མོས་པར་ཐུབ་པས་གསུངས།། ",
            "ཞེས་པ་ལྟར་དགེ་ཆོས་ཀུན་གྱི་",
            "ཐོག་མར་མོས་པ་སྐྱེས་པ་ལ་",
            "བརྟེན་ནས་དགེ་བ་འགྲུབ་ཀྱི། ",
            "མོས་པ་མེད་ན་དགེ་བ་དེ་དང་",
            "དེ་ལ་འཇུག་པ་གཏན་ནས་",
            "མི་འབྱུང་བས་མོས་པ་བསྐྱེད་དགོས་ཏེ",
            "དཀོན་མཆོག་སྒྲོན་མེའི་མདོ་ལས། ",
            "དད་པ་སྔོན་འདྲེན་མ་ལྟར་སྐྱེད་པ་སྟེ།། ",
            "ཡོན་ཏན་ཐམས་ཅད་སྲུང་ཞིང་འཕེལ་བར་བྱེད།།",
            ""
        ],
        [
            "དོགས་པ་སེལ་ཞིང་ཆུ་བོ་རྣམས་ལས་སྒྲོལ།། ",
            "དད་པ་བདེ་བའི་གྲོང་ཁྱེར་མཚོན་པ་ཡིན།། ",
            "དད་པ་རྙོག་པ་མེད་ཅིང་སེམས་དྭངས་བྱེད།། ",
            "ང་རྒྱལ་སྤོང་ཞིང་གུས་པའི་རྩ་བ་ཡིན།། ",
            "དད་པ་གཏེར་དང་ནོར་དང་རྐང་པའི་མཆོག །",
            " ལག་པ་བཞིན་དུ་དགེ་སྡུད་རྩ་བ་ཡིན།། ",
            "ཞེས་སོགས་དང༌། ",
            "དད་པས་བདུད་ཀྱི་ལམ་ལས་འདའ་བྱེད་ཅིང༌། །",
            " ཐར་པའི་ལམ་མཆོག་སྟོན་པར་བྱེད་པ་ཡིན།།",
            ""
        ],
        [
            "ཡོན་ཏན་ཞིང་གི་ས་བོན་མ་རུལ་བ། །",
            " དད་པ་བྱང་ཆུབ་ཤིང་ནི་རྣམ་པར་བསྐྱེད།། ",
            "ཅེས་སོགས་གསུངས་པ་བཞིན་ནོ།། ",
            "གཉིས་པ་མོས་པའི་རྣམ་གྲངས་སྤྱིར་བསྟན་པ་།",
            "མོས་པའི་རྣམ་གྲངས་ཉེར་དྲུག ",
            "དེ་ཡི་བར་དུ་གཅོད་པ་བཅུ་དྲུག ",
            "མོས་པའི་ཕན་ཡོན་བཅུ་གཅིག་བསྟན་པ་དང་",
            "གསུམ་ལས། ",
            "དང་པོ་མོས་པའི་རྣམ་གྲངས་",
            "ཉེར་དྲུག་བསྟན་པ་ནི། ",
            "སྐྱེས་དང་མ་སྐྱེས་འཛིན་དང་གཟུང་གྱུར་དང༌། །",
            " གྲོགས་བླངས་བདག་ཉིད་དང་ནི་ནོར་བ་དང༌། །",
            " མ་ནོར་མངོན་སུམ་མངོན་སུམ་མ་ཡིན་གཞན། ། ",
            "སྒྲས་བྱུང་འཚོལ་བ་དང་ནི་ལྟ་བ་པོ། །",
            " འཕྲོག་དང་འདྲེས་དང་མི་མཐུན་ཕྱོགས་མ་འདྲེས།། ",
            "དམན་དང་རྒྱ་ཆེ་བསྒྲིབས་དང་མ་བསྒྲིབས་དང༌། ། ",
            "བརྩོན་དང་མི་བརྩོན་བསགས་དང་མ་བསགས་དང༌། །",
            " བརྟན་ཞུགས་རིང་དུ་སོང་བའི་མོས་པའོ།། ",
            "ཞེས་པས་བསྟན་།",
            ""
        ],
        [
            "སྤྱིར་ལས་འབྲས་དང་བདེན་བཞི་མཆོག་གསུམ་གྱི་",
            "དོན་ལ་འདི་ནི་འདི་བཞིན་དུ་ཡིན་ནོ་",
            "ཞེས་བདེན་པར་ཡིད་ཆེས་པའི་",
            "དད་པ་སེམས་ལས་བྱུང་བའི་",
            "ཆོས་ལ་དད་པའམ་མོས་པ་ཞེས་བྱའོ།།",
            "དེ་ཡང་ཇི་ལྟར་འདས་ད་ལྟ་",
            "མ་འོངས་པ་དང་ཉེ་བ་དང་རིང་བ་",
            "སོགས་ཀྱི་གཟུགས་རྣམས་ལ་གཟུགས་ཀྱི་",
            "ཕུང་པོ་ཞེས་རྣམ་པར་བཞག་པ་བཞིན་དུ། ",
            "མོས་པ་འདི་ལ་ཡང་དམིགས་པའི་",
            "ཡུལ་དང་དུས་དང་རྣམ་པ་སོགས་ཀྱི་",
            "བྱེ་བྲག་འདི་ལྟར་ཡོད་དོ་ཞེས་བསྟན་པ་ནི། ",
            "དད་པ་གང་ཞིག་སྔོན་དང་",
            "ད་ལྟར་བྱུང་བ་ལ་སྐྱེས་པའི་",
            "མོས་པ་ཞེས་བྱ་བ་དང༌། ",
            "མ་འོངས་པའི་དད་པ་ལ་",
            "མ་སྐྱེས་པའི་མོས་པ་ཞེས་བྱའོ།།",
            "འཛིན་པའི་མོས་པ་ནི་སེམས་བྱུང་",
            "མོས་པ་ཁོ་རང་སྟེ་འདི་ནི་",
            "ནང་གི་མོས་པ་ཞེས་བྱ་བ་དང༌། ",
            "གཟུང་བར་གྱུར་པའི་མོས་པ་ནི་",
            "སྔར་བྱུང་བའི་མོས་པ་ལ་དམིགས་ནས་",
            "འདི་ནི་ལེགས་སོ་ཞེས་རོ་མྱངས་ཤིང་",
            "དེ་ལ་དགའ་བ་ནི་གཟུང་བའི་",
            "མོས་པ་ཞེས་བྱ་སྟེ་མོས་པ་གཞན་ཡུལ་དུ་",
            "བྱས་པའི་ཕྱིར་ཕྱི་རོལ་གྱི་",
            "མོས་པ་ཞེས་ཐ་སྙད་བྱས་པ་དང༌། ",
            "དགེ་བའི་བཤེས་གཉེན་གྱིས་",
            "བསྟན་པ་ལྟར་བསླབ་པ་ལ་མོས་པ་ནི་",
            "གྲོགས་ལས་བླངས་པའི་མོས་པ་",
            "ཞེས་བྱ་སྟེདེ་ནི་མོས་པར་གུས་པའོ།།",
            ""
        ],
        [
            "བདག་ཉིད་ལ་དད་མོས་ཀྱི་ས་བོན་",
            "ཡོད་པ་དང་རིགས་ཀྱི་སྟོབས་ལས་",
            "མོས་པ་སྐྱེས་པ་ནི་བདག་ཉིད་ཀྱི་",
            "མོས་པ་ཞེས་བྱ་བ་སྟེ་འདི་ལ་",
            "མོས་པ་ཕྲ་བ་ཞེས་སུའང་འདོགས་པ་དང༌། ",
            "མུ་སྟེགས་པའི་ཆོས་བདག་དང་",
            "སེམས་ཅན་ཡོད་པར་བཤད་པ་ལ་",
            "ཡིད་ཆེས་ཤིང་མོས་པ་ནི་ནོར་བའི་",
            "མོས་པ་ཞེས་བྱ་སྟེ་མོས་པ་ངན་པ་ཡིན་པ་དང༌། ",
            "སངས་རྒྱས་ཀྱི་གསུང་རབ་ལས་",
            "མི་རྟག་དང་སྡུག་བསྔལ་དང་",
            "བདག་མེད་པར་བཤད་པ་ལ་",
            "ཡིད་ཆེས་ཤིང་དད་པ་ནི་",
            "མ་ནོར་བའི་མོས་པ་ཞེས་བྱ་སྟེ་",
            "དེ་ནི་མོས་པ་བཟང་པོའོ།།",
            "མོས་པ་སྐྱེ་བའི་རྒྱུ་རྐྱེན་ཀུན་ཚོགས་ནས་",
            "མོས་པ་མངོན་དུ་སྐྱེས་པ་ནི་",
            "མངོན་སུམ་དུ་མོས་པ་ཞེས་བྱ་།",
            "འདི་ནི་མོས་པ་ཉེ་བ་ཞེས་གདགས་སོ།།",
            "མོས་པ་སྐྱེ་བའི་རྒྱུ་རྐྱེན་མ་ཚོགས་པས་",
            "ད་ལྟར་མངོན་དུ་མ་སྐྱེས་པ་ནི་",
            "མངོན་སུམ་མ་ཡིན་པའི་མོས་པ་ཞེས་བྱ་སྟེ་",
            ""
        ],
        [
            "ནམ་རྒྱུ་རྐྱེན་ཚོགས་ན་སྐྱེ་རུང་",
            "ཡིན་པ་ཙམ་གྱི་ཆ་ནས་མོས་པ་",
            "སྔ་མ་ལས་གཞན་མོས་པ་",
            "རིང་བ་ཞེས་གདགས་སོ།།",
            "དད་པའི་ཆོས་ཉན་པ་ལས་",
            "སྐྱེས་པའི་མོས་པ་ནི་སྒྲས་བྱུང་ངམ་",
            "སྒྲ་ལས་བྱུང་བར་མོས་པའོ།།",
            "ཇི་ལྟར་ཐོབ་པའི་དོན་ལ་རིགས་པས་",
            "བརྟགས་ཏེ་མོས་པ་སྐྱེས་པ་ནི་",
            "བསམ་པས་འཚོལ་བའི་མོས་པ་",
            "ཞེས་བྱ་བ་དང་ནི། ",
            "སྒོམ་པའི་སྟོབས་ཀྱིས་དོན་རྟོགས་པ་ལས་",
            "བྱུང་བའི་མོས་པ་ནི་ལྟ་བའི་མོས་པའམ་",
            "དོན་ལ་ལྟ་བ་པོ་ཡི་མོས་པའོ།།",
            "དད་པ་སྐྱེས་ཀྱང་བདུད་དང་",
            "མུ་སྟེགས་སོགས་ཀྱིས་ལམ་གཞན་དུ་དྲངས་",
            "ན་དད་པ་འགྱུར་བ་ཅན་ལ་ནི་",
            "འཕྲོག་པའི་མོས་པ་ཞེས་བྱ་སྟེ་",
            "འདི་ནི་མོས་པ་ཆུང་ངུ་ཡིན་པ་དང༌། ",
            "དད་པ་བྱུང་ཡང་བར་སྐབས་སུུ་མ་དད་པ་ཡང་",
            "འབྱུང་བས་འདྲེས་མར་གྱུར་པར་ནི་",
            "འདྲེས་པའི་མོས་པ་འབྲིང་པོ་ཞེས་གདགས་པ་དང༌། ",
            "དད་པ་འབའ་ཞིག་རྒྱུན་ཏུ་འབྱུང་གི་",
            "མ་དད་པ་མི་འབྱུང་བར་ནི་",
            "མི་མཐུན་ཕྱོགས་དང་མ་འདྲེས་པའི་",
            "མོས་པ་ཞེས་བྱ་སྟེ་མོས་པ་ཆེན་པོའོ།།",
            ""
        ],
        [
            "རང་དོན་ཉེར་ཞིའི་ཆེད་དུུ་",
            "ཉན་རང་གི་ཆོས་ལ་མོས་པ་ནི་",
            "དམན་པའམ་ཆུང་ངུའི་མོས་པ་ཞེས་བྱ་བ་དང༌། ",
            "དོན་གཉིས་ལྷུན་གྲུབ་མི་གནས་པའི་མྱང་འདས་ཀྱི་",
            "ལམ་ཐེག་པ་ཆེན་པོའི་ཆོས་ལ་མོས་པ་ནི་",
            "རྒྱ་ཆེ་བའི་མོས་པའོ།།",
            "མོས་སྤྱོད་དྲོད་ནས་བརྩམས་ཏེ་",
            "ལམ་ཐམས་ཅད་ཀྱི་སྐབས་སུ་ཡང་",
            "གོང་མ་གོང་མའི་ཡོན་ཏན་ཁྱད་པར་ཅན་ཐོབ་པར་མོས་པ་ལ་",
            "ཆགས་སོགས་ཉོན་མོངས་པས་",
            "བར་དུ་གཅོད་པ་ཡོད་པ་དང་བཅས་པ་ནི་",
            "བསྒྲིབས་པའི་མོས་པ་དང༌། ",
            "བར་གཅོད་དེ་དག་མེད་པ་ལ་མ་བསྒྲིབས་པའི་",
            "མོས་པ་ཞེས་བྱ་བ་དང༌། ",
            "གུས་སྦྱོར་དང་རྟག་སྦྱོར་གྱི་བརྩོན་པ་དང་ལྡན་པས་",
            "རྒྱུན་མི་འཆད་པར་འབྱུང་བའི་མོས་པ་ལ་བརྩོན་པའི་",
            "མོས་པའམ་ལྡན་པའི་མོས་པ་ཞེས་བྱ་བ་དང༌། ",
            "དེ་ལྟ་བུ་དང་ལྡན་པ་མ་ཡིན་པའི་མོས་པ་ལ་མི་བརྩོན་པའི་",
            "མོས་པའམ་མི་ལྡན་པའི་མོས་པ་ཞེས་བྱའོ།།",
            "ས་དང་པོར་ཆོས་ཀྱི་དབྱིངས་རྟོགས་པའི་རྒྱུར་གྱུར་པའི་",
            "མོས་སྤྱོད་ཀྱི་སར་བསྐལ་པ་གྲངས་མེད་གཅིག་གི་",
            "ཚོགས་གཉིས་བསགས་པ་དང་ལྡན་པའི་",
            "མོས་པ་ལ་ཚོགས་བསགས་པའི་མོས་པ་ཞེས་བྱ་བ་དང༌། ",
            "དེ་འདྲའི་ཚོགས་དང་མི་ལྡན་པའི་མོས་པ་ལ་",
            "ཚོགས་མ་བསགས་པའི་མོས་པ་ཞེས་བྱ་སྟེ",
            "སྤྱིར་ཡང་ཚོགས་བསགས་དང་ལྡན་མི་ལྡན་གྱི་དབང་གིས་",
            "ཐེག་ཆེན་ལ་མོས་པ་རྒྱ་ཆེ་ཆུང་དང་བརྟན་མི་བརྟན་དུ་འགྱུར་རོ། །",
            "ས་དང་པོ་ནས་",
            "བདུན་པའི་བར་གྱི་བྱང་ཆུབ་སེམས་དཔའི་མོས་པ་ནི་",
            "བརྟན་པར་ཞུགས་པའི་མོས་པ་ཞེས་བྱ་སྟེ་",
            "དེ་དག་གི་མོས་པ་ལ་བྲི་བ་དང་",
            "ཉམས་པ་མེད་པའི་ཕྱིར་རོ། །",
            "ས་བརྒྱད་པ་ནས་བཅུ་པའི་བར་གྱི་",
            "བྱང་ཆུབ་སེམས་དཔའ་དག་པའི་ས་ལ་བཞུགས་པ་རྣམས་ཀྱི་",
            "མོས་པར་ནི་རིང་དུ་སོང་བའི་མོས་པ་ཞེས་བྱ་སྟེ",
            ""
        ],
        [
            "རྣམ་པར་མི་རྟོག་པ་ལྷུན་གྱིས་",
            "གྲུབ་པའི་མོས་པ་དང་ལྡན་པས་",
            "མཚན་མའི་རྣམ་པར་རྟོག་པ་དང་",
            "འབད་རྩོལ་གྱི་ས་ལས་རིང་དུ་",
            "སོང་བའི་ཕྱིར་དེ་ལྟར་བརྗོད་པའོ།།",
            "དེ་ལྟར་ཚིགས་བཅད་གཉིས་ཀྱིས་",
            "མོས་པའི་རྣམ་གྲངས་བསྟན་།",
            "གཉིས་པ་མོས་པའི་བར་དུ་གཅོད་པའི་",
            "ཆོས་བཅུ་དྲུག་བསྟན་པ་ནི། ",
            "ཡིད་ལ་མི་བྱེད་མང་བ་དང༌། །",
            " ལེ་ལོ་རྣལ་འབྱོར་འཁྲུགས་པ་དང༌། །",
            " གྲོགས་ངན་དགེ་བ་ཞན་པ་དང༌། །",
            " ཚུལ་བཞིན་མ་ཡིན་ཡིད་ལ་བྱེད།། ",
            "བག་མེད་པ་དང་ཐོས་པ་ཉུང༌།། ",
            "ཐོས་དང་བསམ་པ་ཉུང་ངུས་ཆོག། ",
            "ཞི་བ་ཙམ་གྱིས་ང་རྒྱལ་དང༌། །",
            " དེ་བཞིན་མ་འདྲིས་ཡིན་པར་འདོད།།",
            ""
        ],
        [
            "མི་སྐྱོ་བ་དང་དེ་བཞིན་སྐྱོ།། ",
            "བསྒྲིབས་པ་དང་ནི་མི་བརྩོན་པ། །",
            " ཚོགས་མ་བསགས་པ་མོས་པ་ཡི། །",
            " བར་དུ་གཅོད་པར་ཤེས་པར་བྱ།། ",
            "ཞེས་ཚིགས་བཅད་གསུམ་གྱིས་བསྟན་།",
            "ཆོས་ལ་དད་པ་ཡིད་ལ་མི་བྱེད་པ་མང་བ་སྟེ་",
            "ཤས་ཆེར་གྱུར་ན་དེས་སྐྱེས་པའི་མོས་པ་ལ་བར་དུ་གཅོད་།",
            "སྔོན་དང་ད་ལྟར་མོས་པ་ལན་འགར་བྱུང་དུ་ཟིན་ཀྱང་",
            "དེའི་རྒྱུན་བསྐྱངས་ཏེ་ཡིད་ལ་མ་བྱས་ན་",
            "དད་པ་དེ་ཡལ་བར་འགྱུར་བས་སོ།།",
            "ལེ་ལོ་ནི་དད་པ་མ་སྐྱེས་པ་སྐྱེ་བ་ལ་བར་དུ་གཅོད་དེ་",
            "དད་པ་སྐྱེ་ཕྱིར་མི་བརྩོན་པའི་ལེ་ལོ་ཅན་ལ་",
            "དད་པ་མི་སྐྱེ་བའི་ཕྱིར་རོ། །",
            "རྣལ་འབྱོར་འཁྲུགས་པ་ཞེས་བྱ་བ་ནི། ",
            "འདས་པའི་དད་པ་བསྐྱེད་པ་དེ་ལ་དམིགས་ནས་",
            ""
        ],
        [
            "གཟུང་བའི་དངོས་པོར་ཆགས་པ་དང༌། ",
            "དེ་ལ་འཛིན་པ་ད་ལྟར་གྱི་མོས་པ་ལ་འཛིན་པའི་",
            "དངོས་པོར་ཆགས་པ་བྱུང་བ་དེས། ",
            "གཟུང་འཛིན་གྱི་དངོས་པོར་མ་ཞེན་པའི་ཚུལ་བཞིན་",
            "ཡིད་ལ་བྱེད་པའི་ཏིང་ངེ་འཛིན་གྱི་",
            "རྣལ་འབྱོར་ལ་བར་དུ་གཅོད་པ་དེས་ན་",
            "གཟུང་བའི་མོས་པ་དང་",
            "འཛིན་པའི་མོས་པ་གཉིས་ལ་བར་དུ་གཅོད་པར་བཤད་པ་དང༌། ",
            "གྲོགས་ངན་ཏེ་",
            "སྡིག་པའི་གྲོགས་མི་དགེ་བའི་བཤེས་གཉེན་ནི་",
            "གྲོགས་ལས་བླངས་པའི་མོས་པའི་བར་གཅོད་ཡིན་ཏེ",
            "སྔར་དགེ་བའི་གྲོགས་ལས་བླངས་པའི་མོས་པ་ཡོད་པའང་",
            "སྡིག་གྲོགས་ཀྱིས་ཆོས་མིན་བསྟན་པས་ཆུད་ཟ་བ་དང༌། ",
            "སྡིག་གྲོགས་ཀྱིས་ཟིན་པ་ལ་དགེ་བའི་བཤེས་ཀྱིས་",
            "བསླབས་པ་ལས་འབྱུང་བའི་མོས་པ་མི་སྐྱེ་བས་སོ།།",
            "དགེ་རྩ་བསགས་པ་ཞན་པ་ནི་བདག་ཉིད་ཀྱི་མོས་པ་ལ་",
            "བར་དུ་གཅོད་དེ་བདག་ཉིད་ལ་རིགས་དང་མོས་པའི་",
            "ས་བོན་ཡོད་ཀྱང་དགེ་བ་ཆེར་མ་བསགས་ན་",
            "བདག་ཉིད་ཐེག་ཆེན་གྱི་ཆོས་སོགས་ལ་",
            "མོས་པ་མི་འབྱུང་བས་སོ།།",
            "རྟག་བདེ་གཙང་བདག་གི་རྣམ་པས་",
            "ཚུལ་བཞིན་མ་ཡིན་པར་ཡིད་ལ་བྱེད་པས་",
            "མ་ནོར་བའི་མོས་པ་ལ་བར་དུ་གཅོད་དེ་",
            "མི་རྟག་པ་སོགས་ཚུལ་བཞིན་མི་རྟོགས་པའི་ཕྱིར་རོ། །",
            "བག་མེད་པས་ནི་མངོན་དུ་བའམ་",
            "མངོན་སུམ་པའི་མོས་པ་ལ་བར་དུ་གཅོད་།",
            ""
        ],
        [
            "མངོན་སུམ་པའི་མོས་པ་ནི་ཆགས་སྡང་གཏི་མུག་མེད་པ་དང་",
            "བརྩོན་འགྲུས་ཀྱི་རྐྱེན་ལས་སྐྱེ་ལ་",
            "རྐྱེན་དེ་བཞི་ལ་བག་ཡོད་ཅེས་བྱ་།",
            "ཆགས་སྡང་གཏི་མུག་ལེ་ལོ་བཞི་ནི་",
            "བག་མེད་ཅེས་བྱ་བ་ཡིན་པས་",
            "དེས་དེ་ལྟར་བར་དུ་གཅོད་དོ།།",
            "དྲང་དོན་གྱི་མདོ་སྡེ་ཙམ་ཐོས་ཀྱི་",
            "ངེས་དོན་སྟོང་པ་ཉིད་ཀྱི་ཆོས་སོགས་མ་ཐོས་པ་ལྟ་བུའི་དོན་",
            "ཉི་ཚེ་བ་སྟོན་པའི་ཐོས་པ་ཉུང་བ་ཡིས་",
            "སྒྲས་བྱུང་གི་མོས་པ་ལ་བར་དུ་གཅོད་དེ་",
            "གང་མ་ཐོས་པ་དེའི་དོན་མི་ཤེས་པས་",
            "དེ་ལ་མོས་པ་མི་འབྱུང་ཞིང༌",
            "ངེས་དོན་གྱི་ཕྱོགས་མ་ཐོས་པ་དག་སྟོང་པ་ཉིད་སོགས་",
            "ཟབ་མོའི་དོན་ལ་སྐྲག་ནས་",
            "མི་མོས་པའི་ཕྱིར་རོ། །",
            "བསམ་པ་དང་",
            "སྒོམ་པ་མི་དགོས་པར་ཐོས་པ་ཙམ་གྱིས་",
            "ཆོག་པར་འཛིན་པ་དང༌། ",
            "ཐོས་པ་རྒྱ་ཆེན་པོ་མི་དགོས་པར་ཐོས་པ་གང་ཡང་རུང་བ་",
            "ཉུང་ངུས་ཆོག་པར་འཛིན་པས་ནི་",
            "འཚོལ་བའི་མོས་པ་ལ་བར་དུ་གཅོད་།",
            "དེས་བསམ་བྱུང་གི་ཤེས་རབ་ཀྱིས་དྲངས་པའི་",
            "མོས་པ་མི་བསྐྱེད་པའམ་ཅུང་ཟད་བསྐྱེད་ཀྱང་",
            "རྒྱ་ཆེ་བ་དང་",
            "མཐར་ཕྱིན་པ་རྫོགས་པར་བསྐྱེད་མི་ནུས་པའི་ཕྱིར་དང༌། ",
            "ཐོས་པའི་དོན་ལ་བསམ་པའམ་ཅུང་ཟད་བསམ་ན་ཡང་",
            "རྒྱ་ཆེར་མ་བསམ་པར་བསམ་པ་",
            "ཉུང་ངུས་ཆོག་པར་འཛིན་པས་ཀྱང་",
            "སྔ་མ་བཞིན་དུ་བསམ་བྱུང་གིས་འཚོལ་བའི་",
            "མོས་པ་ལ་བར་དུ་གཅོད་།",
            ""
        ],
        [
            "མདོར་ན་",
            "ཐོས་བསམ་ཉུང་ངུས་ཆོག་འཛིན་ནི་",
            "བསམ་བྱུང་གི་མོས་པ་མི་སྐྱེ་བའམ་ཅུང་ཟད་སྐྱེས་ཀྱང་",
            "ལེགས་པར་རྫོགས་པའི་གེགས་ཡིན་ནོ།།",
            "ཞི་བ་ཙམ་གྱི་ང་རྒྱལ་ནི་",
            "ཞི་གནས་ཙམ་གྱིས་ཆོག་པར་བཟུང་ནས་",
            "ལྷག་མཐོང་མི་བསྐྱེད་པར་",
            "ཕྱི་རོལ་དུ་གཡེང་བའི་རྣམ་རྟོག་ཞི་བ་དེ་ཙམ་གྱི་",
            "ཆོག་པའི་ང་རྒྱལ་བྱེད་པ་།",
            "དེས་ལྟ་བའི་མོས་པའམ་",
            "སྒོམ་བྱུང་གི་མོས་པ་ལ་བར་དུ་གཅོད་དེ་",
            "ལྷག་མཐོང་མེད་པར་ཞི་གནས་ཙམ་གྱིས་",
            "བདེན་པར་རྟོགས་པར་མི་འགྱུར་བའི་ཕྱིར་རོ། །",
            "དེར་མ་ཟད་བསམ་པ་ཙམ་གྱིས་",
            "ཆོག་པར་བཟུང་ནས་",
            "སྒོམ་པ་ལ་མི་སྦྱོར་བ་ཡང་",
            "ལྟ་བའི་མོས་པའི་གེགས་ཡིན་ནོ།།",
            "ལྟ་བ་ཞེས་པ་དྲྀ་ཤའི་སྒྲ་ལས་མཐོང་བ་ལ་ཡང་འཇུག་པས་",
            "སེམས་མཉམ་པར་བཞག་པའི་བསྒོམས་པ་ལས་",
            "ཡང་དག་པའི་དོན་མཐོང་བའི་ཕྱིར་རོ། །",
            "དེ་བཞིན་མ་འདྲིས་ཡིན་པར་འདོད་ཅེས་པས་",
            "སྔ་མ་དེ་བཞིན་དུ་ཡང་ནས་ཡང་དུ་",
            "རང་རྒྱུད་ལ་མོས་པ་དེ་གོམས་ཤིང་",
            "འདྲིས་པར་མ་བྱས་པའམ་མ་འདྲིས་པ་ནི། ",
            "འཕྲོག་པའི་མོས་པ་དང༌། ",
            "འདྲིས་པའི་མོས་པ་གཉིས་ལ་བར་དུ་གཅོད་དེ་མོས་པ་",
            "ཡང་ཡང་རང་རྒྱུད་ལ་གོམས་འདྲིས་མ་བྱས་པའི་དབང་གིས་",
            "མོས་པ་སྐྱེས་ཀྱང་རྐྱེན་གཞན་གྱིས་འཕྲོག་ཏུ་རུང་བ་དང༌། ",
            "དད་མི་དད་འདྲེས་མར་འབྱུང་བ་ཡིན་ལ",
            "མ་འདྲེས་པ་དེ་ལས་བཟློག་སྟེ་",
            "ཤིན་ཏུ་འདྲིས་གོམས་ཆེ་བའི་མོས་པ་ནི་",
            "རྐྱེན་གྱིས་འཕྲོག་དཀའ་བ་དང༌། ",
            "བར་སྐབས་སུ་མ་དད་པ་ཡང་འབྱུང་དཀའོ།།",
            "དེའི་ཕྱིར་",
            "དེ་གཉིས་ཀྱིས་བར་གཅོད་ནི་མོས་པ་",
            "རང་རྒྱུད་ལ་མ་འདྲིས་པ་ཡིན་པར་འདོད་དོ།།",
            ""
        ],
        [
            "འཁོར་བ་ལ་མི་སྐྱོ་བ་ནི་",
            "ཐེག་པ་ཆུང་ངུའི་མོས་པ་ལ་བར་དུ་གཅོད་བྱེད་།",
            "འཁོར་བ་ལ་མི་སྐྱོ་བར་ཆགས་ན་",
            "ཞི་བདེ་དོན་དུ་མི་གཉེར་བ་ཡིན་པའི་ཕྱིར་དང༌། ",
            "དེ་བཞིན་དུ་འཁོར་བ་ལ་",
            "མཐའ་གཅིག་ཏུ་སྐྱོ་བ་ནི་",
            "ཐེག་པ་རྒྱ་ཆེ་བ་ལ་མོས་པའི་བར་གཅོད་།",
            "འཁོར་བར་སྐྱོ་ནས་",
            "དེ་ཡོངས་སུ་འདོར་འདོད་ཀྱིས་",
            "ཉན་ཐོས་བཞིན་དུ་རང་ཉིད་ཞི་བར་གཞོལ་བའི་ཕྱིར་རོ། །",
            "སྒྲིབ་པ་ནི་གོང་དུ་སྒྲིབ་པའི་མོས་པའི་སྐབས་སུ་བཤད་པའི་",
            "སྒྲིབ་པ་དེ་དག་ནི་མ་བསྒྲིབས་པའི་མོས་པའི་",
            "བར་གཅོད་ཡིན་པ་དང་ནི། ",
            "མི་བརྩོན་པ་ནི་བརྩོན་པའི་མོས་པ་ལ་བར་དུ་གཅོད་དོ།།",
            "ཚོགས་རྣམས་མ་བསགས་པ་ནི་ཚོགས་བསགས་པའི་",
            "མོས་པ་འབྱུང་བ་ཡི་བར་དུ་གཅོད་པར་ཤེས་པར་བྱའོ།།",
            ""
        ],
        [
            "དེ་ལྟར་བར་ཆད་བཅུ་དྲུག་ལས་མ་བཤད་པ་ནི་ནོར་བ་དང༌། ",
            "མངོན་སུམ་མིན་པ་དང༌། ",
            "བསྒྲིབས་པ་དང༌། ",
            "མི་བརྩོན་པ་དང༌། ",
            "ཚོགས་མ་བསགས་པ་ལྔ་ནི་",
            "མི་མཐུན་ཕྱོགས་ཀྱིས་ཟིན་པ་ཡིན་པས་",
            "དེ་དག་གི་བར་ཆད་གཞན་བཤད་མ་དགོས་ལ",
            "མ་འདྲེས་བརྟན་ཞུགས་རིང་སོང་གསུམ་",
            "གཉེན་པོ་བར་ཆད་དང་བྲལ་བ་ཡིན་པས་",
            "དེའི་བར་ཆད་མེད་ལ་",
            "གཟུང་འཛིན་གཉིས་དང་",
            "འཕྲོག་འདྲེས་གཉིས་ཀྱི་བར་ཆད་གཅིག་ཡིན་པས་",
            "མོས་པ་བཅུ་ཕྲི་བའི་ཕྱིར་བར་ཆད་བཅུ་དྲུག་ཏུ་འདུས་སོ།།",
            "བསམ་བྱུང་ལ་",
            "ཐོས་པས་ཆོག་པ་དང༌། ",
            "ཐོས་པ་ཉུང་ངུས་ཆོག་པ་གཉིས། ",
            "སྒོམ་བྱུང་མོས་པ་ལ་བསམ་པ་ཙམ་གྱིས་ཆོག་པ་དང༌། ",
            "ཞི་བ་ཙམ་གྱི་",
            "ང་རྒྱལ་སོ་སོར་ཕྱེ་ན་",
            "བར་ཆད་བཅོ་བརྒྱད་དུ་བགྲང་རུང་ཡང་",
            "བར་དུ་གཅད་བྱའི་སྒོ་ནས་བཅུ་དྲུག་བྱས་པ་ལེགས་སོ།།",
            "དེ་ལྟར་མོས་པ་སོ་སོ་དང་མ་སྦྱར་བར་སྤྱིར་ཡང་",
            "ཆོས་བཅུ་དྲུག་པོ་འདི་དག་གིས་",
            "མོས་པ་ལ་ཅི་རིགས་སུ་སྒྲིབ་པས་",
            "སྤང་བར་བྱ་བ་ཡིན་ནོ།།",
            ""
        ],
        [
            "གསུམ་པ་མོས་པའི་ཕན་ཡོན་བཅུ་གཅིག་བསྟན་པ་ནི། ",
            "བསོད་ནམས་ཆེ་དང་འགྱོད་པ་མེད།། ",
            "ཡིད་བདེ་བ་དང་བདེ་བ་ཆེ།། ",
            "ཆུད་མི་ཟ་བ་བརྟན་པ་དང༌། །",
            " དེ་བཞིན་ཁྱད་པར་འགྲོ་བ་དང༌། །",
            " ཆོས་ནི་མངོན་པར་རྟོགས་པ་དང༌། །",
            " བདག་དང་གཞན་དོན་ཐོབ་པའི་མཆོག །",
            " མངོན་ཤེས་མྱུར་བ་དེ་དག་ནི། །",
            " མོས་པ་ཡི་ནི་ཕན་ཡོན་ཡིན།། ",
            "ཞེས་ཚིགས་བཅད་གཉིས་ཀྱིས་བསྟན་།",
            "ད་ལྟའི་མོས་པ་ནི་",
            "ཆོས་ལ་དད་པའི་བསོད་ནམས་ཆེ་བ་དཔག་ཏུ་མེད་པ་འཕེལ་བ་དང༌། ",
            "འདས་པའི་མོས་པ་ནི་",
            "སྔོན་ཐེག་ཆེན་གྱི་ཆོས་ལ་མོས་པ་དགེ་བ་ཡིན་པས་",
            "ད་ལྟར་ཡང་དེས་འགྱོད་པ་མེད་པས་སོ།།",
            "གཟུང་བའི་དངོས་པོ་ལ་དངོས་པོར་མ་ཆགས་པའི་",
            "དེ་ཁོ་ན་ཉིད་ཕྱོགས་གཅིག་བཟུང་བ་",
            "རང་བཞིན་མེད་རྟོགས་ཀྱི་ཏིང་ངེ་འཛིན་ཐོབ་པས་",
            "ཡིད་བདེ་བ་དང༌། ",
            "འཛིན་པ་རང་བཞིན་མེད་རྟོགས་ཀྱི་མོས་པ་ཆོས་མཆོག་གམ་",
            "དེ་མ་ཐག་པའི་ཏིང་འཛིན་གྱི་བདེ་བ་ཆེ་བ་དང་ལྡན་པ་དང༌། ",
            "གྲོགས་བླངས་ཀྱི་མོས་པར་རྐྱེན་གྱིས་བར་ཆད་མ་བྱས་ན་",
            ""
        ],
        [
            "དགེ་བ་ཆུད་མི་ཟ་བའི་ཡོན་ཏན་ཐོབ་པ་དང༌། ",
            "བདག་ཉིད་ཀྱི་མོས་པར་བར་ཆད་མེད་ན་",
            "དགེ་རྩ་མི་ཉམས་པར་བརྟན་པ་དང༌། ",
            "སྔ་མ་དེ་བཞིན་དུ་མ་ནོར་བ། ",
            "མངོན་སུམ། ",
            "སྒྲས།",
            "འཚོལ་བ། ",
            "ལྟ་བ། ",
            "འཕྲོག་པ། ",
            "མ་འདྲེས་པའི་མོས་པ་བདུན་ལ་",
            "མི་མཐུན་ཕྱོགས་ཀྱིས་བར་དུ་མ་བཅད་ན་",
            "དེ་རྣམས་སོ་སོ་རང་གི་མོས་པ་",
            "དེ་དག་གོང་ནས་གོང་དུ་ཁྱད་པར་དུ་",
            "འགྲོ་བའི་ཡོན་ཏན་ཐོབ་སྟེ",
            "ནོར་བ་མེད་པ་འབྲིང་ལས་",
            "ནོར་བ་མེད་པ་ཆེན་པོ་སྐྱེ་བ་སོགས་སོ།།",
            "མི་མཐུན་པའི་ཕྱོགས་དང་",
            "མ་འདྲེས་པའི་མོས་པ་བར་ཆད་མེད་ན་",
            ""
        ],
        [
            "ཆོས་རྣམས་ནི་མངོན་པར་རྟོགས་པར་འགྱུར་ཏེ་",
            "ས་དང་པོ་འཐོབ་པར་འགྱུར་རོ། །",
            "ཐེག་དམན་ལ་མོས་པར་བར་དུ་གཅོད་པ་གཞན་མེད་ན་",
            "བདག་གི་དོན་ཞི་བ་མྱང་འདས་ཐོབ་པ་དང༌། ",
            "ཐེག་ཆེན་ལ་མོས་པ་བར་ཆད་དང་བྲལ་ན་",
            "བདག་དང་",
            "གཞན་གྱི་དོན་གཉིས་ཀ་ཐོབ་པའི་མཆོག་ཏུ་འགྱུར་རོ། །",
            "བསྒྲིབས།",
            "བརྩོན་པ། ",
            "ཚོགས།",
            "བརྟན།",
            ""
        ],
        [
            "རིང་སོང་གི་མོས་པ་ལྔ་པོ་རྐྱེན་གྱི་གེགས་དང་བྲལ་ན་",
            "མངོན་ཤེས་མྱུར་བ་ཡི་ཡོན་ཏན་ཐོབ་།",
            "སྔ་མ་གསུམ་གྱིས་དབང་པོ་རྣོ་བའི་མཆོག་འཐོབ་།",
            "ཕྱི་མ་གཉིས་ཀྱིས་མྱུར་དུ་ཐམས་ཅད་མཁྱེན་པའི་ཡེ་ཤེས་འཐོབ་བོ། །",
            "དེ་ལྟར་རྣམ་གྲངས་བཅུ་གཅིག་བཤད་པ་དེ་དག་ནི་",
            "མོས་པ་ཡི་ནི་ཕན་ཡོན་ཡིན་ནོ།།",
            "ནོར་བ་མངོན་སུམ་།",
            "མ་འོངས་པ། བསྒྲིབས་པ། མི་།",
            "མ་བསགས་པའི་མོས་པ་དྲུག་ལ་ཕན་ཡོན་མ་བཤད་།",
            ""
        ],
        [
            "དེ་དག་ལ་ཕན་ཡོན་སྲིད་པ་རྣམས་ནི་",
            "དད་པའི་ཕན་ཡོན་ཅི་རིགས་སུ་འདུས་།",
            "མ་འོངས་པའི་མོས་པ་མ་སྐྱེས་པ་སོགས་དང་",
            "ནོར་བ་སོགས་བར་ཆད་དང་བཅས་པའི་ཕྱིར་རོ། །",
            "དེ་ལྟར་མོས་པའི་ཕན་ཡོན་འདི་དག་",
            "སོ་སོར་མ་ཕྱེ་བར་",
            "སྤྱིར་དད་པའི་ཕན་ཡོན་དུ་ཡང་ཤེས་ནས་",
            "དད་པ་བསྐྱེད་པར་བྱའོ།། ",
            "གསུམ་པ་ཐེག་པ་ཆེན་པོའི་མོས་པ་བྱེ་བྲག་ཏུ་བཤད་པ་།",
            "ཐེག་ཆེན་ལ་མོས་པའི་ཁྱད་པར་དཔེས་བསྟན་པ། ",
            "དེའི་དོན་རྒྱས་པར་བཤད་པ། ",
            "དེ་ལ་མ་ཞུམ་ཞིང་སྤྲོ་བས་",
            "འཇུག་པར་གདམས་པ་དང་གསུམ་ལས། ",
            "དང་པོ་",
            "ཐེག་ཆེན་ལ་མོས་པའི་ཁྱད་པར་དཔེས་བསྟན་པ་ནི། ",
            "འདོད་པ་ཅན་གྱི་དེ་ཁྱི་འདྲ།། ",
            "ཏིང་ངེ་འཛིན་པའི་རུས་སྦལ་བཞིན། །",
            " རང་དོན་བྱེད་པའི་དེ་བྲན་འདྲ།།",
            ""
        ],
        [
            "གཞན་དོན་བྱེད་པའི་རྒྱལ་པོ་བཞིན། །",
            " ཞེས་པས་བསྟན་།",
            "ཕྱི་རོལ་གྱི་འདོད་ཡོན་ལྔ་ལ་ཆགས་ཤིང་",
            "དེ་ལ་ལོངས་སྤྱོད་པའི་འདོད་ཁམས་པ་",
            "འདོད་པ་ཅན་གྱི་མོས་པ་དེ་ནི་",
            "དཔེར་ན་ཁྱི་དང་འདྲའོ།།",
            "འཇིག་རྟེན་པའི་བསམ་གཟུགས་ཀྱི་",
            "ཏིང་ངེ་འཛིན་གྱིས་ཕྱི་རོལ་གྱི་གཡེང་བ་སྤངས་ཏེ་",
            "ནང་དུ་མཉམ་པར་བཞག་པའི་",
            "ས་པའི་མོས་པ་ནི་རུལ་སྦལ་བཞིན་ནོ།།",
            "ཉན་རང་གང་ཞིག་རང་ཉིད་འཁོར་བའི་སྡུག་བསྔལ་ལས་",
            "ཐར་བར་བྱེད་པའི་མོས་པ་ནི་བྲན་དང་འདྲའོ།།",
            "བྱང་ཆུབ་སེམས་དཔའི་སེམས་ཅན་གཞན་ཐམས་ཅད་ཀྱི་",
            "དོན་བྱེད་པའི་མོས་པ་ནི་རྒྱལ་པོ་བཞིན་ནོ།། ",
            "གཉིས་པ་དེའི་དོན་རྒྱས་པར་བཤད་པ་ནི། ",
            "ཇི་ལྟར་ཁྱི་ནི་རྟག་ཏུ་ལྟོགས་ཤིང་",
            "སྡུག་བསྔལ་གྱིས་ཉེན་ཆོག་མི་ཤེས།།",
            ""
        ],
        [
            "ཇི་ལྟར་རུས་སྦལ་དེ་ནི་",
            "ཆུ་ཡི་ནང་ན་ཀུན་ནས་བསྐུམས་ཤིང་འདུག། ",
            "ཇི་ལྟར་བྲན་ནི་རྟག་ཏུ་འཇིགས་ཤིང་",
            "སྐྲག་པའི་ལུས་ཀྱིས་རྣམ་པར་རྒྱུ། །",
            " ཇི་ལྟར་རྒྱལ་པོ་ཡང་ནི་བཀའ་ཡིས་",
            "ཡུལ་ལ་དབང་སྒྱུར་གནས་པ་ལྟར། །",
            " དེ་བཞིན་གཡེམ་དང་གནས་དང་",
            "རང་གཞན་ཕན་བྱ་དོན་བྱེད་པའི། །",
            " མོས་པ་སྣ་ཚོགས་དག་གི་རྟག་ཏུ་ཁྱད་པར་ཤེས་པར་བྱ།། ",
            "ཐེག་པ་ཆེན་པོ་དེ་ལ་",
            "དེ་མཆོག་ཚུལ་བཞིན་རིག་ནས་ནི། །",
            " འདི་ན་བརྟན་པས་དེ་ལ་དེ་ཉིད་རྟག་པར་རབ་ཏུ་འཚོལ།། ",
            "ཞེས་པས་བསྟན་།",
            "ཇི་ལྟར་ཁྱི་དང་འདྲ་ན་",
            "ཁྱི་ནི་རྟག་ཏུ་ལྟོགས་ཤིང༌། ",
            "བཀྲེས་པའི་ཡིད་དང་ཟས་ཀྱིས་དབུལ་བའི་",
            "སྡུག་བསྔལ་གྱིས་ཉེན་བཞིན་ཟས་ལ་",
            "ཆོག་མི་ཤེས་པའི་ཡིད་དང༌། ",
            "ཇི་ལྟར་རུས་སྦལ་དེ་ནི་ཆུ་ཡི་ནང་ན་གཞན་གྱིས་",
            "འཚེར་དོགས་པས་རང་གི་ཡན་ལག་ཀུན་ནས་",
            "ནང་དུ་བསྐུམས་ཤིང་འདུག་།",
            ""
        ],
        [
            "ཇི་ལྟར་རྒྱལ་པོ་སོགས་ཀྱི་བྲན་ནི་",
            "དུས་རྟག་ཏུ་རྗེ་བོའི་སེམས་དང་",
            "ཚིག་ལས་འགལ་བར་དོགས་པས་",
            "འཇིགས་ཤིང་སྐྲག་པའི་ལུས་ཀྱིས་",
            "རྗེ་བོའི་བྱ་བ་ལ་རྣམ་པར་རྒྱུའོ།།",
            "ཇི་ལྟར་རྒྱལ་པོ་ཡང་ནི་",
            "རང་གི་བཀའ་ཡིས་",
            "ཆབ་འོག་གི་ཡུལ་འདོད་དགུར་དབང་བསྒྱུར་ཏེ་",
            "གནས་པ་ལྟར་རོ། །",
            "རིམ་པ་དེ་བཞིན་དུ་ཁྱི་ལྟར་འདོད་ཁམས་པ་རྣམས་",
            "ཕྱིའི་འདོད་ཡོན་ལ་རྟག་ཏུ་གཡེལ་ཞིང་གཡེང་བས་",
            "རང་དབང་མེད་པར་འདོད་པའི་དབང་དུ་འཕྱན་པ་དང༌། ",
            "ཁམས་གོང་མ་གཉིས་ཀྱི་རོས་གཡེང་བས་འཇིགས་ནས་",
            "བདག་གི་སེམས་བྱུང་རྣམས་ནང་དུ་བསྡུས་པ་ཙམ་ལ་",
            "གནས་པ་ལས་ཤེས་བྱའི་རང་བཞིན་ཟབ་ཅིང་",
            "རྒྱ་ཆེའི་ཆོས་ལ་བློ་མ་ཕྱོགས་པས་",
            "རུལ་སྦལ་འཁུམས་པ་ལྟ་བུའི་མོས་པ་ཅན་ཡིན་པ་དང༌། ",
            "ཉན་ཐོས་ནི་",
            "རང་དོན་དུ་རང་ལ་ཕན་པར་བྱ་བའི་དོན་འབའ་ཞིག་",
            "ལྷུར་ལེན་པ་རྣམས་འཁོར་བའི་",
            "སྡུག་བསྔལ་གྱིས་ཤིན་ཏུ་འཇིགས་ཤིང༌། ",
            "འཁོར་བ་དེ་ལས་ཐར་པའི་",
            "ཐབས་ཆོས་ཀྱི་རྒྱལ་པོ་དེ་བཞིན་གཤེགས་པའི་",
            "བསླབ་པ་བཅས་པ་ལས་ཅུང་ཟད་ཅིག་འགལ་ན་",
            "ཡང་ཐར་ལམ་ལ་བསྒྲིབ་ཅིང་",
            "རྣམ་སྨིན་ཡིད་དུ་མི་འོང་བ་འཐོབ་པར་འགྱུར་རོ་ཞེས་",
            "སྐྲག་བཞིན་འཁོར་བ་ལས་མྱུར་དུ་ཐར་པའི་ཐབས་ལ་",
            "ཆེས་འབད་པར་བྱེད་པས་",
            "དེའི་མོས་པ་ནི་བྲན་རྣམས་ཀྱི་མོས་པ་དང་ཚུལ་འདྲའོ།།",
            "བྱང་ཆུབ་སེམས་དཔའ་རྣམས་ཀྱི་མོས་པ་ནི་",
            "ཇི་ལྟར་རྒྱལ་པོ་སྔོན་གྱི་ཚོགས་བསགས་དང་ལྡན་པས་",
            "ཡུལ་ཁམས་ལ་རང་དབང་འབྱོར་བ་ལྟར། ",
            "བྱང་ཆུབ་སེམས་དཔའ་རྣམས་",
            "ཤེས་རབ་སྙིང་རྗེ་ཆེན་པོའི་སྟོབས་ཀྱིས་",
            "འཁོར་བར་གནས་ཀྱང་",
            "འཁོར་བའི་སྐྱོན་གྱིས་མི་གོས་པ་དང༌། ",
            "ཞི་བ་ཕྱོགས་གཅིག་པའི་མཐའ་ལ་མི་གནས་ཀྱང་",
            "ཞི་བའི་གོ་འཕང་ལས་འདས་པས་",
            "འཁོར་འདས་གཉིས་ཀར་དབང་གྱུར་ཏེ་",
            ""
        ],
        [
            "བདག་གི་དོན་དང་",
            "གཞན་དོན་སེམས་ཅན་ཐམས་ཅད་ལ་",
            "འདི་དང་གཏན་དུ་ཕན་པར་བྱ་བའི་དོན་",
            "ཕུན་སུམ་ཚོགས་པ་བྱེད་པའི་ཕྱིར། ",
            "དེ་ལྟར་འདོད་ཁམས་པ་དང༌། ",
            "ཁམས་གོང་མ་གཉིས་འཇིག་རྟེན་པ་དང༌། ",
            "ཉན་རང་རྣམས་འཇིག་རྟེན་ལས་འདས་པ་",
            "དེ་དག་གི་མོས་པ་དག་ལས་",
            "བྱང་ཆུབ་སེམས་དཔའི་མོས་པ་ནི་",
            "ཆེས་མཆོག་ཏུ་གྱུར་པའི་ཕྱིར་།",
            "སེམས་ཅན་ཁམས་ཀྱི་མོས་པ་",
            "སྣ་ཚོགས་པ་མི་འདྲ་བ་དག་ལས་",
            "ནང་རྟག་ཏུ་ཐེག་ཆེན་ལ་དད་པ་",
            "བྱང་ཆུབ་སེམས་དཔའི་མོས་པ་ནི་",
            "ཁྱད་པར་དུ་འཕགས་པ་ཁོ་ན་ཡིན་པར་ཤེས་པར་བྱ་ཞིང༌",
            "དེ་ལྟར་ཤེས་པའི་ཕྱིར་ན་",
            "སངས་རྒྱས་ཀྱི་གསུང་ཐེག་པ་ཆེན་པོ་དེ་ལ་",
            "དེ་ཉིད་གཞན་ལས་མཆོག་ཏུ་གྱུར་པ་ཡིན་པར་",
            "ཚུལ་བཞིན་རིག་ནས་ནི། ",
            "མོས་པས་འཇུག་པའི་སྐབས་འདི་ན་",
            "བྱང་ཆུབ་སེམས་དཔའ་བརྟན་པས་",
            "ཐེག་པ་ཆེན་པོའི་ཆོས་དེ་ལ་མོས་པ་",
            "དེ་ཉིད་རྟག་པར་རབ་ཏུ་འཚོལ་བར་བྱེད་དོ།། ",
            "གསུམ་པ་དེ་ལྟར་མོས་པའི་ཁྱད་པར་དཔེས་བསྟན་ནས་",
            "ཐེག་ཆེན་དེ་ལ་མ་ཞུམ་པར་སྤྲོ་བས་",
            "འཇུག་པར་གདམས་པ་།",
            "མ་ཞུམ་པར་འཇུག་པ་དང༌། ",
            "བསོད་ནམས་ཆེན་པོ་འབྱུང་ཕྱིར་སྤྲོ་བས་འཇུག་པ་དང༌། ",
            "ཡོན་ཏན་གསུམ་བསྟན་པའི་སྒོ་ནས་",
            "འཇུག་པར་བསྟན་པས་སྡུད་པ་གསུམ་ལས། ",
            "དང་པོ་མ་ཞུམ་པར་འཇུག་པ་ནི། ",
            "གང་ཕྱིར་སེམས་ཅན་མིར་གྱུར་པས། །",
            " ཚད་མེད་སྐད་ཅིག་རེ་རེ་ལ།།",
            ""
        ],
        [
            "རྫོགས་པའི་བྱང་ཆུབ་ཐོབ་དེའི་ཕྱིར། །",
            " ཞུམ་པ་དང་དུ་བླང་མི་བྱ།། ",
            "ཞེས་པས་ཐེག་པ་ཆེན་པོ་ནི་ལམ་གྱི་དུས་སུ་",
            "མགོ་ཡན་ལག་གཏོང་བ་སོགས་དང༌། ",
            "འཁོར་བའི་སྡུག་བསྔལ་གྱིས་མི་འཇིགས་པའི་",
            "དཀའ་སྤྱད་དང་དུ་ལེན་དགོས་པ་དང༌། ",
            "དེ་ལྟར་བྱས་ན་",
            "འབྲས་བུ་ཡོན་ཏན་རྨད་དུ་བྱུང་བའི་",
            "སངས་རྒྱས་འགྲུབ་པ་ཡིན་མོད་ཀྱི། ",
            "དེ་ནི་གང་ཟག་ཆེན་པོ་འགའ་ཞིག་གི་",
            "སྤྱོད་ཡུལ་ཡིན་གྱི་བདག་ལྟ་བུའི་",
            "སེམས་ཅན་མིར་གྱུར་པ་ཕལ་གྱིས་ཐོབ་ག་ལ་",
            "ནུས་སྙམ་དུ་སེམས་ཞུམ་པར་མི་བྱ་སྟེ",
            "གང་གི་ཕྱིར་ན་སེམས་ཅན་རྟེན་མིར་གྱུར་པས་",
            "ཞེས་བྱང་ཆུབ་འགྲུབ་པའི་རྟེན་ནི་",
            "ལྷ་ཡི་རྟེན་ལས་ཀྱང་མི་མཆོག་ཡིན་།",
            "མིས་སངས་རྒྱས་ཐོབ་པ་དེ་ཡང་",
            "མིའི་རིགས་ལ་རེས་འགའ་ཙམ་དང་ཉུང་ངུ་ཙམ་མ་ཡིན་།",
            ""
        ],
        [
            "ཚད་མེད་པ་མང་པོས་སངས་རྒྱས་དེ་ཐོབ་པ་དང༌། ",
            "དེ་དག་དུས་རེས་འགའ་ན་སྲིད་པ་ཙམ་ཡང་མ་ཡིན་ཏེ་",
            "ད་ལྟའི་སྐད་ཅིག་རེ་རེ་ལ་ཡང༌། ",
            "ཕྱོགས་བཅུའི་འཇིག་རྟེན་མུ་མེད་པ་རྣམས་སུ་",
            "བྱང་ཆུབ་སེམས་དཔའ་ཚད་མེད་པས་",
            "བླ་མེད་རྫོགས་པའི་བྱང་ཆུབ་ཐོབ་པ་ཡོད་པ་དེའི་ཕྱིར་",
            "བདག་གིས་བྱང་ཆུབ་འཐོབ་མི་ནུས་སྙམ་པའི་",
            "ཞུམ་པ་དང་དུ་བླང་བར་མི་བྱ་སྟེ",
            "བདག་ཀྱང་མིར་སྐྱེས་ལ་གཞན་ཡང་མིར་སྐྱེས་པ་འདྲ་།",
            "དེ་དག་གིས་ཀྱང་ཐེག་པ་ཆེན་པོའི་ལམ་ལ་མོས་པ་སྤྱད་ནས་",
            "རིམ་པར་བསླབས་པས་ཤེས་རབ་དང་སྙིང་རྗེ་སྟོབས་སུ་གྱུར་ཏེ་",
            "འཁོར་བའི་སྡུག་བསྔལ་ལ་སྒྱུ་མ་ལྟར་ཤེས་ཤིང༌། ",
            "སེམས་ཅན་ཡོངས་སུ་མི་གཏོང་བའི་",
            "སྙིང་རྗེ་ཆེན་པོའི་ཤུགས་རྫོགས་པའི་ཚེ་",
            "བྱང་ཆུབ་ཀྱི་སྤྱོད་པ་ལ་དཀའ་བའི་འདུ་ཤེས་མེད་པར་མ་ཟད་",
            "ཆེས་དགའ་བ་རྙོག་པ་མེད་པ་འཇིག་རྟེན་གྱི་",
            "བདེ་བ་གང་གིས་ཀྱང་འགྲན་མི་ནུས་པ་ལ་སྤྱད་ནས་",
            ""
        ],
        [
            "དོན་ཆེན་པོ་སངས་རྒྱས་ཉིད་ཐོབ་པ་",
            "དེ་ལྟར་བདག་གིས་ཀྱང་ཅིས་མི་འཐོབ་སྟེ",
            "བྱང་ཆུབ་སེམས་དཔའ་དེ་དག་ཀྱང་",
            "དང་པོར་བདག་ལྟ་བུའི་",
            "སེམས་ཅན་ཕལ་པ་ཡིན་ཡང་",
            "ཐེག་པ་ཆེན་པོའི་ཆོས་ལ་ཞུགས་ནས་",
            "དེ་ལྟར་གྱུར་པའི་ཕྱིར་རོ། །",
            " གཉིས་པ་བསོད་ནམས་ཆེན་པོ་འབྱུང་ཕྱིར་",
            "སྤྲོ་བས་འཇུག་པ་ནི། ",
            "གཞན་དག་ལ་ནི་ཟས་སྦྱིན་པའི། །",
            " བསོད་ནམས་འཕེལ་བ་ཇི་ལྟ་བར། །",
            " བདག་ཉིད་ཟ་བའི་མ་ཡིན་པ། །",
            " དེ་བཞིན་གཞན་དོན་རྟེན་གྱི་ཆོས། །",
            " བསྟན་ལས་མདོ་ལས་གསུངས་པ་ཡི། །",
            " བསོད་ནམས་ཆེར་འབྱུང་ཐོབ་པ་ལྟར། །",
            " རང་གི་དོན་གྱི་རྟེན་གྱི་ཆོས། །",
            " བསྟན་ལས་ཐོབ་པ་མ་ཡིན་ནོ།། ",
            "ཞེས་པས་བསྟན་།"
        ],
        [
            "ཐེག་པ་ཆེན་པོའི་ཆོས་དེ་ལ་ཐོག་མར་མོས་པ་ཙམ་ཡང་",
            "ཕན་ཡོན་ཚད་མེད་པའི་གནས་ཡིན་ན་",
            "ཚུལ་བཞིན་ཉམས་སུ་ལེན་པ་ལྟ་ཅི་སྨྲས་སོ།།",
            "དེ་ཅིའི་ཕྱིར་ན་གཞན་དོན་བྱེད་པར་",
            "སྟོན་པའི་ཆོས་ཡིན་པའི་ཕྱིར་།",
            "འདི་ལྟར་སེམས་ཅན་གཞན་དག་ལ་",
            "ཁ་ཟས་བྱིན་པའི་བསོད་ནམས་འཕེལ་བ་ཇི་ལྟ་བར། ",
            "བདག་ཉིད་ཀྱིས་ཁ་ཟས་ཟ་བའི་དབང་གིས་",
            "བསོད་ནམས་ཐོབ་པ་མ་ཡིན་པ་དེ་བཞིན་དུ་",
            "སེམས་ཅན་གཞན་དོན་དུ་འགྱུར་བའི་",
            "རྟེན་ཅན་གྱི་ཆོས་ཐེག་པ་ཆེན་པོ་གཞན་ལ་བསྟན་ཅིང་",
            "རང་གིས་མོས་པ་བསྐྱེད་པ་ལས་ནི། ",
            "མདོ་ལས་གསུངས་པ་ཡི་",
            "བསོད་ནམས་ཆེར་འབྱུང་བ་དཔེར་ན་",
            "ཞིང་མཐའ་ཡས་པ་རིན་པོ་ཆེ་སྣ་བདུན་གྱིས་ཡོངས་སུ་བཀང་སྟེ་",
            "དེ་བཞིན་གཤེགས་པ་རྣམས་ལ་ཕུལ་བ་ལས་",
            "ཐེག་ཆེན་གྱི་ཆོས་ཚིགས་བཅད་གཅིག་བཤད་པ་",
            "ཕན་ཡོན་ཁྱད་པར་འཕགས་པ་ཐོབ་པ་",
            "དེ་ལྟར་རང་གི་དོན་གྱི་རྟེན་གྱི་ཆོས་ཐེག་དམན་བསྟན་པ་ལས་ནི་",
            "ཕན་ཡོན་བཟང་པོ་ཡོད་མོད་ཀྱི་",
            "ཐེག་ཆེན་བསྟན་པའི་ཕན་ཡོན་ལྟར་ཐོབ་པ་མ་ཡིན་ནོ།། ",
            "གསུམ་པ་ཡོན་ཏན་གསུམ་བསྟན་པའི་སྒོ་ནས་",
            "འཇུག་པར་བསྟན་པས་སྡུད་པ་ནི། ",
            "དེ་ལྟར་འཕགས་པ་ཆེན་པོའི་ཆོས་ནི་ཡངས་གྱུར་པ། །",
            " བློ་དང་ལྡན་པས་རྟག་ཏུ་མོས་པ་ཆེར་བསྐྱེད་ན། ",
            "བསོད་ནམས་རྒྱ་ཆེན་རྒྱུན་མི་འཆད་དང་དེ་འཕེལ་དང༌། །",
            " ཡོན་ཏན་དཔག་ཏུ་མེད་པའི་བདག་ཉིད་ཆེན་པོར་འགྱུར།།",
            ""
        ],
        [
            "ཞེས་པས་བསྟན་།",
            "དེ་ལྟར་འཕགས་པ་ཆེན་པོའི་ཞེས་",
            "ཐེག་ཆེན་འཕགས་པའི་ལམ་གྱི་ཆོས་ནི་",
            "ཡངས་ཤིང་རྒྱ་ཆེ་བར་གྱུར་པ་ལ་",
            "བྱང་ཆུབ་སེམས་དཔའ་བློ་དང་ལྡན་པས་",
            "དུས་རྟག་ཏུ་མོས་པ་ཆེར་བསྐྱེད་པར་བྱས་ན་",
            "བསོད་ནམས་རྒྱ་ཆེན་པོ་རྒྱུན་མི་འཆད་པར་འབྱུང་བ་དང༌། ",
            "མོས་པ་དེ་ཉིད་གོང་ནས་",
            "གོང་དུུ་ས་བཅུ་པའི་བར་དུ་འཕེལ་བ་དང༌། ",
            "མཐར་ཐུག་ཡོན་ཏན་དཔག་ཏུ་མེད་པའི་",
            "བདག་ཉིད་བླ་མེད་བྱང་ཆུབ་ཆེན་པོར་འགྱུར་རོ། །",
            "ཐེག་པ་ཆེན་པོ་མདོ་སྡེའི་རྒྱན་ལས་བསམ་པ་",
            "ཐེག་ཆེན་ལ་དད་པའམ་མོས་པའི་",
            "ལེའུ་སྟེ་བཅུ་གཅིག་པ་རྣམ་པར་བཤད་པའོ།།།། ",
            "དེ་ལྟར་མོས་པའི་ལེའུ་བཤད་ནས་",
            "མོས་པ་ཙམ་གྱིས་མི་ཆོག་པར་གང་ལ་མོས་པ་",
            "ཐེག་པ་ཆེན་པོའི་ཆོས་ཟབ་ཅིང་",
            "རྒྱ་ཆེ་བ་རྣམས་ཐོས་བསམ་སྒོམ་པའི་ཤེས་རབ་ཀྱིས་",
            "ཡོངས་སུ་འཚོལ་བའི་སྒོ་ནས་ཐོས་པ་མང་དུ་བསགས་ཤིང་",
            "དེའི་དོན་ལ་ངེས་པ་རྙེད་པར་བྱ་དགོས་པས་",
            "ཆོས་འཚོལ་གྱི་ལེའུ་བཤད་པ་འདི་།",
            "བཙལ་བར་བྱ་བའི་ཆོས་དང༌། ",
            "ཡིད་ལ་བྱེད་པ་གང་གིས་འཚོལ་བ་དང༌། ",
            "ཡོངས་སུ་འཚོལ་བའི་བྱེ་བྲག་དང༌། ",
            "ཆོས་འཚོལ་བའི་འབྲས་བུ་དང༌། ",
            "དོན་བསྡུ་བའི་ཚིགས་བཅད་དང་ལྔ་ལས། ",
            "དང་པོ་༼བཙལ་བར་བྱ་བའི་ཆོས་།",
            ""
        ],
        [
            "བཤད་བྱ་ལུང་གི་ཆོས་འཚོལ་བ་དང༌། ",
            "རྟོགས་བྱ་དོན་གྱི་ཆོས་འཚོལ་བ་གཉིས། ",
            "དང་པོ་༼བཤད་བྱ་ལུང་གི་ཆོས་འཚོལ་བ་།",
            "དམིགས་པ་གསུང་རབ་ཉིད་",
            "ཡོངས་སུ་འཚོལ་བ་དང༌། ",
            "དེས་བསྟན་པའི་དོན་དམིགས་པ་",
            "རྙེད་པ་ཡོངས་སུ་འཚོལ་བ་དང༌། ",
            "འཚོལ་བྱེད་ཡིད་ལ་བྱེད་པ་ཡོངས་སུ་",
            "འཚོལ་བ་གསུམ་ལས། ",
            "དང་པོ་དམིགས་པ་གསུང་རབ་ཉིད་ཡོངས་སུ་འཚོལ་བ་ནི། ",
            "སྡེ་སྣོད་དག་ནི་གསུམ་མམ་གཉིས་ཀྱང་རུང༌། །",
            " བསྡུས་པའི་ཕྱིར་ཏེ་རྒྱུ་ནི་དགུར་འདོད་དོ།། ",
            "དེས་ནི་བག་ཆགས་རྟོགས་དང་ཞི་བ་དང༌། །",
            " རབ་ཏུ་རྟོགས་པས་རྣམ་པར་གྲོལ་བར་བྱེད།། ",
            "མདོ་དང་ཆོས་མངོན་འདུལ་བ་དག །",
            " མདོར་ན་དོན་ནི་རྣམ་བཞིར་འདོད།། ",
            "བློ་དང་ལྡན་པས་དེ་ཤེས་ནས།། ",
            "རྣམ་པ་ཐམས་ཅད་མཁྱེན་པ་འཐོབ།།",
            ""
        ],
        [
            "གནས་རྣམས་དང་ནི་མཚན་ཉིད་དང༌། །",
            " ཆོས་དོན་སྨོས་ཕྱིར་མདོ་ཡིན་ནོ།། ",
            "མངོན་དུའི་ཕྱིར་དང་ཡང་ཡང་དང༌། །",
            " ཟིལ་གནོན་རྟོགས་ཕྱིར་མངོན་པའི་ཆོས། །",
            " ལྟུང་དང་འབྱུང་དང་ལྡང་བ་དང༌། །",
            " ངེས་པར་འབྱུང་དང་གང་ཟག་དང༌། །",
            " བཅས་པ་དང་ནི་རབ་དབྱེ་དང༌། །",
            " རྣམ་པར་ངེས་ཕྱིར་འདུལ་བ་ཉིད། །",
            " ཅེས་ཚིགས་བཅད་བཞིས་",
            "ཤེས་རབ་གསུམ་གྱིས་ཡུལ་གང་ལ་དམིགས་པ་",
            "བསྟན་པའི་ཕྱིར་གསུངས་སོ།།",
            "དེ་ལ་དམིགས་པ་ནི་",
            "སངས་རྒྱས་ཀྱི་གསུང་རབ་སྡེ་སྣོད་ཀྱི་ཆོས་ཡིན་།",
            "དེ་ཡང་བི་ཊཀ་ཞེས་པ་",
            "སྡེ་སྣོད་དེ་དེའི་ནང་དུ་",
            "ཤེས་བྱའི་དོན་མང་པོ་འདུས་པའི་ཕྱིར་དེ་སྐད་བཏགས་།",
            "ཡུལ་དབུས་ཀྱི་བྲེ་བོ་ཆེ་ལའང་",
            "མིང་དེ་འཇུག་པ་ནི་དེའི་ནང་དུ་",
            "བྲེ་ཆུང་མང་པོ་འདུས་ཤིང་ཤོང་བ་བཞིན། ",
            "འདིར་ཡང་སྡེ་སྣོད་དེར་བརྗོད་བྱ་",
            "ཤེས་བྱའི་དོན་མང་པོ་འདུས་པའི་ཕྱིར་རོ། །",
            "སྡེ་སྣོད་དག་གི་དབྱེ་བ་ནི་མདོ་སྡེའི་སྡེ་སྣོད། ",
            "འདུལ་བའི་སྡེ་སྣོད། ",
            "མངོན་པའི་སྡེ་སྣོད་གསུམ་མམ། ",
            "ཡང་ན་",
            "ཐེག་པ་ཆེན་པོ་བྱང་ཆུབ་སེམས་དཔའི་སྡེ་སྣོད་དང༌། ",
            "ཐེག་པ་ཆུང་ངུ་",
            "ཉན་ཐོས་ཀྱི་སྡེ་སྣོད་གཉིས་སུ་བསྡུས་ཀྱང་རུང་ངོ༌།།",
            ""
        ],
        [
            "སྡེ་སྣོད་ཀྱི་ངེས་ཚིག་ནི་",
            "དོན་མང་པོ་དེའི་ནང་དུ་བསྡུས་པའི་ཕྱིར་",
            "ཏེ་གོང་དུ་བསྟན་པ་བཞིན་ནོ།།",
            "གསུང་རབ་ལ་རྒྱས་པར་ཡན་ལག་བཅུ་གཉིས་སུ་དབྱེ་།",
            "མདོ་སྡེ་དབྱངས་སྙད་ལུང་བསྟན་ཚིགས་སུ་བཅད།། ",
            "ཆེད་བརྗོད་གླེང་གཞི་རྟོགས་བརྗོད་དེ་ལྟར་བྱུང༌།། ",
            "སྐྱེས་རབས་རྒྱས་དང་རྨད་བྱུང་གཏན་ལ་དབབ། །",
            " ཅེས་པ་བཞིན་ནོ།།",
            "དེ་དག་ལས་ཤིན་ཏུ་རྒྱས་པ་ཆེན་པོ་དང༌། ",
            "སྐྱེས་རབས་ནི་བྱང་སེམས་ཀྱི་སྡེ་སྣོད་དང༌། ",
            "ལྷག་མ་རྣམས་ལས་ཕལ་ཆེར་ཉན་ཐོས་དང་",
            "ཐེག་པ་ཆེན་པོའི་ཐུན་མོང་བར་གྱུར་པའང་།",
            ""
        ],
        [
            "ཕལ་ཆེར་ཉན་ཐོས་ཀྱི་སྡེ་སྣོད་ལ་གཏོགས་པའང་།",
            "བཅུ་གཉིས་པོ་དེ་དག་ཀྱང་བསྡུ་ན་",
            "སྡེ་སྣོད་གསུམ་དུ་འདུའོ།།",
            "སྡེ་སྣོད་གསུམ་དུ་འཇོག་པའི་རྒྱུ་ནི་",
            "དགུར་འདོད་དོ་ཞེས་པ་སྤང་བྱ་ལ་",
            "ལྟོས་ནས་",
            "གསུམ་དང༌། ",
            "བསླབ་བྱ་ལ་",
            "ལྟོས་ནས་",
            ""
        ],
        [
            "གསུམ་དང༌། ",
            "ཤེས་བྱ་ལ་",
            "ལྟོས་ནས་",
            "གསུམ་དུ་བཞག་པའི་",
            "དང་པོ་ཉོན་མོངས་གསུམ་སེལ་བའི་སྒོ་ནས་།",
            "ཕུང་ཁམས་སྐྱེ་མཆེད་སོགས་ཀྱི་ཆོས་རྣམས་ལ་",
            "ཐེ་ཚོམ་པའི་ཉོན་མོངས་པ་སེལ་བྱེད་ཀྱི་",
            "གཉེན་པོ་མདོ་སྡེའི་སྡེ་སྣོད་བཤད་།",
            "ཕུང་ཁམས་སྐྱེ་མཆེད་རྟེན་འབྲེལ་བདེན་པ་",
            "ས་དང་",
            "ཕར་ཕྱིན་སོགས་ཀྱི་རང་དང་",
            "སྤྱིའི་མཚན་ཉིད་ཀྱི་དོན་ལ་གང་དང་",
            "ཅི་ལྟ་བུ་ཡིན་པ་མ་ཤེས་ནས་",
            "ཐེ་ཚོམ་ཟ་བ་དག་ལ་དེ་དག་འདི་དང་",
            "འདི་ལྟ་བུ་ཡིན་ནོ་ཞེས་བསྟན་པས་",
            "དོན་དེ་བཞིན་རྣམ་པར་གདོན་མི་ཟ་བར་ཤེས་ནས་",
            ""
        ],
        [
            "ཐེ་ཚོམ་མེད་པར་འགྱུར་བའི་ཕྱིར་རོ། །",
            "འདུལ་བ་ནི་འདོད་པ་བསོད་ཉམས་ཀྱི་མཐའ་དང༌། ",
            "དཀའ་ཚེགས་ངལ་དུབ་ཀྱི་མཐའ་གཉིས་ལ་",
            "རྗེས་སུ་སྦྱོར་བའི་ཉེ་བའི་ཉོན་མོངས་པ་སེལ་བའི་གཉེན་པོ་།",
            "འདོད་པ་ལ་ཆགས་པས་ཁ་ན་མ་ཐོ་བ་དང་བཅས་པ་",
            "ཡོ་བྱད་སྣ་ཚོགས་ཅི་བདེ་བར་ལོངས་སྤྱོད་པ་",
            "ཁྱིམ་པ་ལྟ་བུའི་སྤྱོད་པ་འགོག་ཕྱིར་",
            "འཇིག་རྟེན་པའི་སྤྱོད་པ་ངན་པ་གང་གིས་ཕས་ཕམ་པ་དང༌། ",
            "ལྷག་མ་དང༌། ",
            "ལྟུང་བ་དང༌། ",
            "ཉེས་བྱས་ལ་སོགས་པ་འབྱུང་བའི་སྤྱོད་པ་ནི་",
            "བཀག་སྟེ་མ་གནང་ངོ༌།།",
            "ལྷུང་བཟེད་དང་",
            "ཆོས་གོས་སོགས་རང་ཉིད་འཚོ་བའི་",
            "ཡོ་བྱད་ཁ་ན་མ་ཐོ་བ་མེད་པ་ནི་རྗེས་སུ་གནང་།",
            "མུ་སྟེགས་ཅན་ལྟར་དཀའ་ཐུབ་དྲག་པོ་དང་",
            "ཐལ་བ་ཚེར་མའི་ཁྲོད་དུ་ཉལ་བ་དང༌། ",
            "གཅེར་བུ་དང་ཟས་གཅོད་པ་དང༌། ",
            "ཁྱི་དང་",
            "བ་ལང་སོགས་ཀྱི་དཀའ་ཐུབ་ཀྱིས་བདག་གི་ལུས་ངལ་ཞིང་",
            "སྡུག་བསྔལ་བར་བྱེད་པའི་གཉེན་པོར་",
            "ལུས་འཚོ་བའི་རྐྱེན་གྱི་ཡོ་བྱད་སྡིག་མེད་རྣམས་",
            "རབ་བྱུང་ཐུན་མོང་བ་ཀུན་ལའང་གནང་།",
            "ཚུལ་ཁྲིམས་དང་ལྡན་པ་དང་",
            "ཡོན་ཏན་ལྡན་པའི་དགེ་སློང་ནི་",
            "ཁ་ཟས་རོ་བརྒྱ་དང་ལྡན་པ་དང༌། ",
            "བརྒྱ་སྟོང་རི་བའི་གོས་དང༌། ",
            "ཁང་བཟང་བཀོད་མཛེས་མིག་མང་དག་ཀྱང་",
            "སྤྱོད་དུ་གནང་ངོ་ཞེས་གསུངས་ཏེ",
            ""
        ],
        [
            "ལོངས་སྤྱོད་བཟང་པོ་དེ་དག་དང་ལྡན་ཡང་",
            "ཆགས་པ་དང་རྒྱགས་པ་མེད་ན་",
            "དེ་ཉིད་ཁ་ན་མ་ཐོ་བ་མེད་པ་སྤྱོད་པ་ཡོད་།",
            "སྔོ་ངད་ཀྱི་ཟས་དང་ཕྱགས་དར་ཁྲོད་པའི་",
            "གོས་སོགས་འཆང་བ་ལ་གནས་ཀྱང་",
            "ཆགས་པ་དང་རྒྱགས་པ་ཡོད་ན་",
            "དེ་ཉིད་ཁ་ན་མ་ཐོ་བར་སྤྱོད་པ་ཡིན་པས། ",
            "དེ་ལྟར་ཁ་ན་མ་ཐོ་བའི་ཡོ་བྱད་སྤངས་ནས་",
            "ཁ་ན་མ་ཐོ་བ་མེད་པའི་ཡོ་བྱད་ལ་སྤྱོད་པའི་ཕྱིར་",
            "མཐའ་གཉིས་སེལ་བའི་གཉེན་པོ་ཡིན་ནོ།།",
            "མངོན་པའི་སྡེ་སྣོད་ནི་བདག་གི་",
            "ལྟ་བ་སྙེམས་པའི་གཉེན་པོ་ཡིན་།",
            "ཅུང་ཟད་ཙམ་ཐོས་པས་ང་རྒྱལ་བྱེད་ཅིང་",
            "ཚུལ་ཁྲིམས་འཆལ་བར་ཆགས་པས་",
            "དགེ་བའི་བཤེས་གཉེན་གྱི་དྲུང་དུ་མང་དུ་ཐོས་པ་",
            "མི་འཚོལ་བ་ནི་ལྟ་བ་སྙེམས་པ་ཞེས་བྱ་།",
            ""
        ],
        [
            "མངོན་པར་ཆོས་ཀྱི་",
            "རང་སྤྱིའི་མཚན་ཉིད་ཕྱིན་ཅི་མ་ལོག་པར་",
            "གཏན་ལ་ཕབ་པས་དེ་ཐོས་ན་",
            "ལྟ་བ་དང་",
            "ཚུལ་ཁྲིམས་ལ་ཕྱིན་ཅི་ལོག་ཏུ་འཛིན་པའི་",
            "སྙེམས་པ་སྣ་ཚོགས་དང་ལྟ་བ་སྣ་ཚོགས་སྤོང་བར་འགྱུར་རོ། །",
            "ཡང་བསླབ་པའི་དབང་དུ་བྱས་ན",
            "ལྷག་པ་ཚུལ་ཁྲིམས་ཀྱི་བསླབ་པ་ནི་",
            "ཐུན་མོང་དུ་སོ་སོར་ཐར་པའི་",
            "ཚུལ་ཁྲིམས་ཕུན་སུམ་ཚོགས་པའམ། ",
            "ཐེག་པ་ཆེན་པོའི་ཉེས་སྤྱོད་སྡོམ་པ། དགེ་བ་ཆོས་།",
            "སེམས་ཅན་དོན་བྱེད་ཀྱི་ཚུལ་ཁྲིམས་རྣམས་སོ།།",
            "ལྷག་པ་སེམས་ཀྱི་བསླབ་པ་ནི་",
            "ཐུན་མོང་དུ་བསམ་གཟུགས་ཀྱི་ཏིང་འཛིན་བརྒྱད་དང༌། ",
            "ཐུན་མིན་བྱང་ཆུབ་སེམས་དཔའི་",
            "དཔའ་བར་འགྲོ་བ་སོགས་ཀྱི་ཏིང་ངེ་འཛིན་ནོ།།",
            "ལྷག་པ་ཤེས་རབ་ཀྱི་བསླབ་པ་ནི། ",
            "ཐུན་མོང་དུ་འཕགས་པའི་བདེན་པ་བཞི་དང༌། ",
            "ཐུན་མིན་ཐེག་ཆེན་གྱི་རྣམ་པར་མི་རྟོག་པའི་ཡེ་ཤེས་སོ།།",
            ""
        ],
        [
            "དེ་ཡང་མདོ་སྡེས་བསླབ་པ་གསུམ་ཀ་སྟོན་ནོ།།",
            "འདུལ་བས་ཚུལ་ཁྲིམས་དང་",
            "ཏིང་འཛིན་གྱི་བསླབ་པ་གཉིས་སྟོན་།",
            "འདུལ་བ་ལས་བྱུང་བ་བཞིན་དུ་སྤྱོད་ན་",
            "ཚུལ་ཁྲིམས་དང་ལྡན་པ་ནི་",
            "འགྱོད་པ་མེད་པ་ལ་སོགས་པས་",
            "རིམ་གྱིས་ཏིང་ངེ་འཛིན་འཐོབ་པའི་ཕྱིར་རོ། །",
            "མངོན་པས་ནི་ཆོས་རྣམས་ཀྱི་",
            "རང་དང་",
            "སྤྱིའི་མཚན་ཉིད་མ་ནོར་བར་གཏན་ལ་ཕབ་པས་",
            "ཆོས་རྣམས་ཀྱི་མཚན་ཉིད་",
            "ཡང་དག་ཤེས་པའི་ཤེས་རབ་སྐྱེ་བའི་ཕྱིར་རོ། །",
            "ཡང་ཤེས་བྱ་ལ་",
            "ལྟོས་ནས་",
            "མདོ་སྡེས་ཆོས་དང་",
            "དོན་བཤད་དོ་ཞེས་པ་ཆོས་ནི་",
            "མིང་དང་",
            "དོན་བརྗོད་བྱ་གཉིས་བསྟན་པའམ། ",
            "ཡང་ཕུང་ཁམས་སྐྱེ་མཆེད་སོགས་བསྟན་པ་ནི་ཆོས། ",
            "དགོངས་ལྡེམ་དགོངས་བཞི་ལ་དོན་ཞེས་དང༌། ",
            "ཡང་མཐོ་རིས་འཐོབ་བྱེད་དགེ་བཅུ་ལ་ཆོས། ",
            "མྱང་འདས་འཐོབ་བྱེད་",
            "བྱང་ཆུབ་ཕྱོགས་ཆོས་སོ་བདུན་སོགས་ལ་དོན་ཞེས་བྱ་སྟེ་",
            "དེ་དག་མདོ་སྡེས་བཤད་པས་སོ།།"
        ],
        [
            "འདུལ་བས་ཆོས་དང་དོན་སྒྲུབ་པ་ཞེས་པ་ཉོན་མོངས་པ་འདུལ་བ་ལ་བརྩོན་པས་དེ་གཉིས་མངོན་དུ་བྱས་པའམ་ཉམས་སུ་བླངས་ཏེ་བསྒྲུབ་པའོ།།",
            "མངོན་པས་ཆོས་དང་",
            "དོན་ཕྱིན་ཅི་མ་ལོག་པར་སྟོན་ཞིང་",
            "ཤིན་ཏུ་རྣམ་པར་ངེས་པར་བྱས་ཏེ་མཁས་པར་བྱེད་དོ།།",
            "སྡེ་སྣོད་གསུམ་གྱི་ཆོས་",
            "དེ་དག་བཙལ་བའི་དགོས་པ་གང་ཞེ་།",
            "དེ་ཤེས་རབ་གསུམ་གྱིས་ཡོངས་སུ་འཚོལ་ཞིང་",
            "ཉམས་སུ་བསྟར་བ་དེས་ནི་ཐོས་པས་",
            "རང་རྒྱུད་ལ་ཐར་པའི་ལམ་གྱི་བག་ཆགས་འཇོག་པ་དང༌། ",
            "བསམ་པས་",
            "དེའི་དོན་ལ་ངེས་པ་རྙེད་པའི་ཚུལ་གྱིས་རྟོགས་པ་དང༌། ",
            "སྒོམ་པས་ཞི་གནས་ལ་བརྟེན་ནས་",
            "རྣམ་པར་གཡེང་བའི་རྣམ་རྟོག་ཞི་བ་དང༌། ",
            "ལྷག་མཐོང་གིས་",
            "དེ་ཁོ་ན་ཉིད་རབ་ཏུ་རྟོགས་པས་",
            "རང་གི་རྒྱུད་རྣམ་པར་གྲོལ་བར་བྱེད་དོ།།",
            ""
        ],
        [
            "སྡེ་སྣོད་གསུམ་དོན་དུ་ཞིག་གིས་རྣམ་པར་གཞག་པ་དང་",
            "དེ་དག་གི་ངེས་ཚིག་ཇི་ལྟ་བུ་ཡིན་ཞེ་།",
            "མདོ་སྡེ་དང་ཆོས་མངོན་པ་དང་",
            "འདུལ་བ་དག་ནི་མདོར་བསྡུ་བའི་དབང་དུ་བྱས་ཏེ་",
            "རེ་རེ་ལ་ཡང་དོན་ནི་རྣམ་པ་བཞིར་འདོད་།",
            "བྱང་ཆུབ་སེམས་དཔའ་བློ་དང་ལྡན་པས་",
            "ཐེག་པ་ཆེ་ཆུང་གི་སྡེ་སྣོད་གསུམ་པོ་དེ་",
            "མཐའ་དག་ལེགས་པར་ཤེས་ནས་",
            "ལམ་སྦྱངས་པས་",
            "རྣམ་པ་ཐམས་ཅད་མཁྱེན་པ་ཉིད་འཐོབ་བོ། །",
            "ཉན་ཐོས་རྣམས་ཀྱིས་ནི་",
            "ཐམས་ཅད་མཁྱེན་པ་མི་འཚོལ་བས་",
            "སྡེ་སྣོད་གསུམ་མ་ཤེས་པར་གང་ཟག་གི་བདག་མེད་ཙམ་སྟོན་པའི་",
            "ཚིགས་སུ་བཅད་པ་གཅིག་གི་དོན་ཤེས་པས་ཀྱང་",
            "རང་ལམ་གྱི་ཟད་མི་སྐྱེ་ཤེས་པའི་ཡེ་ཤེས་འཐོབ་པར་འགྱུར་རོ། །",
            "སྡེ་སྣོད་གསུམ་གྱི་མདོར་བསྡུས་པའི་དོན་བཞི་པོ་གང་ཞེ་།",
            "མཉན་ཡོད་སོགས་ཡུལ་གང་དུ་བཤད་པ་དང༌། ",
            "བཅོམ་ལྡན་འདས་གང་གིས་བཤད་པ་དང༌། ",
            "ཞུ་བ་པོ་སོགས་གང་གི་དོན་དུ་བཤད་པ་",
            "གསུམ་པོ་ལ་གནས་ཞེས་བྱ་སྟེ་",
            "མདོ་སྡེ་འབྱུང་བའི་གནས་སམ་གླེང་གཞི་ཡིན་པས་ན་",
            "དེ་འདྲའི་གནས་རྣམས་དང་ནི། ",
            "བདེན་པ་གཉིས་ཀྱི་མཚན་ཉིད་དང༌། ",
            "ཕུང་ཁམས་སྐྱེ་མཆེད་རྟེན་འབྲེལ་སོགས་ཀྱི་ཆོས་དང༌། ",
            "དེའི་དོན་དགོངས་དགོངས་མིན་ལྡེམ་དགོངས་སོགས་སུ་རྣམ་པར་འབྱེད་དེ་",
            ""
        ],
        [
            "མདོ་ཙམ་དུ་སྨོས་ཕྱིར་མདོ་སྡེ་ཞེས་བྱ་བ་ཡིན་ཏེ",
            "སུ་ཏྲའི་སྒྲ་ལས་དྲངས་ནས་",
            "དོན་དེ་དག་དེར་དཀྲི་བའམ་མདོ་ཙམ་དུ་ཚང་བས་སོ།།",
            "ཨ་བྷའི་སྒྲ་ལ་མངོན་པ་ཞེས་པ་སྟེ་",
            "དེ་ཡང་ཨ་བྷི་མུ་ཁ་ཞེས་པ་མངོན་དུ་ཕྱོགས་པའི་དོན་།",
            "བདེན་པ་བྱང་ཕྱོགས་རྟེན་འབྲེལ་སོགས་ཀྱི་",
            "དོན་མ་ནོར་བར་གཏན་ལ་དབབ་པས་",
            "མྱང་འདས་ལ་མངོན་དུ་ཕྱོགས་པར་བྱེད་པའི་ཕྱིར་དང༌། ",
            "དེ་བཞིན་དུ་ཆོས་རེ་རེ་ལ་ཡང་གཟུགས་ཅན་",
            "ཡིན་མིན་ཟག་བཅས་ཟག་མེད་སོགས་རྣམ་པར་",
            "དབྱེ་བ་སྣ་ཚོགས་ཡང་དང་ཡང་དུ་རྣམ་པར་འབྱེད་ཅིང་",
            "མངོན་པ་བསྟན་པ་དང༌། ",
            "རིགས་པ་དང་ལྡན་པར་འབེལ་གཏམ་དང་",
            "རྩོད་པ་ཡི་སྒོ་ནས་ཕྱིར་རྒོལ་བ་མངོན་པར་",
            "ཟིལ་གྱིས་གནོན་བྱེད་པ་དང༌། ",
            "མདོ་སྡེའི་དོན་རིགས་པ་དང་",
            "རྣམ་པར་ངེས་པའི་ཚུལ་གྱིས་གཏན་ལ་དབབ་སྟེ་",
            "མངོན་པར་རྟོགས་པར་བྱེད་པའི་ཕྱིར་",
            "མངོན་པའི་ཆོས་ཞེས་བྱའོ།།",
            "བི་ན་ཡ་ཞེས་པ་འདུལ་བ་ཡིན་།",
            "དེ་ཡང་ལྟུང་བ་ནི་སྡེ་ལྔ་།",
            ""
        ],
        [
            "ཕས་ཕམ། ",
            "ལྷག་མ། ",
            "ཉེས་པ་སྦོམ་པོ། ",
            "ལྟུང་བྱེད། ",
            "སོར་བཤགས་ལྔའོ་ཞེས་དང༌། ",
            "ཡང་ན་ཕམ་ལྷག་ལྟུང་བྱེད་སོར་བཤགས་ཉེས་བྱས་སོ།།",
            "ལྟུང་བ་དེ་སྐྱེ་བའམ་འབྱུང་བའི་རྒྱུ་ནི་",
            "ལྟུང་བ་དེ་དག་གིས་མཚན་ཉིད་མི་ཤེས་པ་དང༌། ",
            "ཉོན་མོངས་པ་དང༌། ",
            "བག་མེད་པ་དང༌། ",
            "བསླབ་པ་ལ་མ་གུས་པ་བཞི་ཡིན་པ་དང༌། ",
            "ལྟུང་བ་ལས་ལྡང་བའམ་བསླང་བ་ནི་",
            "བསམ་པའི་སྒོ་ནས་འགྱོད་ཅིང་",
            "ཕྱིན་ཆད་མི་བྱ་བར་བསྡམ་པའི་སྒོ་ནས་",
            "ཉེས་པ་ལས་བསླང་བའོ།། ",
            "ལྟུང་བ་ལས་དབྱུང་བའམ་",
            "ངེས་པར་འབྱུང་བ་ནི་རྣམ་པ་བདུན་།",
            "དང་པོར་སོ་སོར་བཤགས་པ་ནི་",
            "དགེ་སློང་གཅིག་གམ་བཞི་ལ་སོགས་པའི་",
            "མདུན་དུ་མཐོལ་ནས་བཤགས་པས་སོ།།",
            "གཉིས་པ་ཆད་པའི་ལས་ཁས་ལེན་པ་ནི་",
            "ཕམ་པ་འཆབ་སེམས་མེད་པར་སྤྱོད་ཅིང་",
            "ཕྱིས་འགྱོད་པ་སྐྱེས་པ་ནས་བཤགས་པ་ལ་ཆད་པའི་ལས་ནི་",
            "ཐམས་ཅད་ཀྱི་གྲལ་གྱི་མཐར་བཞག་ཅིང་",
            "ཐ་མར་བཟའ་བ་སྦྱིན་པ་སོགས་ཁས་ལེན་དུ་བཅུག་སྟེ་",
            "སླར་བསླབ་པ་སྦྱིན་པའོ།།"
        ],
        [
            "གསུམ་པ་བསྐྱུར་པས་དབྱུང་བ་ནི་",
            "བཅོམ་ལྡན་འདས་ཀྱིས་",
            "ཕྱི་དྲོའི་ཁ་ཟས་བཟའ་བར་མ་གནང་བ་ལ་",
            "རྣམ་གྲངས་ཀྱིས་ལམ་དུ་སོན་པ་ལ་",
            "དུས་ཞེས་གནང་བ་ལྟ་བུའོ།།",
            "བཞི་པ་དགྲོལ་བ་ཞེས་སྔོན་བཅོམ་ལྡན་འདས་ཀྱིས་",
            "ཀུན་དགའ་བོ་ལ་ང་ཡོངས་སུ་མྱ་ངན་ལས་འདས་པའི་",
            "དུས་སུ་དྲན་པར་གྱིས་དང་",
            "བསླབ་གཞི་བཅས་པ་རྣམས་ལས་",
            "བསླབ་པའི་ཚིག་ཕྲན་ཚེགས་རྣམས་",
            "དགྲོལ་བར་བྱ་ཞེས་གསུངས་ཀྱང་",
            "སངས་རྒྱས་མྱ་ངན་ལས་འདས་པའི་ཚེ་",
            "ཀུན་དགའ་བོ་མྱ་ངན་གྱིས་ནོན་ནས་",
            "ཞུ་བར་མ་བྱུང་བས། ",
            "ཕྱིས་འོད་སྲུང་ཆེན་པོ་སོགས་",
            "སྡུད་བྱེད་རྣམས་ཀྱིས་",
            "དེ་ཅིའི་ཕྱིར་མ་ཞུས་ཞེས་ཉེས་ཆད་དུ་བསྒྲགས་སོ།།",
            "བསླབ་ཚིག་ཕྲན་ཚེགས་དགྲོལ་བར་བྱའོ་ཞེས་",
            "གསུངས་པ་དེ་ལ་བརྟེན་ནས་",
            "ཐམས་ཅད་ཡོད་སྨྲའི་གཞུང་གི་སྡེ་ལས་",
            "དགེ་འདུན་ཚོགས་པས་བསླབ་ཚིག་ཕྲ་མོ་རྣམས་",
            "དགྲོལ་བར་བྱ་བ་ཡོད་ཅེས་གྲགས་པ་ཙམ་ལས། ",
            "བསླབ་ཚིག་ལས་དགེ་འདུན་གྱིས་དགྲོལ་བ་སྔར་ཡང་",
            "མེད་ད་ལྟར་ཡང་མེད་ཅེས་བློ་བརྟན་འགྲེལ་ཆེན་དུ་།",
            "ལྔ་པ་གནས་སམ་རྟེན་འགྱུར་བ་ཞེས་པ་",
            "དགེ་སློང་ཕ་མ་ཕན་ཚུན་མཚན་འགྱུར་ན་",
            ""
        ],
        [
            "དེ་དག་གི་ལྟུང་བ་ནི་དགེ་སློང་ལ་ཕས་ཕམ་བཞི། ",
            "དགེ་སློང་མ་ལ་བརྒྱད་ཡོད་པས་",
            "ཕམ་པ་དང་",
            "ལྟུང་བ་མང་ཉུང་དུ་གྱུར་པས་ན་",
            "དགེ་སློང་མར་མཚན་འགྱུར་ན་",
            "དགེ་སློང་གི་ཚེའི་ལྟུང་བ་བྱུང་ཡང༌། ",
            "ལྟུང་བ་དེ་ཐུན་མོང་མ་ཡིན་ཏེ",
            "དགེ་སློང་ཉིད་ཀྱིས་བཤགས་པར་བྱ་བ་ཡིན་པས། ",
            "བུད་མེད་དུ་གྱུར་ནས་",
            "ཉེས་པ་བཤགས་པ་སོགས་ཆོ་ག་མ་བྱས་ཀྱང་",
            "ཉེས་པ་ལས་འབྱུང་བར་འགྱུར་རོ། །",
            "དགེ་སློང་མ་མཚན་གྱུར་ནའང་དེ་བཞིན་ནོ།།",
            "དྲུག་པ་ཡང་དག་པར་རྟོགས་པས་འབྱུང་བ་ནི། ",
            "ཆོས་ཀྱི་མདོ་བཞིའི་",
            "དོན་འདུས་བྱས་མི་རྟག་པ་སོགས་བཞི་ལ་བརྟག་སྟེ་",
            "དོན་ཤེས་རབ་ཀྱིས་མཐོང་བས་",
            "ཉེས་པ་ཕྲན་ཚེགས་ལས་འབྱུང་བར་འགྱུར་རོ། །",
            "བདུན་པ་ཆོས་ཉིད་ཐོབ་པས་",
            "ངེས་པར་འབྱུང་བ་ནི། ",
            "བདེན་པ་མཐོང་ན་",
            ""
        ],
        [
            "སྔོན་ཉེས་པ་ཕྲན་ཚེགས་བྱས་པ་ལས་ཀྱང་ཐར་ལ་",
            "ཕྱིས་མི་བྱེད་པའི་ཆོས་ཉིད་ཐོབ་པས་",
            "ལྟུང་བ་ལས་འབྱུང་བར་འགྱུར་རོ། །",
            "དེ་ལྟར་དོན་རྣམ་པ་བཞིའི་སྒོ་ནས་",
            "འདུལ་བ་བཞག་པ་དང༌། ",
            "ཡང་རྣམ་གྲངས་གཞན་བཞིའི་",
            "སྒོ་ནས་ཀྱང་བཞག་སྟེ་",
            "གང་ཟག་གང་ལ་བརྟེན་ནས་",
            "བསླབ་ཚིག་བཅས་པ་ནི། ",
            "ཐོག་མར་བཟང་བྱིན་ལ་",
            "བརྟེན་ནས་",
            "མི་ཚངས་པ་སྤྱོད་པར་མི་གནང་བའི་",
            "བསླབ་ཚིག་བཅས་པ་ལྟ་བུ་དང༌། ",
            "བཅས་པ་ནི་གང་ཟག་གིས་ཉེས་པ་དེ་དང་",
            "དེ་ལྟ་བུ་བྱས་པ་དགེ་སློང་རྣམས་ཀྱིས་",
            "བཅོམ་ལྡན་འདས་ལ་གསོལ་བ་ན་",
            "སངས་རྒྱས་ཀྱིས་དགེ་འདུན་རྣམས་ལ་འདི་སྐད་དུ་",
            "དགེ་སློང་དག་",
            "དེང་ཕྱིན་ཆད་",
            "དགེ་སློང་རྣམས་ཆོས་འདི་དང་",
            "འདི་ལྟ་བུ་བྱེད་དུ་མི་གནང་ངོ་ཞེས་",
            "བསླབ་པ་བཅས་པ་དང་ནི། ",
            "བཅས་པ་དེ་ཡི་",
            "རབ་དབྱེ་ནི་དེ་ཉིད་འདི་ལྟ་བུའོ་ཞེས་",
            "རྣམ་པར་དབྱེ་ཞིང་",
            ""
        ],
        [
            "ཞིབ་ཏུ་བཤད་པའོ།།",
            "ལྟུང་བ་སྡེ་ལྔའི་རེ་རེ་ལ་ཡང་",
            "འདི་ཙམ་གྱིས་ལྟུང་བར་འགྱུར་།",
            "འདི་ཙམ་གྱིས་ལྟུང་བར་མི་འགྱུར་ཞེས་",
            "རྣམ་པར་གཏན་ལ་དབབ་པའམ་",
            "རྣམ་པར་ངེས་པར་བྱས་པའི་ཕྱིར་འདུལ་བ་ཉིད་དོ།།",
            "འདི་ཡན་ཆད་ཀྱིས་གང་ལ་དམིགས་པར་བྱ་བ་ནི་",
            "ལུང་སྡེ་སྣོད་ཀྱི་ཆོས་ཡིན་པར་བསྟན་ཏོ།། ",
            "གཉིས་པ་བསྟན་པའི་དོན་དམིགས་པ་",
            "རྙེད་པ་ཡོངས་སུ་འཚོལ་བ་ནི། ",
            "དམིགས་པ་ཆོས་དང་ནང་དག་ནི། །",
            " ཕྱི་དང་གཉིས་ནི་ཡིན་པར་འདོད།། ",
            "དོན་གཉིས་ཀྱིས་ནི་གཉིས་པོ་རྙེད།།",
            ""
        ],
        [
            "གཉིས་པོ་དག་ནི་མི་དམིགས་པས། །",
            " ཡིད་ཀྱི་བརྗོད་པས་བཤད་བཞིན་དོན། །",
            " རང་དང་དོན་དུ་སྣང་བ་ནི། །",
            " བརྗོད་ལས་ཡིན་པར་རབ་འཛིན་ཕྱིར། །",
            " སེམས་ནི་མིང་ལ་གནས་པའི་ཕྱིར། །",
            " ཐོས་ལ་སོགས་པའི་ཤེས་གསུམ་གྱིས། །",
            " ཆོས་ཀྱི་དམིགས་པ་རྙེད་པར་འགྱུར།། ",
            "དམིགས་པ་རྣམ་པ་གསུམ་རྙེད་པ། །",
            " སྔར་བཤད་དེ་ལ་ཡང་དག་རྟེན། །",
            " ཞེས་ཚིགས་བཅད་གསུམ་གྱིས་བསྟན་།",
            "དམིགས་པ་རྙེད་པ་ཞེས་པ་",
            "དམིགས་པ་མངོན་སུམ་དུ་གྱུར་པ་།",
            "ཇི་ལྟར་ན་དམིགས་པའི་ཆོས་བཙལ་ཏེ་",
            "རྙེད་ནས་དེའི་དོན་གཏན་ལ་ཕབ་ནས་",
            "འདི་དང་འདིའོ་ཞེས་དོན་ཤེས་པར་གྱུར་པའོ།།",
            "དམིགས་པའི་ཡུལ་ཡང་རྣམ་པ་བཞི་།",
            ""
        ],
        [
            "ཐེག་པ་ཆེན་པོའི་སྡེ་སྣོད་ཀྱི་ཆོས་རྣམ་པ་",
            "དེ་དག་ཐོས་བསམ་སྒོམ་པའི་",
            "ཤེས་རབ་གསུམ་གྱིས་དམིགས་པའི་ཡུལ་ཡིན་ནོ།།",
            "ནང་རང་རྒྱུད་ཀྱི་ཕུང་པོའམ་འཛིན་པ་",
            "ནང་གི་སྐྱེ་མཆེད་དྲུག་དང་ནི། ",
            "ཕྱི་ནི་རང་རྒྱུད་ཀྱིས་མ་བསྡུས་པ་",
            "གཟུང་བ་ཕྱིའི་སྐྱེ་མཆེད་དྲུག་དང༌། ",
            "ཕྱི་ནང་གཉིས་ཀས་བསྡུས་པ་ཀུན་ཉོན་དང་",
            "རྣམ་བྱང་གི་ཆོས་རྣམས་ནི་ཡིན་པར་འདོད་དོ།།",
            "དེ་ལས་གཟུང་བ་ཕྱི་དང་",
            "འཛིན་པ་ནང་གི་དངོས་པོ་ལ་",
            "ཚུལ་བཞིན་དམིགས་པའི་དོན་གཉིས་ཀྱིས་ནི། ",
            "ཕྱི་དང་ནང་གི་དངོས་པོ་",
            "མི་དམིགས་པའི་དོན་གཉིས་པོ་རྙེད་དེ་",
            "ནམ་ཕྱིའི་དེ་བཞིན་ཉིད་རྟོགས་ན་",
            "ཕྱིའི་དམིགས་པ་རྙེད་པ་དང༌། ",
            "ནམ་ནང་གི་དེ་བཞིན་ཉིད་མངོན་སུམ་ཤེས་ན་",
            "ནང་གི་དམིགས་པ་རྙེད་པའོ།།",
            ""
        ],
        [
            "དེ་ཡང་སེམས་ལས་མ་གཏོགས་པའི་",
            "གཟུང་བའི་དོན་མེད་པར་རྙེད་པ་ནི་བཟོད་པའི་དུས་དང༌། ",
            "འཛིན་པ་མེད་པ་ནི་ཆོས་མཆོག་གི་དུས་ན་རྙེད་པའོ།།",
            "གཉིས་ཀའི་དེ་བཞིན་ཉིད་ཇི་ལྟར་རྙེད་།",
            "གཟུང་འཛིན་གཉིས་པོ་དག་ནི་མི་དམིགས་པས་",
            "དེ་བཞིན་ཉིད་མངོན་སུམ་དུ་གྱུར་པ་",
            "ས་དང་པོ་ཐོབ་པས་ཆོས་གཉིས་ཀའི་དམིགས་པ་རྙེད་དེ་",
            "ཆོས་ཐམས་ཅད་མི་དམིགས་པའི་དེ་བཞིན་ཉིད་རྙེད་པའོ།།",
            "དྲོད་དང་",
            "སྤྱི་བའམ་རྩེ་མོའི་དུས་ཆོས་ཉིད་མངོན་སུམ་དུ་རྙེད་པ་མིན་པས་",
            "དམིགས་པ་རྙེད་པར་མ་བཤད་དོ་",
            "ཞེས་གསུངས་པ་མངོན་སུམ་དུ་རྙེད་པ་ཡང་",
            "དོན་སྤྱིའི་ཚུལ་གྱིས་ཐེ་ཚོམ་མེད་པར་",
            "མངོན་སུམ་གྱུར་པ་ཡིན་འདྲ་སྙམ་མོ། །",
            "སྟོང་པ་ཉིད་ལ་དབྱེ་བ་མེད་མོད་ཀྱི་ཆོས་ཅན་ལ་ལྟོས་ནས་",
            "རྟོགས་པ་ཕྱི་དང་",
            "ནང་དང་",
            "གཉིས་ཀའི་དམིགས་པ་རྙེད་པའི་ཐ་སྙད་མཛད་དོ།།",
            "ཆོས་ཀྱི་དམིགས་པ་རྙེད་པའི་ཚུལ་ནི། ",
            "ཡིད་ཀྱི་བརྗོད་པས་ཞེས་ཡིད་རྟོག་བཅས་ཀྱིས། ",
            "སྡེ་སྣོད་ཀྱི་གཞུང་ལས་ཇི་སྐད་བཤད་པ་བཞིན་གྱི་",
            "དོན་ལ་སེམས་རབ་ཏུ་དང་བ་སྟེ་དད་པ་རྙེད་ནས་",
            ""
        ],
        [
            "དེའི་དོན་དེ་བཞིན་དུ་འཛིན་པ་ནི་",
            "ཐོས་པས་ཤེས་རབ་ཀྱིས་ཆོས་ལ་",
            "དམིགས་པ་རྙེད་པ་ཞེས་བྱ་སྟེ",
            "མཁན་པོ་དང་",
            "སློབ་དཔོན་གང་གིས་ཆོས་བསྟན་པ་",
            "དེ་ལ་རྣ་བར་བླགས་ཏེ་ཉན་ནས་",
            "དོན་ལ་སེམས་པས་",
            "དཔེར་ན་",
            "མིང་ཚིག་ཡི་གེའི་རང་བཞིན་འདི་ཐམས་ཅད་སེམས་ལ་",
            "སྣང་བར་ཟད་དོ་ཞེས་ཚིག་གིས་བསྟན་པ་ན་",
            "དེ་ལྟར་ཤེས་ཤིང་ཡིད་ཆེས་པ་ལྟ་བུའོ།།",
            "བསམ་པའི་ཤེས་རབ་ཀྱིས་ནི། ",
            "ཡིད་ཀྱི་བརྗོད་པའི་བག་ཆགས་ལས་ཀ་བུམ་སོགས་",
            "ཆོས་འདི་དག་ཏུ་བརྟགས་པ་ཙམ་ལས་",
            "དོན་གྱི་ངོ་བོ་བརྗོད་དུ་མེད་པས་རང་གི་རྟོག་པ་ཙམ་ལས་",
            "དོན་གཞན་མེད་པ་ཡིན་པར་",
            "རབ་ཏུ་འཛིན་པ་ནི་དམིགས་པ་རྙེད་པའོ།།",
            "སྒོམ་པའི་ཤེས་རབ་ཀྱི་སེམས་ནི་མིང་ལ་ཞེས་པ་",
            "མིང་དང་",
            "གཟུགས་ཀྱི་ཟླས་ཕྱེ་བའི་མིང་གཞི་",
            "སེམས་སེམས་བྱུང་སྟེ་མདོར་ན་",
            "ཆོས་ཐམས་ཅད་ནི་",
            "སེམས་ལ་སྣང་བ་སེམས་ཀྱིས་བཏགས་པ་",
            "སེམས་ཀྱི་དབང་གིས་བཞག་པ་ཙམ་མ་གཏོགས་པ་",
            "གཞན་མེད་པས་སེམས་ཙམ་དང༌། ",
            "སེམས་དེ་ཡང་གཟུང་བ་དང་",
            "འཛིན་པ་གཉིས་སུ་མི་དམིགས་པའི་དེ་བཞིན་ཉིད་སྟོང་ཞིང་",
            "འོད་གསལ་བ་ལ་གནས་པའི་ཕྱིར་",
            "སྒོམ་པའི་ཤེས་རབ་ཀྱིས་ཆོས་ཀྱི་དམིགས་པ་རྙེད་པའོ།།",
            "དེ་ལྟར་ཐོས་པ་ལ་སོགས་པའི་",
            "ཤེས་རབ་གསུམ་གྱིས་སྡེ་སྣོད་ཀྱི་ཆོས་ཀྱི་དམིགས་པ་རྙེད་པར་འགྱུར་།",
            ""
        ],
        [
            "དང་པོར་ཐོས་པ་བཞིན་མིང་གི་སྒོ་ནས་",
            "བརྗོད་བྱའི་དོན་དེ་སེམས་ལ་བརྡ་འཕྲོད། ",
            "དེ་ནས་དོན་དེ་ལ་བསམ་པས་ངེས་པ་།",
            "དེ་ནས་དེ་སྒོམ་པས་",
            "ཉམས་སུ་མྱངས་པ་གསུམ་གྱིས་",
            "དམ་པའི་ཆོས་ཀྱི་དོན་ནམ་དམིགས་པ་རྙེད་པ་ཡིན་ནོ།།",
            "གང་དུ་ཕྱི་དང་",
            "ནང་དང་",
            "གཉིས་ཀའི་དམིགས་པ་རྣམ་པ་གསུམ་རྙེད་པ་",
            "དེ་དག་སྔར་ཐོག་མར་བཤད་པ་ཆོས་ཀྱི་",
            "དམིགས་པ་རྙེད་པ་དེ་ལ་",
            "ཡང་དག་པར་བརྟེན་པ་ཡིན་ནོ་",
            "ཞེས་ཆོས་ཐོས་ཤིང་དོན་བསམས་ནས་",
            "མ་བསྒོམས་ན་",
            "ཕྱི་དང་",
            "ནང་དང་",
            "གཉིས་ཀའི་ཆོས་མི་དམིགས་པའི་",
            "དེ་བཞིན་ཉིད་རྟོགས་པའི་ཐབས་མེད་པའི་ཕྱིར་རོ། །",
            " གསུམ་པ་ཡིད་ལ་བྱེད་པ་ཡོངས་སུ་འཚོལ་བ་ནི། ",
            "རིགས་གསུམ་པ་དང་བྱ་བ་བྱེད།། ",
            "གནོད་བཅས་གནོད་མེད་རྟེན་ཅན་ཏེ།།",
            ""
        ],
        [
            "མོས་པ་འཇོག་པར་བྱེད་དང་གཞན། །",
            " འདུན་པ་དྲག་པོར་བྱེད་པ་དང༌། །",
            " དམན་དང་རྫོགས་རྟེན་རྣམ་པ་གཉིས། །",
            " རྗོད་དང་བཅས་དང་རྗོད་མེད་གཉིས། །",
            " ཤེས་པ་དང་ནི་མཚུངས་ལྡན་པ། །",
            " རྣལ་འབྱོར་རྒྱུ་དང་བདག་བཅས་དང༌། །",
            " དེ་ནི་འདྲེས་ལ་",
            "དམིགས་པ་དང༌། །",
            " མ་འདྲེས་པ་ལ་དམིགས་པ་སྟེ།། ",
            "རྣམ་པ་ལྔ་དང་རྣམ་བདུན་ཉིད། །",
            " འདི་ཡི་ཡོངས་སུ་ཤེས་པ་ལྔ། །",
            " རྣམ་པ་སྒོམ་དང་ལྡན་པ་ནི། །",
            " བཞི་དང་སུམ་ཅུ་རྩ་བདུན་ནོ།། ",
            "དེ་ནི་ལམ་གཉིས་རང་བཞིན་ཏེ།། ",
            "ཕན་ཡོན་གཉིས་དང་གནོད་པ་དང༌། །",
            " སྦྱོར་བ་པ་དང་དབང་སྒྱུར་དང༌། །",
            " ཆུང་དང་རྒྱ་ཆེའི་བདག་ཉིད་དེ།། ",
            "རྣལ་འབྱོར་རྣམས་ཀྱི་ཡིད་བྱེད་འདི། །",
            " ཐམས་ཅད་བདག་ཉིད་ཡིན་པར་འདོད།།",
            ""
        ],
        [
            "ཅེས་ཚིགས་བཅད་ལྔས་བསྟན་།",
            "དེ་ལྟར་དམིགས་པ་རྙེད་ནས་",
            "དེ་ཡང་ཡང་ཡིད་ལ་བྱེད་པའི་སྒོ་ནས་",
            "ཏིང་ངེ་འཛིན་རྙེད་པར་བྱ་དགོས་པས། ",
            "དེ་བཤད་པ་ལ་རྣལ་འབྱོར་པའི་ཡིད་ལ་བྱེད་པ་",
            "རྣམ་གྲངས་བཅོ་བརྒྱད་ཡོད་དེ",
            "རིགས་གསུམ་ཡིད་ལ་བྱེད་པ་དང༌། ",
            "བྱ་བ་བྱེད་པ་ཡིད་ལ་བྱེད་པ་སོགས་བཅོ་བརྒྱད་ལས། ",
            "དང་པོ་རིགས་གསུམ་པ་དང་",
            "ཞེས་པ་འདི་མདོར་བསྟན་པ་ཡིན་།",
            "ལྷག་མ་རྣམས་ཀྱིས་",
            "དེའི་ཁྱད་པར་རྒྱས་པར་བཤད་པ་ཡིན་ནོ།། ",
            "དེ་ལ་དང་པོ་རིགས་གསུམ་པ་དང་",
            "ཞེས་ཉན་རང་ཐེག་ཆེན་གྱི་རིགས་གསུམ་།",
            ""
        ],
        [
            "ཉན་ཐོས་ཀྱི་རིགས་སུ་ངེས་པས་",
            "ཆོས་བདེན་པ་བཞི་ལ་དམིགས་པ་དག་",
            "རང་སངས་རྒྱས་སུ་རིགས་ངེས་པས་",
            "དེའི་ལམ་གྱི་ཆོས་རྟེན་འབྲེལ་ལ་དམིགས་པ་དང༌། ",
            "བྱང་སེམས་ཀྱི་རིགས་སུ་ངེས་པས་",
            "བདག་མེད་གཉིས་ལ་དམིགས་ནས་",
            "ཡིད་ལ་བྱེད་པའོ།། ",
            "གཉིས་པ་བྱ་བ་བྱེད་པའི་ཡིད་བྱེད་ནི། ",
            "བྱ་བ་བྱེད་ཅེས་པས་བསྟན་།",
            "ཚོགས་བསགས་པའི་བྱ་བ་བྱེད་པ་ཡིན་ལ་",
            "ས་དང་པོ་ཐོབ་པའི་རྒྱུ་མོས་སྤྱོད་ཀྱི་སར་བསྐལ་པ་",
            "གྲངས་མེད་གཅིག་ཏུ་བསོད་ནམས་དང་",
            "ཡེ་ཤེས་ཀྱི་ཚོགས་བསགས་པ་རྣམས་ཀྱི་ཡིད་ལ་བྱེད་པའོ།། ",
            "གསུམ་པ་རྟེན་ནམ་གནས་རྣམ་པར་དབྱེ་བའི་ཡིད་ལ་བྱེད་པ་ནི། ",
            "གནོད་བཅས་གནོད་མེད་རྟེན་ཅན་ཏེ།།",
            ""
        ],
        [
            "ཞེས་པས་བསྟན་།",
            "གནོད་པ་དང་བཅས་པའི་",
            "རྟེན་ནམ་གནས་ནི་",
            "ཁྱིམ་ན་གནས་པ་སྟེ་འཇིག་རྟེན་གྱི་བྱ་བ་མང་བས་",
            "ཡིད་ལ་བྱེད་པ་ལ་གནོད་པ་དང་བཅས་པའོ།།",
            "རབ་ཏུ་བྱུང་བ་དེ་ནི་དེ་ལས་ལྡོག་སྟེ་",
            "གནོད་པ་མེད་པའི་རྟེན་ཅན་ནོ།། ",
            "བཞི་པ་མོས་པ་ལ་འཇོག་པའི་ཡིད་ལ་བྱེད་པ་ནི། ",
            "མོས་པ་འཇོག་པར་བྱེད་དང་ཞེས་པས་བསྟན་།",
            "སངས་རྒྱས་རྗེས་སུ་དྲན་པའི་སྒོ་ནས་",
            "མོས་པར་འཇོག་པར་བྱེད་པ་།",
            "སངས་རྒྱས་ཀྱི་ཡོན་ཏན་རྒྱ་ཆེ་བ་རྣམས་རྗེས་སུ་དྲན་པ་",
            "མདོ་ལས་ཇི་སྐད་འབྱུང་བ་རྣམས་སམ་མདོར་བསྡུ་ན་",
            ""
        ],
        [
            "ཐེག་བསྡུས་ལ",
            "ས་གསུངས་པ་ལྟར་རྣམ་པ་བདུན་གྱི་སྒོ་ནས་",
            "སངས་རྒྱས་རྗེས་སུ་དྲན་པར་བྱ་སྟེ",
            "སངས་རྒྱས་བཅོམ་ལྡན་འདས་རྣམས་",
            "འཇིག་རྟེན་གྱི་ཁམས་ཐམས་ཅད་དུ་",
            "ཐོགས་པ་མེད་པར་འཇུག་པའི་",
            "མངོན་པར་ཤེས་པ་དང་ལྡན་པས་",
            "ཆོས་ཐམས་ཅད་ལ་དབང་བསྒྱུར་བ་ཡིན་ནོ་",
            "ཞེས་རྗེས་སུ་དྲན་པ་དང༌། ",
            "དེ་བཞིན་གཤེགས་པ་རྣམས་",
            "རྟག་པའི་སྐུ་སྟེ་རྟག་ཏུ་དྲི་མ་མེད་པར་གྱུར་པ་དང་ལྡན་ནོ་",
            "ཞེས་རྗེས་སུ་དྲན་པ་དང༌། ",
            "དེ་བཞིན་དུ་ཉོན་མོངས་པ་དང་",
            "ཤེས་བྱའི་སྒྲིབ་པ་མཐའ་དག་སྤངས་པའི་ཕྱིར་",
            "དེ་བཞིན་གཤེགས་པ་རྣམས་ཁ་ན་མ་ཐོ་བ་མེད་པ་ཡིན་ནོ་",
            "ཞེས་རྗེས་སུ་དྲན་པ་དང༌། ",
            "དེ་བཞིན་གཤེགས་པ་ནི་མཛད་པ་",
            "ཐམས་ཅད་ལྷུན་གྱིས་གྲུབ་ཅིང་",
            "རྒྱུན་མི་འཆད་པ་ཡིན་ནོ་ཞེས་རྗེས་སུ་དྲན་པ་དང༌། ",
            "དེ་བཞིན་གཤེགས་པ་རྣམས་སངས་རྒྱས་ཀྱི་",
            "ཞིང་རྣམ་པར་དག་པ་སོགས་",
            "ཟག་པ་མེད་པའི་ལོངས་སྤྱོད་ཆེན་པོའི་",
            "མངའ་དབང་དང་ལྡན་པའོ་ཞེས་རྗེས་སུ་དྲན་པ་དང༌། ",
            "དེ་བཞིན་གཤེགས་པ་རྣམས་",
            "འཇིག་རྟེན་ཆོས་བརྒྱད་ཀྱི་སྐྱོན་གྱིས་",
            "མ་གོས་པའོ་ཞེས་གོས་པ་མེད་པར་རྗེས་སུ་དྲན་པ་དང༌། ",
            "མངོན་པར་བྱང་ཆུབ་པ་དང་",
            "མྱ་ངན་ལས་འདས་པར་བསྟན་པའི་",
            "ཐབས་ཀྱིས་སེམས་ཅན་རྣམས་སྨིན་པ་དང་གྲོལ་བར་མཛད་པས་",
            "དེ་བཞིན་གཤེགས་པ་རྣམས་",
            "དོན་ཆེན་པོ་ཡིན་པར་རྗེས་སུ་དྲན་པར་བྱའོ།། ",
            "ལྔ་པ་རབ་ཏུ་འདོད་པའི་ཡིད་ལ་བྱེད་པ་ནི། ",
            "སྔ་མ་ལས་གཞན་འདུན་པ་དྲག་པོར་བྱེད་པ་དང་",
            "ཞེས་པས་བསྟན་།",
            "སངས་རྒྱས་རྗེས་སུ་དྲན་ནས་",
            "དེ་ལ་ཡིད་ཆེས་པའི་འདུན་པ་དྲག་པོ་བྱེད་པ་།",
            "སངས་རྒྱས་ནི་སྐྱབས་ཀྱི་མཐར་ཐུག་",
            "སྐྱོན་ཀུན་ཟད་ཡོན་ཏན་ཀུན་རྫོགས་དོན་གཉིས་ལྷུན་གྱིས་",
            "གྲུབ་པ་སྐུ་གསུམ་དང་ལྡན་པར་ཡིད་ཆེས་པ་དང༌། ",
            "ཆོས་ནི་ལམ་དང་",
            "འགོག་པ་མངོན་དུ་བྱེད་པ་ལ་",
            "ཡང་དག་པའི་ཆོས་ཡིན་པར་ཡིད་ཆེས་པ་དང༌། ",
            "དགེ་འདུན་རྣམས་ལམ་ཡང་དག་ལ་ཞུགས་པ་",
            "འཁོར་བའི་འདམ་ལས་བརྒལ་ཞིང་",
            ""
        ],
        [
            "ཡོན་གྱི་གནས་ཡང་དག་པ་ཡིན་པར་",
            "ཡིད་ཆེས་པའི་འདུན་པ་དྲག་པོར་བྱེད་པའོ།། ",
            "དྲུག་པ་ཏིང་ངེ་འཛིན་ལ་གནས་པའི་ཡིད་ལ་བྱེད་པ་ནི། ",
            "དམན་དང་རྫོགས་རྟེན་རྣམ་པ་གཉིས། །",
            "རྗོད་དང་བཅས་དང་རྗོད་མེད་ཉིད། །",
            "ཅེས་པས་བསྟན་ཏེ",
            "བསམ་གཏན་དང་པོའི་ཉེར་བསྡོགས་མི་ལྕོགས་མེད་ལ་",
            "བརྟེན་པ་ནི་དམན་པ་དང༌། ",
            "བསམ་གཏན་དང་པོ་ནས་བཞི་པའི་བར་གྱི་",
            "དངོས་གཞིའི་ཏིང་འཛིན་ལ་བརྟེན་པ་ནི་",
            "རྫོགས་པའི་རྟེན་ནམ་གནས་",
            "ཞེས་བྱ་སྟེ་རྣམ་པ་གཉིས་སོ།།",
            "དངོས་གཞིའི་ཏིང་འཛིན་དེ་ལ་ཡང་",
            "ཉེར་བསྡོགས་རྣམས་དང་",
            "བསམ་གཏན་དང་པོའི་དངོས་གཞི་ཙམ་པོ་བ་ནི་",
            "རྟོག་དཔྱོད་གཉིས་བཅས་ཡིན་པས་",
            "བརྗོད་བཅས་ཞེས་བྱ་།",
            "ངག་ཀུན་ནས་སློང་བའི་",
            "རྒྱུ་རྟོག་དཔྱོད་ཡིན་པས་རྗོད་བཅས་སོ།།",
            ""
        ],
        [
            "བསམ་གཏན་དང་པོའི་དངོས་གཞི་ཁྱད་པར་ཅན་",
            "རྟོག་མེད་དཔྱོད་བཅས་ཀྱང་",
            "སྔ་མ་དེའི་ཁོངས་སུ་གཏོགས་སོ།།",
            "བསམ་གཏན་གཉིས་པ་ཡན་ཆད་ཀྱི་",
            "དངོས་གཞིའི་ཏིང་ངེ་འཛིན་ནི་",
            "རྟོག་དཔྱོད་གཉིས་དང་བྲལ་བས་",
            "བརྗོད་མེད་ཉིད་ཅེས་བྱའོ།།",
            "བློ་བརྟན་འགྲེལ་བར་ཉེར་བསྡོགས་དང་",
            "བསམ་གཏན་དང་པོ་རྟོག་དཔྱོད་དང་བཅས་།",
            "བསམ་གཏན་གཉིས་པ་དང་བར་གྱི་",
            "བསམ་གཏན་རྣམས་རྟོག་མེད་དཔྱོད་།",
            "གསུམ་པ་དང་",
            "བཞི་པ་མི་རྟོག་མི་དཔྱོད་པའི་ཏིང་འཛིན་ཞེས་།",
            "བདུན་པ་ཤེས་པ་དང་ལྡན་པའི་ཡིད་ལ་བྱེད་པ་ནི། ",
            "ཤེས་པ་དང་ནི་མཚུངས་ལྡན་པ། །",
            "རྣལ་འབྱོར་རྒྱུ་དང་བདག་བཅས་དང༌། །",
            "ཞེས་པས་བསྟན་ཏེ",
            ""
        ],
        [
            "བློ་བརྟན་འགྲེལ་བར། ",
            "ཡེ་ཤེས་དང་ནི་ཡང་དག་ལྡན།།",
            "རྣལ་འབྱོར་རྒྱུ་ཡི་རང་བཞིན་ནོ།།",
            "ཞེས་འདུག",
            "དེ་ཡང་སྒོམ་བྱུང་གི་ཡེ་ཤེས་སམ་ཤེས་པ་དང་ནི་",
            "མཚུངས་པར་ལྡན་པའམ་",
            "ཡང་དག་པར་ལྡན་པ་ནི་ཤེས་པ་ཡིད་བྱེད་ཅེས་བྱའོ།།",
            "ཤེས་པ་དེ་ཉིད་རྣལ་འབྱོར་རམ་",
            "ཞི་ལྷག་གི་རང་བཞིན་ཡིན་ལ་",
            "དེའི་རྒྱུ་ནི་ཐོས་པ་དང་",
            "བསམ་པའི་ཤེས་རབ་ཀྱི་རང་བཞིན་ནམ་",
            "བདག་ཉིད་དང་བཅས་པའོ་ཞེས་",
            "མདོར་ན་ཐོས་བསམ་དྲི་མེད་ཀྱི་རྒྱུ་ལས་བྱུང་བའི་",
            "སྒོམ་པ་ཞི་ལྷག་གི་རྣལ་འབྱོར་ནི་",
            "ཤེས་པ་དང་ལྡན་པའི་ཡིད་བྱེད་དོ།།",
            ""
        ],
        [
            "བརྒྱད་པ་འདྲེས་པར་དམིགས་པ་ཡིད་ལ་བྱེད་པ་ནི། ",
            "དེ་ནི་འདྲེས་ལ་",
            "དམིགས་པ་དང༌། །",
            "འོག་ཏུ་རྣམ་པར་ལྔ་དང་ཞེས་པས་བསྟན་ཏེ",
            "འདྲེས་པར་དམིགས་པ་ལ་རྣམ་པ་ལྔ་ཡོད་།",
            "མདོ་སྡེ་ལ་འདྲེས་པར་དམིགས་པ། ",
            "ཆེད་བརྗོད་དམ་སྡོམ་གྱི་ཚིགས་བཅད་ལ་འདྲེས་པར་དམིགས་པ། ",
            "གླེང་གཞི་ལ་འདྲེས་པར་དམིགས་པ། ",
            "འཛིན་པ་ལ་འདྲེས་པར་དམིགས་པ། ",
            "འཆད་པ་ལ་འདྲེས་པར་དམིགས་པ་ལྔ་ལས། ",
            "དང་པོ་མདོ་སྡེ་ས་བཅུ་པ་ལྟ་བུ་ལ་སོགས་པ་རྣམས་ཀྱི་",
            "བསྟན་དོན་མདོར་བསྡུས་ནས་",
            "སྤྱིར་ཡིད་ལ་བྱེད་པ་དང༌། ",
            "ལེའུ་རེ་རེའི་བསྟན་དོན་དོན་དུའི་ནང་དུ་འདུས་པར་",
            "བསྡོམས་ནས་དེ་ལྟར་ཡིད་ལ་བྱེད་པ་དང༌། ",
            "གླེང་གཞི་དང་",
            "གཞུང་དོན་མཇུག་སྡུད་ལྟ་བུའི་",
            "སྤྱི་ཆིངས་ཀྱི་ཚུལ་དུ་",
            "ཁོང་དོན་བསྡུས་ཏེ་དམིགས་པ་དང༌། ",
            "རང་གིས་ཇི་ལྟར་བཟུང་བ་",
            "བསྒོམ་བྱའི་དོན་མདོར་བསྡུས་ན་",
            "འདི་ཙམ་ཞིག་ཡིན་ནོ་ཞེས་དང༌། ",
            "གཞན་ལ་འཆད་པ་ལ་ཡང་དེ་དང་འདྲ་བར་སྡུད་པ་།",
            "མདོར་ན་མདོ་སྡེ་དག་གི་དོན་དང༌། ",
            "དེའི་བར་བར་དུ་ཆེད་",
            "བརྗོད་དམ་དོན་བསྡུས་པའི་ཚིགས་བཅད་དང༌། ",
            "གླེང་གཞི་བསྡུས་ཏེ་",
            "ཡིད་ལ་བྱེད་པ་དང༌། ",
            "འཆད་ཉན་གྱི་དོན་རྣམས་ཀྱང་དེ་བཞིན་དུ་དོན་དྲིལ་ཏེ་",
            ""
        ],
        [
            "ཡིད་ལ་བྱེད་པའོ།།",
            "ཐེག་པ་ཆེན་པོའི་མདོ་སྡེ་ཐམས་ཅད་ཀྱི་",
            "བསྟན་དོན་བསྡུས་ན་ཟབ་པ་དང་རྒྱ་ཆེ་བ་གཉིས་ཡིན་།",
            "ཟབ་པའི་དོན་བསྡུས་ན་གཟུང་བ་དང་",
            "འཛིན་པ་བདག་དང་",
            "གཞན་སོགས་གཉིས་ཆོས་ཀྱི་སྤྲོས་པ་མེད་པའི་",
            "དེ་བཞིན་ཉིད་དུ་བསྡུས་པ་ལྟ་བུ་དང༌། ",
            "རྣམ་པའི་སྒོ་ནས་རྒྱ་ཆེར་བཤད་ཀྱང་",
            "མཐའ་དེ་ལ་ཐུག་པར་ཤེས་པ་དང༌། ",
            "རྒྱ་ཆེ་བའི་ཆོས་ཐམས་ཅད་",
            "གཞི་ལམ་འབྲས་གསུམ་དུ་བསྡུ་བ་དང༌། ",
            "གཞི་བདེན་གཉིས། ",
            "ལམ་ཚོགས་གཉིས། ",
            "འབྲས་བུ་སྐུ་གཉིས་སུ་འདུ་བ་ལྟ་བུར་བསྡུས་ཏེ་",
            "འདྲེས་པ་ལ་དམིགས་པའོ།། ",
            "དགུ་པ་ཐ་དད་པའམ་མ་འདྲེས་པ་ལ་དམིགས་པ་ནི། ",
            "མ་འདྲེས་པ་ལ་དམིགས་པ་སྟེ།།",
            "ཞེས་དང༌། ",
            "རྗེས་སུ། ",
            "རྣམ་བདུན་ཉིད་ཅེས་པས་བསྟན་།",
            ""
        ],
        [
            "མ་འདྲེས་པ་ལ་དམིགས་པ་ལ་རྣམ་པ་བདུན་ཡོད་།",
            "མིང་ལ་དམིགས་པ་ནི། ",
            "ཀ་བ་དང་བུམ་པ་ཞེས་པ་ལྟ་བུའོ།།",
            "ཚིག་ལ་དམིགས་པ་ཀ་བ་རིང་པོ། ",
            "བུམ་པ་གསར་པ་ལྟ་བུ་མིང་དང་",
            "དེའི་ཁྱད་པར་སྦྱར་ནས་སྟོན་པའོ།།",
            "ཡི་གེ་ལ་དམིགས་པ་ནི། ",
            "མིང་ཐམས་ཅད་ཀྱི་རྩོམ་གཞི་ཨ་དང་",
            "ཀ་ལ་སོགས་པའི་ཡིག་འབྲུུ་ལ་དམིགས་པ་།",
            "འདི་གསུམ་རྗོད་བྱེད་ལ་རྣམ་པ་གསུམ་དུ་དབྱེ་ནས་",
            "མདོ་སྡེ་གང་དུ་ཚིག་དང་",
            "མིང་དང་",
            "ཡི་གེ་འདི་ཙམ་ཡོད་པ་དེའི་དོན་",
            "འདི་སྟོན་ནོ་ཞེས་དམིགས་པ་།",
            "འཇིག་རྟེན་དང་",
            "འཇིག་རྟེན་ལས་འདས་པའི་",
            "བསྟན་བཅོས་ཐམས་ཅད་མིང་ཚིག་",
            "ཡི་གེའི་རང་བཞིན་ལས་མ་འདས་།",
            ""
        ],
        [
            "དེ་དག་གིས་དོན་སྟོན་མོད་སེམས་ཀྱིས་",
            "བརྡར་བྱས་པའི་དབང་གིས་ཡིན་པས་",
            "མིང་ཚིག་ཡི་གེ་ཐམས་ཅད་ཀྱང་",
            "སེམས་ལས་བྱུང་བ་སེམས་ཀྱིས་",
            "བཏགས་པ་ཙམ་དུ་ཤེས་ནས་",
            "བརྗོད་དུ་མེད་པར་འཇུག་།",
            "བརྗོད་བྱའི་དབང་དུ་བྱས་ན་",
            "ཡོངས་གྲུབ་ཀྱི་དབང་དུ་བྱས་ཏེ་",
            "གང་ཟག་གི་བདག་མེད་པ་དང་",
            "ཆོས་ཀྱི་བདག་མེད་པ་ལ་དམིགས་པ་གཉིས་དང༌། ",
            "གཞན་དབང་གི་དབང་དུ་བྱས་ཏེ",
            "གཟུང་ཆར་སྣང་བའི་གཞན་དབང་གཟུགས་ཅན་གྱི་",
            "ཆོས་རྣམས་དུ་མ་དང་མི་རྟག་པ་དང༌། ",
            "ལུས་མི་གཙང་བ་དང༌། ",
            "སྡུག་བསྔལ་གྱི་རྟེན་ཡིན་པ་དམིགས་པ་དང༌། ",
            "འཛིན་ཆར་སྣང་བའི་གཞན་དབང་གཟུགས་ཅན་མིན་པ་",
            "སེམས་སེམས་བྱུང་རྣམས་སྡུག་བསྔལ་བ་དང་",
            "མི་རྟག་པར་དམིགས་པའོ།།",
            ""
        ],
        [
            "བཅུ་པ་ཡོངས་སུ་ཤེས་པའི་ངེས་པ་ཡིད་ལ་བྱེད་པ་ནི། ",
            "འདི་ཡི་ཡོངས་སུ་ཤེས་པ་ལྔ། །",
            "ཞེས་པས་བསྟན་།",
            "ཏིང་ངེ་འཛིན་འདི་ཡི་དམིགས་པ་",
            "ཡོངས་སུ་ཤེས་པ་ནི་ལྔ་ཡོད་།",
            "ལྔ་པོ་གང་ཞེ་ན། ",
            "ཡོངས་སུ་ཤེས་པར་བྱ་བའི་གཞི་བདེན་པ་བཞི། ",
            "ཡོངས་སུ་ཤེས་པར་བྱ་བའི་དོན་མི་རྟག་སོགས་རྣམ་པ་བཅུ་དྲུག ",
            "ཡོངས་སུ་ཤེས་པར་བྱེད་པ་ལ་མཐོང་སྒོམ་གྱི་ལམ་གཉིས། ",
            "ཡོངས་སུ་ཤེས་པའི་འབྲས་བུ་ནི་རྣམ་པར་གྲོལ་བ། ",
            "རྣམ་གྲོལ་དེ་ཉིད་རབ་ཏུ་ཤེས་པ་",
            "རྣམ་གྲོལ་མཐོང་བའི་ཡེ་ཤེས་གཟིགས་པའོ།།",
            "དེ་ཡང་གཞི་ཉེར་ལེན་གྱི་ཕུང་པོ་ལྔ་ལ་དམིགས་ནས་",
            "དེ་སྡུག་བསྔལ་བ་དང་མི་རྟག་པ་དང་",
            "བདག་མེད་པ་དང་སྟོང་པའི་དོན་དུ་ཤེས་པའོ།།",
            "དེ་ལྟར་རབ་ཏུ་ཤེས་པར་བྱེད་པ་ནི་",
            "འཕགས་པའི་ལམ་ཡན་ལག་བརྒྱད་པ་སྟེ་",
            "མཐོང་ལམ་སྒོམ་ལམ་དུ་འབྱུང་ངོ༌།།",
            "ལམ་དེས་འབྲས་བུ་ཉོན་མོངས་སྤངས་པས་",
            "སེམས་རྣམ་པར་གྲོལ་བ་དང༌། ",
            "རྣམ་གྲོལ་དེ་མཐོང་བའི་ཡེ་ཤེས་འབྱུང་།",
            ""
        ],
        [
            "བཅུ་པ་ཡོངས་སུ་ཤེས་པའི་ངེས་པ་ཡིད་ལ་བྱེད་པ་ནི། ",
            "འདི་ཡི་ཡོངས་སུ་ཤེས་པ་ལྔ། །",
            "ཞེས་པས་བསྟན་།",
            "ཏིང་ངེ་འཛིན་འདི་ཡི་དམིགས་པ་",
            "ཡོངས་སུ་ཤེས་པ་ནི་ལྔ་ཡོད་།",
            "ལྔ་པོ་གང་ཞེ་ན། ",
            "ཡོངས་སུ་ཤེས་པར་བྱ་བའི་གཞི་བདེན་པ་བཞི། ",
            "ཡོངས་སུ་ཤེས་པར་བྱ་བའི་",
            "དོན་མི་རྟག་སོགས་རྣམ་པ་བཅུ་དྲུག ",
            "ཡོངས་སུ་ཤེས་པར་བྱེད་པ་ལ་མཐོང་སྒོམ་གྱི་ལམ་གཉིས། ",
            "ཡོངས་སུ་ཤེས་པའི་འབྲས་བུ་ནི་རྣམ་པར་གྲོལ་བ། ",
            "རྣམ་གྲོལ་དེ་ཉིད་རབ་ཏུ་ཤེས་པ་",
            "རྣམ་གྲོལ་མཐོང་བའི་ཡེ་ཤེས་གཟིགས་པའོ།།",
            "དེ་ཡང་གཞི་ཉེར་ལེན་གྱི་ཕུང་པོ་ལྔ་ལ་དམིགས་ནས་",
            "དེ་སྡུག་བསྔལ་བ་དང་མི་རྟག་པ་དང་",
            "བདག་མེད་པ་དང་སྟོང་པའི་དོན་དུ་ཤེས་པའོ།།",
            "དེ་ལྟར་རབ་ཏུ་ཤེས་པར་བྱེད་པ་ནི་",
            "འཕགས་པའི་ལམ་ཡན་ལག་བརྒྱད་པ་སྟེ་",
            "མཐོང་ལམ་སྒོམ་ལམ་དུ་འབྱུང་ངོ༌།།",
            "ལམ་དེས་འབྲས་བུ་ཉོན་མོངས་སྤངས་པས་",
            "སེམས་རྣམ་པར་གྲོལ་བ་དང༌། ",
            "རྣམ་གྲོལ་དེ་མཐོང་བའི་ཡེ་ཤེས་འབྱུང་།",
            ""
        ],
        [
            "ལུས་མི་གཙང་བ། ",
            "ཚོར་བ་སྡུག་བསྔལ་བ། ",
            "སེམས་མི་རྟག་པ། ",
            "ཆོས་ཐམས་ཅད་བདག་མེད་པའི་",
            "རྣམ་པར་ཤེས་པའི་དྲན་པ་ཉེ་བར་བཞག་པ་བཞི། ",
            "ལྷག་པའི་བསླབ་པ་གསུམ་མ་སྐྱེས་པ་",
            "བསྐྱེད་པ་རབ་ཏུ་ཐོབ་པའི་རྣམ་པ་ལ་",
            "སྒོམ་པ་ཡང་དག་སྤོང་བ་དང་པོ་དང༌། ",
            "བརྟེན་པའི་རྣམ་པ་ལ་སྒོམ་པ་བསླབ་པ་གསུམ་གྱི་",
            "ཆོས་སྐྱེས་པ་རྣམས་གོང་ནས་གོང་དུ་འཕེལ་ཞིང་",
            "རྒྱས་པ་གཉིས་པ་དང༌། ",
            "གདོན་མི་ཟ་བའི་རྣམ་པ་སྒོམ་པ་ལ་སྒོམ་པ་ཞེས་པ་",
            "བསླབ་པ་གསུམ་གྱི་",
            "མི་མཐུན་ཕྱོགས་སྐྱེས་པ་རྣམས་སྤོང་བའི་ཕྱིར་",
            "འབད་པ་གསུམ་པ་དང༌། ",
            "གཉེན་པོའི་རྣམ་པ་ལ་སྒོམ་པ་ཞེས་",
            "སྡིག་པ་མི་དགེ་བའི་ཆོས་མ་སྐྱེས་པ་མི་སྐྱེད་པའི་ཕྱིར་",
            "མི་སྡུག་པ་དང་",
            "བྱམས་པ་དང་",
            "རྟེན་འབྲེལ་གྱི་དོན་སྒོམ་པ་བཞི་པའོ།།",
            "དེ་ནས་རྫུ་འཕྲུལ་གྱི་རྐང་པ་བཞི། ",
            "འདུན་པ་ནི་ཆོག་པར་འཛིན་པའི་",
            "གཉེན་པོ་ཡིད་ལ་བྱེད་པ་དང༌། ",
            "བརྩོན་འགྲུས་ནི་གཡེང་བ་དང་",
            "ཐེ་ཚོམ་གྱི་གཉེན་པོ་ཡིད་ལ་བྱེད་པ་དང༌། ",
            "སེམས་པ་ནི་སེམས་རབ་ཏུ་འཛིན་པའི་སྒོ་ནས་",
            "རྒོད་པའི་གཉེན་པོ་ཡིད་ལ་བྱེད་པའོ།།",
            "དཔྱོད་པ་ནི་རྨུགས་པ་དང་",
            "ཞུམ་པའི་གཉེན་པོ་ཡིད་ལ་བྱེད་པའོ།།",
            "དབང་པོ་ལྔའི་དད་པ་ནི་",
            "ཡིད་ཆེས་པའི་རྣམ་པ་ཡིད་བྱེད་དོ།།",
            "དེ་བཞིན་བརྩོན་པ་འབད་པའི་རྣམ་པ། ",
            "དྲན་པ་མི་བརྗེད་པའི་རྣམ་པ། ",
            "ཏིང་ངེ་འཛིན་སེམས་གནས་པའི་རྣམ་པ། ",
            "ཤེས་རབ་རྣམ་པར་འབྱེད་པའི་རྣམ་པ་ལ་སྒོམ་པའོ།།",
            ""
        ],
        null,
        [
            "འཕགས་ལམ་བརྒྱད་ཀྱི་ནི་",
            "ཡང་དག་པའི་ལྟ་བ་ལ་གདོན་མི་ཟ་བའི་",
            "རྣམ་པ་ལ་སྒོམ་པ་ཞེས་བྱ་།",
            "ས་དང་པོར་གདོན་མི་ཟ་བའམ་རྣམ་པར་ངེས་པ་ཉིད་དུ་",
            "ཆོས་ཀྱི་དབྱིངས་རྟོགས་ཟིན་པ་",
            "དེ་ཉིད་སྒོམ་པའི་ལམ་རྣམས་སུ་ཡང་ནས་ཡང་དུ་",
            "ཁྱད་པར་དུ་སྒོམ་པར་བྱེད་པའོ།།",
            "ཡང་དག་པའི་རྟོགས་པ་ནི་",
            "ཡོངས་སུ་སྦྱངས་པའི་ས་རྟོགས་པའི་རྣམ་པ་ལ་སྒོམ་པ་ཞེས་བྱ་།",
            "མོས་སྤྱོད་ནས་ཐོས་བསམ་སྒོམ་པ་རིམ་པར་འཕེལ་བའི་",
            "ས་དང་པོར་ཆོས་ཀྱི་དབྱིངས་མངོན་སུམ་རྟོགས་པ་ནི་",
            "ཡོངས་སུ་སྦྱངས་པའི་ས་ཞེས་བྱའོ།།",
            "དེ་མཉམ་བཞག་ལས་ལངས་ནས་",
            "བདག་གིས་ཡོངས་སུ་སྦྱངས་པས་",
            "ཆོས་ཀྱི་དབྱིངས་ཇི་ལྟ་བ་རྟོགས་སོ་ཞེས་ཤེས་པས་སོ།།",
            "ཡང་དག་པའི་ངག་ནི་",
            "ཕ་རོལ་པོ་ལ་ཡང་དག་པར་རིག་པ་བྱེད་པའི་",
            "རྣམ་པ་ལ་སྒོམ་པ་ཞེས་དང༌། ",
            "ཡང་དག་པ་ལས་ཀྱི་མཐའ་ནི་",
            "འཕགས་པ་བདུན་པར་བྱེད་པའི་ཚུལ་ཁྲིམས་ལ་ཞུགས་པའི་",
            "རྣམ་པ་ལ་སྒོམ་པ་ཞེས་བྱ་སྟེ་",
            ""
        ],
        null,
        null,
        [
            "ཞུམ་རྨུགས་བྱུང་ན་",
            "གཟེངས་བསྟོད་པའི་མཚན་མ་རབ་ཏུ་འཛིན་པས་ཞི་བར་།",
            "ཞུམ་རྒོད་མེད་པར་ནམ་གྱུར་ན་",
            "བཏང་སྙོམས་ཀྱི་མཚན་མ་ཡིད་ལ་བྱ་ཞིང་",
            "སེམས་མི་བསྐྱོད་པར་རྣལ་དུ་བཞག་།",
            "ཡང་དག་པའི་ཏིང་ངེ་འཛིན་ནི་",
            "མཚན་མ་མེད་པ་ཉིད་གནས་འགྱུར་བའི་རྣམ་པ་ལ་སྒོམ་པ་ཞེས་བྱ་།",
            "ཞུམ་རྒོད་དང་",
            "བྲལ་ཏེ་མཚན་མ་གསུམ་བརྟེན་མི་དགོས་པས་",
            "སྒོམ་པ་རྩོལ་མེད་དུ་གནས་གྱུར་པའི་སྙིང་རྗེ་ཐོབ་པའོ།། ",
            "བཅུ་གཉིས་པ་ལམ་གཉིས་ཀྱི་",
            "རང་བཞིན་ཡིད་ལ་བྱེད་པ་ནི། ",
            "དེ་ནི་ལམ་གཉིས་རང་བཞིན་ཏེ།།",
            "ཞེས་པས་བསྟན་།",
            ""
        ],
        null,
        [
            "སེམས་ཀྱི་གནས་ངན་ལེན་ནི་",
            "མི་དགེ་བ་སྤྱོད་པའི་རྒྱུ་ཆགས་སྡང་རྨོངས་གསུམ་ལ་",
            "སེམས་གཡོ་བར་བྱེད་པའོ།།",
            "ཡིད་ལ་བྱེད་པ་གང་གིས་གནས་ངན་ལེན་དེ་སེལ་ཞེ་།",
            "ཆོས་ལ་བདག་མེད་པར་",
            "ཡིད་ལ་བྱེད་ཅིང་ཁོང་དུ་ཆུད་པས་སེལ་ལོ། །",
            "གང་ཟག་ལ་བདག་མེད་པར་ཁོང་དུ་ཆུད་པས་",
            "འཇིག་ལྟ་མཐར་ལྟ་ལོག་ལྟ་མཆོག་འཛིན་གཉིས་བཅས་",
            "ལྟ་བ་ལྔ་པོ་སེལ་བར་བྱེད་དོ།། ",
            "བཅུ་བཞི་པ་གདམས་ངག་རྗེས་བསྟན་",
            "ཡང་དག་པར་ནོད་པ་ཡིན་ལ་བྱེད་པ་ནི། ",
            "ནོད་པ་དང་ཞེས་པས་བསྟན་།",
            "ཐེག་པ་ཆེན་པོའི་རིགས་ལ་གནས་པ་",
            "བྱང་ཆུབ་ཏུ་སེམས་བསྐྱེད་པ་དེས་",
            "མོས་པའི་སྤྱོད་པའི་སར་ཆོས་ཀྱི་",
            "རྒྱུན་གྱི་ཏིང་ངེ་འཛིན་ཐོབ་པར་གྱུར་།",
            "ས་དང་པོ་ཐོབ་པར་འགྱུར་བའི་",
            "ཏིང་ངེ་འཛིན་གྱི་གདམས་ངག་སངས་རྒྱས་དང་",
            "བྱང་ཆུབ་སེམས་དཔའ་རྣམས་ལས་ལེན་ཞིང་",
            "འཛིན་པ་ལ་ཡང་དག་པར་ནོད་པ་ཡིད་ལ་བྱེད་པ་ཞེས་བྱའོ།།",
            ""
        ],
        null,
        [
            "གསུམ་པ་ཀུན་ཏུ་རྟོག་པ་",
            "ཉེ་བར་རྟོགས་པའི་སྦྱོར་བ་ནི། ",
            "གང་ཟག་གམ་ཡིད་བྱེད་གང་གིས་",
            "བུམ་པ་ཞེས་པ་ལྟ་བུའི་མིང་དང༌། ",
            "དེའི་དོན་ལྟོ་ལྡིར་བ་ཆུ་བླུགས་པའི་སྣོད་ལྟ་བུར། ",
            "མིང་དེ་དང་",
            "དོན་དེ་འབྲེལ་ནས་འདིའི་མིང་ནི་འདི་ཞེས་བྱ་ལ",
            "དོན་ནི་འདི་ཡིན་ནོ་ཞེས་",
            "གདམས་ངག་སོགས་",
            "ནོད་པའི་མིང་དང་",
            "དོན་ཕྱིན་ཅི་མ་ལོག་པར་རྟོགས་པ་།",
            "མིང་གི་སྒྲ་སྤྱི་ལ་བརྟེན་ནས་",
            "དོན་རང་མཚན་གྱི་རྣམ་པ་བློ་ཡུལ་དུ་ཤར་བ་ལ་",
            "དོན་རང་མཚན་དུ་ཞེན་ནས་",
            "མིང་ལས་དོན་གོ་བ་དོན་ལ་ཀུན་ཏུ་རྟོགས་པ་དང༌། ",
            "དོན་རང་མཚན་མཐོང་བའི་ཚེ་",
            "དོན་སྤྱི་ལ་མིང་གིས་བཏགས་ཏེ་",
            "འདིའི་མིང་ནི་འདི་ཡིན་ནོ་ཞེས་",
            "རྟོགས་པ་མིང་ཀུན་ཏུ་རྟོགས་པའོ།།",
            ""
        ],
        [
            "བཞི་པ་རིམ་པ་ཉེ་བར་རྟོགས་པའི་སྦྱོར་བ་ཅན་ནི། ",
            "འཇིག་རྟེན་ན་",
            "བུམ་པ་སྣམ་བུ་མི་དང་",
            "རྟ་ལ་སོགས་པའི་མིང་སྣ་ཚོགས་བཏགས་པ་ལ་འདྲིས་།",
            "མིང་གོ་རིམ་བཞིན་དུ་ཕྱིན་ཅི་མ་ལོག་པར་བརྗོད་པའི་ཚེ་",
            "དོན་གང་དང་",
            "གང་ལ་དེ་དང་",
            "དེར་ཞེན་པ་སྐྱེ་བའི་སྔ་རོལ་དུ་",
            "དེའི་མིང་བློ་ལ་འཆར་ཞིང་དེ་ལས་དོན་རྟོགས་པའོ།།",
            "གྲངས་ལ་སོགས་པ་རྟོགས་པའི་སྦྱོར་བ་བཞི་པོ་དེ་ནི་",
            "ཚོགས་ལམ་དུ་ཆོས་ཉན་ནས་",
            "ཆོས་ཀྱི་དམིགས་པ་རྙེད་པའི་ཐབས་སོ།།",
            "རབ་ཏུ་རྟོགས་པའི་སྦྱོར་བ་ནི་",
            "སྦྱོར་ལམ་སོགས་སུ་སྟེ་འདི་ལ་",
            "རྣམ་གྲངས་བཅུ་གཅིག་ཡོད་ཅིང་",
            "དེ་དག་རྟོགས་པ་ལ་རབ་ཏུ་རྟོགས་པའི་སྦྱོར་བ་ཞེས་བྱའོ།།",
            "བཅུ་གཅིག་པོ་གང་ཞེ་།",
            "སྦྱོར་ལམ་དུ་བཞི། ",
            "མཐོང་ལམ་དུ་གཅིག ",
            "རྟོགས་བྱའི་སྒོ་ནས་གཉིས། ",
            "མཆོག་དམན་གྱི་གཉིས། ",
            "རྗེས་ཐོབ་ཀྱི་དབྱེ་བས་གཉིས་ཏེ་དྲུག་།",
            ""
        ],
        null,
        [
            "དེ་ལྟར་གཟུང་འཛིན་གཉིས་ཀ་མི་དམིགས་པར་རྟོགས་པའི་རྗེས་ཐོག་ཏུ་མཐོང་བའི་ལམ་ས་དང་པོ་ཐོབ་པའི་དུས་སུ་གཟུང་འཛིན་གཉིས་དང་བྲལ་བའི་ཆོས་ཉིད་ཆོས་ཀྱི་དབྱིངས་ཀུན་ཏུ་འགྲོ་བ་རྟོགས་པ་ནི་ཆོས་ཀྱི་དབྱིངས་རབ་ཏུ་རྟོགས་པ་ཞེས་བྱའོ།།",
            "ཉན་ཐོས་ཀྱི་མཐོང་ལམ་དུ་",
            "གང་ཟག་ལ་བདག་མེད་པར་རྟོགས་པ་ཞེས་བྱ་སྟེ་",
            "ཕུང་པོ་ལྔ་ལ་གང་ཟག་གི་",
            "བདག་མེད་པ་ཙམ་མངོན་སུམ་རྟོགས་ཏེ་",
            "རྒྱུན་དུ་ཞུགས་པའི་འབྲས་བུ་ཐོབ་བོ། །",
            "བྱང་ཆུབ་སེམས་དཔའི་མཐོང་ལམ་དུ་གང་ཟག་གི་",
            "བདག་མེད་པར་མ་ཟད་ཕུང་པོ་ལྔ་ཡང་",
            "སྒྱུ་མ་ལྟ་བུར་སྣང་ཡང་",
            "རང་བཞིན་མེད་པས་ཆོས་ལ་",
            "བདག་མེད་པར་རབ་ཏུ་རྟོགས་པ་ཞེས་བྱའོ།།",
            "བསམ་པ་ཆུང་ངུས་རབ་ཏུ་རྟོགས་པ་ནི་",
            "ཉན་ཐོས་ཀྱི་རྒྱུན་ཞུགས་སོགས་འབྲས་བུ་བཞི་དང་",
            "རང་རྒྱལ་རྣམས་ཏེ་",
            "འདི་དག་བདག་གི་དོན་བྱ་བ་ཙམ་དང་",
            "ཆོས་ཀྱི་བདག་མེད་མ་རྟོགས་པའི་ཕྱིར་རོ། །",
            "རྒྱ་ཆེ་བ་བདག་ཉིད་ཆེན་པོའི་བསམ་པ་རབ་ཏུ་རྟོགས་པ་ནི་",
            "ས་བཅུ་པའི་བྱང་སེམས་རྣམས་དང་",
            "དེ་བཞིན་གཤེགས་པ་རྣམས་ཀྱི་།",
            "བདག་དང་གཞན་གྱི་དོན་བྱ་བ་དང་",
            "བདག་མེད་གཉིས་རྫོགས་པར་རྟོགས་པས་སོ།།",
            ""
        ],
        [
            "ཇི་ལྟར་ཁོང་དུ་ཆུད་པའི་",
            "ཆོས་རྣམ་པར་བཞག་པ་རབ་ཏུ་རྟོགས་པ་ནི། ",
            "མཐོང་ལམ་",
            "ས་དང་པོའི་དུས་ན་",
            "ཆོས་ཀྱི་དབྱིངས་ཁོང་དུ་ཆུད་པའི་ཕྱིར། ",
            "སྐད་ཅིག་གཅིག་ལ་",
            "སངས་རྒྱས་བརྒྱའི་ཞལ་ལྟ་བ་སོགས་",
            "ཡོན་ཏན་བརྒྱ་ཕྲག་བཅུ་གཉིས་རྣམས་རྟོགས་པ་ནི་",
            "ཆོས་རྣམ་པར་བཞག་པ་རྟོགས་པའོ།།",
            "དེ་ཡང་ཡང་དག་པའི་ལྟ་བས་རྟོགས་པའོ།།",
            "རྣམ་པར་བཞག་པའི་ཆོས་རབ་ཏུ་རྟོགས་པ་ནི། ",
            "ས་གཉིས་པ་ནས་བཅུ་པའི་བར་དུ་",
            "བསྒོམ་པར་བྱ་བའི་ཆོས་རྣམས་ཀྱང་རྟོགས་པས་",
            "རང་རང་གི་ངོས་སྐལ་གྱི་ཡོན་ཏན་བརྒྱ་ཕྲག་བཅུ་གཉིས་",
            "སྟོང་ལ་སོགས་པར་གོང་ནས་",
            "གོང་དུ་འཕེལ་བའི་རྣམ་གཞག་",
            "རང་ཉིད་ཀྱིས་ཁོང་དུ་ཆུད་ཅིང་རྟོགས་པའོ།།",
            "འདི་ནི་སྒོམ་ལམ་པའི་ཡང་དག་པའི་རྟོགས་པས་སོ།།",
            "ཕྱི་མ་དྲུག་པོ་འདི་སྒོམ་ལམ་འབའ་ཞིག་ལ་སྦྱར་བ་",
            "བོད་འགྲེལ་རྣམས་སུ་སྣང་ཡང་",
            "དབྱིག་གཉེན་དང་",
            "བློ་བརྟན་གྱི་དགོངས་པ་དང་",
            "བསྒྲིག་རྒྱུ་མེད་པར་མཐོང་ངོ༌།། ",
            "བཅུ་དྲུག་པ་དབང་བྱེད་པའི་ཡིད་ལ་བྱེད་པ་ནི། ",
            "དབང་སྒྱུར་དང་ཞེས་པས་བསྟན་།",
            ""
        ],
        null,
        [
            "གསུམ་པ་",
            "ཡོན་ཏན་ཁྱད་པར་ཅན་མངོན་ཤེས་དྲུག་དང་",
            "སྟོབས་དང་",
            "མི་འཇིགས་པ་ལ་སོགས་པའི་",
            "ཡོན་ཏན་དེ་དག་ཐོབ་པའི་",
            "གེགས་སུ་གྱུར་པ་རྣམས་སྤངས་ནས་",
            "ཡོན་ཏན་དེ་དག་མངོན་དུ་བྱས་པ་ལ་",
            "ཡོན་ཏན་མངོན་པར་སྒྲུབ་པ་",
            "ཤིན་ཏུ་རྣམ་པར་དག་པ་ལ་དབང་བྱེད་པའོ།། ",
            "བཅུ་བདུན་པ་ཐེག་པ་ཆུང་ངུ་",
            "ཉན་རང་གི་ལམ་ཡིད་ལ་བྱེད་པ་དང༌། ",
            "བཅོ་བརྒྱད་པ་རྒྱ་ཆེ་བའི་བདག་ཉིད་",
            "བྱང་ཆུབ་སེམས་དཔའི་ལམ་",
            "ཐེག་པ་ཆེན་པོ་ཡིད་ལ་བྱེད་པ་།",
            "རྣལ་འབྱོར་རྣམས་ཀྱི་ཡིད་བྱེད་བཅོ་བརྒྱད་འདི་ནི་",
            "ཐེག་པ་ཆེ་ཆུང་ཀུན་གྱི་ཡིད་བྱེད་ཡིན་ནོ་ཅོག་",
            "ཐམས་ཅད་བསྡུས་པ་ཡིན་པར་འདོད་དོ།། ",
            "གཉིས་པ་རྟོགས་བྱ་དོན་གྱི་ཆོས་འཚོལ་བ་།",
            "དེ་ཁོ་ན་ཉིད་ཡོངས་སུ་འཚོལ་བ་དང༌། ",
            "སྒྱུ་མ་ལྟ་བུར་ཡོངས་སུ་འཚོལ་བ་དང༌། ",
            "དེ་བཞིན་དུ་ཤེས་བྱ་ཡོངས་།",
            ""
        ],
        [
            "ཀུན་ཉོན་དང་རྣམ་བྱང་ཡོངས་།",
            "རྣམ་པར་རིག་པ་ཙམ་ཡོངས་།",
            "མཚན་ཉིད་ཡོངས་།",
            "རྣམ་པར་གྲོལ་བ་ཡོངས་།",
            "ངོ་བོ་ཉིད་མེད་པ་ཡོངས་།",
            "མི་སྐྱེ་བའི་ཆོས་ལ་བཟོད་པ་ཡོངས་།",
            ""
        ],
        [
            "ཐེག་པ་གཅིག་ཏུ་བསྟན་པའི་དགོངས་པ་ཡོངས་སུ་།",
            "རིག་པའི་གནས་ལྔ་ཡོངས་སུ་འཚོལ་བ་སྟེ་",
            "རྣམ་གྲངས་བཅུ་གཅིག་ཡོད་པ་ལས། ",
            "དང་པོ་ཆོས་ཀྱི་དེ་ཁོ་ན་ཉིད་ཡོངས་སུ་འཚོལ་བ་ནི། ",
            "རྟག་ཏུ་གཉིས་བྲལ་འཁྲུལ་བའི་རྟེན་གང་ཡིན་དང་གང་ཞིག་རྣམ་ཀུན་ཏུ། །",
            " བརྗོད་པར་ནུས་མ་ཡིན་ཞིང་",
            "སྤྲོས་པ་མེད་པའི་བདག་ཉིད་དེ་ཁོ་ན།། ",
            "ཤེས་བྱ་སྤང་བྱ་",
            "རང་བཞིན་དྲི་མེད་འདོད་གང་རྣམ་པར་སྦྱང་བྱ་སྟེ།། ",
            "དེ་ནི་ནམ་མཁའ་གསེར་དང་",
            "ཆུ་ལྟར་ཉོན་མོངས་པ་ལས་རྣམ་དག་འདོད།། ",
            "འགྲོ་བ་དག་ན་དེ་ལས་གཞན་ཡང་ཅུང་ཟད་ཡོད་མིན་ལ།།",
            ""
        ],
        [
            "འགྲོ་བ་མ་ལུས་པ་ཡང་དེ་ལ་ཀུན་ཏུ་རྨོངས་པའི་བློ། །",
            " ཡོད་པ་ཀུན་ནས་སྤངས་ཏེ་མེད་ལ་",
            "མངོན་ཞེན་གང་ཡིན་པ། །",
            " འཇིག་རྟེན་རྨོངས་པའི་རྣམ་པ་ཚབས་ཆེན་འདི་ཀོ་ཇི་ལྟ་བུ། །",
            " ཞེས་ཚིགས་བཅད་གཉིས་ཀྱིས་བསྟན་ཏེ",
            "ཀུན་ནས་ཉོན་མོངས་པ་དང་རྣམ་བྱང་གི་",
            "ཆོས་རྣམས་ཀྱི་དེ་ཁོ་ན་ཉིད་འཚོལ་བ་ནི། ",
            "ཀུན་བཏགས་དང་གཞན་དབང་དང་ཡོངས་གྲུབ་སྟེ་",
            "ངོ་བོ་ཉིད་གསུམ་གྱི་སྒོ་ནས་ཤེས་པར་བྱ་བ་།",
            "དུས་རྟག་ཏུ་གཟུང་བ་དང་འཛིན་པ་གཉིས་དང་བྲལ་བ་ཡིན་ཡང་",
            "གཟུང་འཛིན་གཉིས་སུ་སྣང་བ་འདི་ནི་",
            "ཀུན་ཏུ་བཏགས་པའི་མཚན་ཉིད་དོ།།",
            "དེ་ལྟར་གཟུང་འཛིན་གཉིས་མེད་བཞིན་",
            "དེ་གཉིས་སུ་སྣང་བ་འཁྲུལ་བའི་གཞིའམ་",
            "རྟེན་གང་ཡིན་པ་གཞན་དབང་དང༌། ",
            "གང་ཞིག་རྣམ་པ་ཀུན་ཏུ་",
            "ངག་གིས་བརྗོད་པར་ནུས་པ་མ་ཡིན་ཞིང་",
            ""
        ],
        [
            "རྣམ་པར་རྟོག་པའི་སྤྲོས་པ་མེད་པའི་བདག་ཉིད་ནི་",
            "ཡོངས་གྲུབ་སྟེ་ཆོས་ཐམས་ཅད་ཀྱི་གནས་ལུགས་",
            "དེ་ཁོ་ན་ཉིད་ཡིན་ནོ།།",
            "དེ་ནི་གཟུང་འཛིན་གྱི་ཆོས་དང་བྲལ་བས་སྤྲོས་པ་མེད་པའི་",
            "རང་བཞིན་སོ་སོ་རང་གིས་རིག་པར་བྱ་བའོ།།",
            "དེ་ལྟར་ཀུན་བཏགས་ཀྱི་མཚན་ཉིད་ནི་ཐག་པ་ལ་",
            "སྦྲུལ་བཞིན་དུ་ཡོད་པ་མ་ཡིན་པར་ཤེས་པར་བྱ་།",
            "མ་དག་པ་གཞན་དབང་གི་མཚན་ཉིད་ནི་སྤང་བར་བྱ་བ་།",
            "གཞན་དབང་ལ་ཡོད་པའི་གཟུང་འཛིན་དུ་",
            "སྣང་བ་སྦྱང་བར་བྱ་བ་ཡིན་པས་སོ།།",
            "རང་བཞིན་གྱིས་དྲི་མ་མེད་པར་འདོད་པ་གང་ཡིན་པ་",
            "ཡོངས་གྲུབ་ལ་གློ་བུར་གྱི་དྲི་མ་རྣམས་རྣམ་པར་སྦྱང་བར་བྱ་བ་།",
            ""
        ],
        [
            "རང་བཞིན་གྱི་དྲི་མ་མེད་པ་དེ་ནི་རང་གི་ངོ་བོའི་དབང་དུ་བྱས་ན་",
            "ནམ་མཁའ་རང་བཞིན་གྱིས་དག་པ་དང༌། ",
            "གསེར་རང་བཞིན་གྱིས་དག་པ་དང༌། ",
            "ཆུ་རང་བཞིན་གྱིས་དྭངས་པ་ལྟར་རང་གི་",
            "ངོ་བོ་ལ་མ་དག་པ་ཡེ་ནས་མེད་ཀྱང༌། ",
            "ནམ་མཁའ་ལ་སྤྲིན་དང༌། ",
            "གསེར་ལ་འདམ་དང༌། ",
            "ཆུ་ལ་རྙོག་པ་བཞིན། ",
            "གློ་བུར་གྱི་ཉོན་མོངས་པས་བསྒྲིབས་ཏེ་",
            "མངོན་དུ་མ་གྱུར་པ་ཡིན་པས་ཉོན་མོངས་དེ་དང་བྲལ་ན་",
            "རྣམ་པར་དག་པ་ཉིད་མངོན་གྱུར་པར་འདོད་དོ།།",
            "དོན་དམ་པའི་གནས་ཚུལ་གྱིས་གཞལ་།",
            "ཆོས་ཅན་འགྲོ་བ་ཡི་ཁམས་དག་ན་ཆོས་ཉིད་ཡོངས་གྲུབ་དེ་ལས་",
            "གཞན་དུ་གྱུར་པ་གཟུང་བ་དང་འཛིན་པའི་",
            "ཆོས་རྡུལ་ཙམ་ཡང་ཡོད་པ་མིན་།",
            "དེ་ལྟར་ཐམས་ཅད་ཆོས་ཉིད་དེ་ཡི་ངང་ཚུལ་དུ་གནས་མོད་ཀྱི་",
            "ཁམས་གསུམ་གྱི་འགྲོ་བ་མ་ལུས་པ་ཡང་ཆོས་ཉིད་",
            "དེ་མ་རྟོགས་པར་གནས་ལུགས་དེ་",
            ""
        ],
        [
            "ལ་ཀུན་ཏུ་རྨོངས་པའི་བློ་གཟུང་བ་དང་",
            "འཛིན་པའི་ཆོས་སུ་ཞེན་པར་གྱུར་པས་།",
            "དངོས་པོ་ལ་རང་གི་གཤིས་ལུགས་སུ་ཡོད་པ་",
            "ཡོངས་གྲུབ་འཛིན་པ་ཀུན་ནས་སྤངས་།",
            "མེད་པ་ཀུན་བཏགས་ལ་མངོན་པར་ཞེན་པ་",
            "གང་ཡིན་པ་འཇིག་རྟེན་རྨོངས་པའི་རྣམ་པ་ཤིན་ཏུ་",
            "ཕྱིན་ཅི་ལོག་ཚབས་ཆེན་པོ་ཅན་འདི་ཀོ་ཇི་ལྟ་བུ་ཞིག་གོ་ཞེས་སོ།། ",
            "གཉིས་པ་སྒྱུ་མ་ལྟ་བུར་ཡོངས་སུ་འཚོལ་བ་ནི། ",
            "ཇི་ལྟར་སྒྱུ་མ་དེ་བཞིན་དུ། །",
            " ཡང་དག་མ་ཡིན་ཀུན་རྟོག་བརྗོད།། ",
            "སྒྱུ་མའི་རྣམ་པ་ཇི་ལྟ་བར། །",
            " དེ་བཞིན་གཉིས་སུ་འཁྲུལ་བར་བརྗོད།། ",
            "ཇི་ལྟར་དེ་ལ་དེ་མེད་པ། །",
            " དེ་བཞིན་དུ་ནི་དོན་དམ་འདོད།།",
            ""
        ],
        [
            "ཇི་ལྟར་དེ་ནི་དམིགས་གྱུར་པ། །",
            " དེ་བཞིན་དུ་ནི་ཀུན་རྫོབ་འདོད།། ",
            "དེ་མེད་ན་ནི་དེ་ཡི་རྒྱུ། །",
            " གསལ་བར་དམིགས་པ་ཇི་ལྟ་བ། །",
            " དེ་བཞིན་གནས་ནི་གཞན་གྱུར་ན།། ",
            "ཡང་དག་མ་ཡིན་རྟོགས་པ་དམིགས།། ",
            "ཇི་ལྟར་འཇིག་རྟེན་མ་འཁྲུལ་བ། །",
            " དེ་ཡི་རྒྱུ་ལ་འདོད་དགུར་སྤྱོད།། ",
            "དེ་བཞིན་སྡོམ་བརྩོན་མ་འཁྲུལ་བ། །",
            " གནས་གཞན་གྱུར་ལ་དགྱེས་དགུར་སྤྱོད།། ",
            "དེ་ཡི་རྣམ་པ་དེ་ལ་ཡོད།།",
            ""
        ],
        [
            "དེ་ཡི་དངོས་པོ་ཡོད་མ་ཡིན།། ",
            "དེ་ལྟར་སྒྱུ་མ་ལ་སོགས་ལ།། ",
            "ཡོད་དང་མེད་པ་ཉིད་དུ་བརྗོད།། ",
            "དེ་ལ་ཡོད་པ་མེད་མ་ཡིན།། ",
            "མེད་པ་ཡོད་པ་ཉིད་མ་ཡིན།། ",
            "སྒྱུ་མ་དག་ལ་སོགས་པ་ལ།།",
            ""
        ],
        [
            "ཡོད་མེད་ཁྱད་པར་མེད་པའང་བརྗོད།། ",
            "དེ་བཞིན་གཉིས་སྣང་དེ་ལ་ཡོད།། ",
            "དེ་ཡི་དངོས་པོ་ཡོད་མ་ཡིན།། ",
            "དེ་ལྟར་གཟུགས་ལ་སོགས་པ་ལ།། ",
            "ཡོད་དང་མེད་པ་ཉིད་དུ་བརྗོད།། ",
            "དེ་ལ་ཡོད་པ་མེད་མ་ཡིན།།",
            ""
        ],
        [
            "མེད་པ་ཡོད་པ་ཉིད་མ་ཡིན།། ",
            "གཟུགས་ལ་སོགས་པ་དག་ལ་ནི། །",
            " ཡོད་མེད་ཁྱད་པར་མེད་པའང་བརྗོད།། ",
            "སྒྲོ་འདོགས་པ་དང་སྐུར་བ་ཡི། །",
            " མཐའ་རྣམས་དགག་པར་བྱ་ཕྱིར་དང༌། །",
            " ཐེག་པ་དམན་པས་འགྲོ་བ་དག །",
            " དགག་པར་བྱ་ཕྱིར་འདོད་པ་ཡིན།། ",
            "འཁྲུལ་བའི་རྒྱུ་དང་འཁྲུལ་བ་ནི། །",
            " གཟུགས་ཀྱི་རྣམ་པར་རིག་པ་དང༌། །",
            " གཟུགས་ཅན་མིན་རྣམ་རིག་པར་འདོད།། ",
            "མེད་ཕྱིར་ཅིག་ཤོས་ཀྱང་མེད་འགྱུར།། ",
            "སྒྱུ་མའི་གླང་པོའི་གཟུགས་འཛིན་པ། །",
            " འཁྲུལ་ཕྱིར་གཉིས་སུ་བརྗོད་པ་སྟེ།།",
            ""
        ],
        [
            "དེ་ལ་ཇི་བཞིན་གཉིས་མེད་ཀྱང༌། །",
            " གཉིས་པོ་དག་ཏུ་ཉེ་བར་དམིགས།། ",
            "ཀེང་རུས་ཀྱི་ནི་གཟུགས་འཛིན་པ། །",
            " འཁྲུལ་ཕྱིར་གཉིས་སུ་བརྗོད་པ་སྟེ།། ",
            "དེ་ལ་ཇི་བཞིན་གཉིས་མེད་ཀྱང༌། །",
            " གཉིས་པོ་དག་ཏུ་ཉེ་བར་དམིགས།། ",
            "འཁྲུལ་བའི་མཚན་ཉིད་ཆོས་གང་ཡིན།། ",
            "དེ་བཞིན་ཡོད་དང་དེ་བཞིན་མེད།། ",
            "ཡོད་མེད་ཁྱད་པར་མེད་པའི་ཕྱིར། །",
            " ཡོད་དང་མེད་དང་སྒྱུ་མ་འདྲ།།",
            ""
        ],
        [
            "གཉེན་པོའི་ཆོས་ནི་གང་ཡིན་པ། །",
            " དེ་བཞིན་མེད་དང་དེ་བཞིན་ཡོད།། ",
            "དེ་བཞིན་མེད་ཕྱིར་མཚན་ཉིད་མེད།། ",
            "སྒྱུ་མ་དང་ཡང་འདྲ་བར་བསྟེན།། ",
            "སྒྱུ་མའི་རྒྱལ་པོ་སྒྱུ་མ་ཡི། །",
            " རྒྱལ་པོ་གཞན་གྱིས་ཕམ་པ་ལྟར། །",
            " གང་དག་གིས་ནི་ཆོས་མཐོང་བའི། །",
            " རྒྱལ་སྲས་དེ་དག་ང་རྒྱལ་མེད།། ",
            "སངས་རྒྱས་རྣམས་སངས་རྒྱས་མཆོག་རྣམས་ཀྱིས་",
            "དེ་དང་དེ་ལས་འདུས་བྱས་དག །",
            " གསུངས་པ་སྒྱུ་མ་རྨི་ལམ་སྨིག་རྒྱུ་",
            "གཟུགས་བརྙན་དང་འདྲ་མིག་ཡོར་དང༌། །",
            " བྲག་ཅ་ལྟ་བུ་དང་ནི་",
            "ཆུ་ཟླའི་གཟུགས་འདྲ་སྤྲུལ་དང་འདྲར་ཤེས་བྱ།། ",
            "དྲུག་དང་དྲུག་དང་གཉིས་དང་དྲུག་ཚན་",
            "གཉིས་དང་གསུམ་པོ་རེ་རེར་འདོད།།",
            ""
        ],
        [
            "ཅེས་ཚིགས་བཅད་བཅོ་ལྔས་བསྟན་།",
            "དེ་ཁོ་ན་ཉིད་དུ་མེད་ཀྱང་སྣང་བ་ཙམ་",
            "ཉམས་སུ་མྱོང་བ་ཡོད་པས་",
            "གཟུང་འཛིན་དུ་སྣང་བའི་ཆོས་ཐམས་ཅད་སྣང་ཡང་",
            "རང་བཞིན་མེད་པ་སྒྱུ་མའི་སྣང་བ་ལ་སོགས་པ་ལྟ་བུ་ཡིན་།",
            "ཇི་ལྟར་སྒྱུ་མ་མཁན་གྱིས་རྡེའུ་སོགས་ལ་",
            "སྔགས་ཀྱིས་བཏབ་པའི་མཐུ་ལས་རྟ་དང་གླང་པོ་སོགས་ཀྱི་",
            "རྣམ་པ་དངོས་སུ་སྣང་བ་སྒྱུ་མ་ཡི་སྣང་བ་",
            "དེ་བཞིན་དུ་གཟུང་འཛིན་གཉིས་སུ་སྣང་བའི་རྒྱུ་ནི་",
            "ཡང་དག་མ་ཡིན་པའི་ཀུན་ཏུ་རྟོག་པ་གཟུང་བ་དང་",
            "འཛིན་པར་སྣང་བའི་སེམས་སེམས་བྱུང་གཞན་དབང་གི་",
            "རང་བཞིན་དེ་ཡིན་པར་བརྗོད་དོ།།",
            "རྟ་གླང་སོགས་སྒྱུ་མའི་སྣང་བ་དེ་ཡི་",
            "རྣམ་པ་ལུས་དང་ཡན་ལག་ཁ་དོག་སོགས་",
            "རྟ་གླང་དངོས་ལྟ་བུར་སྣང་བ་ཇི་ལྟ་བར་",
            "དེ་བཞིན་གཟུང་འཛིན་གཉིས་སུ་འཁྲུལ་བ་ཀུན་བཏགས་པ་ངོ་བོ་ཉིད་དོ།།",
            "མེད་བཞིན་དུ་གཟུང་བར་འཁྲུལ་བ་དང་འཛིན་པར་",
            "འཁྲུལ་བ་གཉིས་ཀྱི་བདག་ཉིད་དུ་",
            "ཀུན་བཏགས་པ་ཐག་པ་ལ་སྦྲུལ་དུ་འཁྲུལ་བ་བཞིན་ནོ།།",
            "ཇི་ལྟར་སྒྱུ་མའི་སྔགས་ཀྱིས་བཏབ་པའི་རྡེའུ་དང་",
            "ཤིང་བུ་སོགས་དེ་ལ་རྟ་གླང་སོགས་དེ་མེད་པ་",
            "དེ་བཞིན་དུ་ནི་གཟུང་འཛིན་གཉིས་ཡེ་ནས་མེད་པའི་",
            "ཆོས་ཉིད་ནི་དོན་དམ་པའམ་གནས་ལུགས་ཏེ་",
            ""
        ],
        [
            "ཆོས་རྣམས་ཀྱི་རང་བཞིན་ཕྱིན་ཅི་མ་ལོག་པ་ཡིན་པས་",
            "ཡོངས་སུ་གྲུབ་པ་ཞེས་བྱ་བར་འདོད་དོ།།",
            "ཇི་ལྟར་སྒྱུ་མའི་རྫས་སྔགས་ཀྱི་མཐུས་རྟ་གླང་སོགས་དེ་ནི་",
            "དམིགས་པར་གྱུར་པ་དེ་བཞིན་དུ་ནི་",
            "གཟུང་འཛིན་གཉིས་སུ་སྣང་བ་ཐམས་ཅད་ཀུན་རྫོབ་ཏུ་འདོད་དོ།།",
            "སྒྱུ་མའི་སྔགས་ཀྱིས་བསླད་པའི་འཁྲུལ་སྣང་རྟ་གླང་སོགས་ཀྱི་སྣང་བ་དེ་མེད་ན་",
            "ནི་དེ་དང་དེར་སྣང་བ་ཡི་རྒྱུ་རྡེའུ་དང་",
            "ཤིང་བུ་སོགས་དངོས་གསལ་བར་དམིགས་པ་ཇི་ལྟ་བ་དེ་བཞིན་དུ། ",
            "ནམ་གཟུང་བ་དང་འཛིན་པའི་བག་ཆགས་སྤངས་ཏེ་",
            "ཀུན་གཞི་རྣམ་པར་ཤེས་པ་གནས་ནི་གཞན་དུ་གྱུར་ན་",
            "རྟ་གླང་གི་སྣང་བ་མེད་པ་བཞིན་དུ་གཟུང་འཛིན་",
            "གཉིས་མི་དམིགས་པ་ཡོངས་གྲུབ་དེ་ཁོ་ན་ཉིད་",
            "མཉམ་བཞག་གི་ཡེ་ཤེས་ཀྱིས་དམིགས་སོ།།",
            ""
        ],
        [
            "དེ་ཡི་རྗེས་ལས་ཐོབ་པའི་ཡེ་ཤེས་ཀྱིས་རྡེའུ་དང་",
            "ཤིང་བུ་དངོས་མཐོང་བ་དང་འདྲ་བར་",
            "གཟུང་འཛིན་གཉིས་སུ་སྣང་བའི་རྒྱུ་ཡང་དག་མ་ཡིན་པའི་",
            "ཀུན་ཏུ་རྟོག་པ་གཞན་དབང་ཉིད་དམིགས་ཏེ་",
            "ཁམས་གསུམ་སེམས་ཙམ་དུ་རྟོགས་པར་འགྱུར་རོ། །",
            "ཇི་ལྟར་འཇིག་རྟེན་པ་སྒྱུ་མའི་རྫས་སྔགས་ཀྱིས་",
            "མིག་མ་བསླད་པ་རྣམས་ལ་སྒྱུ་མའི་རྟ་གླང་སོགས་",
            "མི་སྣང་གི་དེ་ཡི་རྒྱུ་རྡེའུ་ཤིང་བུ་ཙམ་ལ་ཤེས་པ་",
            "འདོད་དགུར་ཏེ་མ་འཁྲུལ་བར་སྤྱོད་པ་དེ་བཞིན། ",
            "འཁྲུལ་བའི་གཉེན་པོའི་ལམ་ཐོབ་པའི་སྡོམ་བརྩོན་",
            "མ་འཁྲུལ་བ་རྣམས་གཉིས་འཛིན་གྱི་འཁྲུལ་སྣང་",
            "གནས་གཞན་དུ་གྱུར་པ་དག་པའི་གཞན་དབང་ལ་",
            "དགྱེས་དགུར་སྤྱོད་ཅེས་པ་སྒྱུ་མ་ལྟ་བུ་མཐོང་ནས་",
            "ཆགས་ཞེན་དང་འཇིགས་པ་སོགས་མེད་པར་",
            "རང་དབང་དུ་སྤྱོད་པའི་དོན་ནོ།།",
            "སྒྱུ་མའི་རྟ་གླང་སོགས་དེ་ཡི་རྣམ་པ་སྣང་བ་ཙམ་ནི་",
            "རྒྱུ་རྡེའུ་དང་ཤིང་བུ་ལྟ་བུ་དེ་ལ་ཡོད་ཀྱང་རྟ་གླང་སོགས་",
            "དེ་ཡི་དངོས་པོ་རང་མཚན་པ་དེ་ལ་",
            "གཏན་ནས་ཡོད་པ་མ་ཡིན་པ། ",
            "དེ་ལྟར་སྒྱུ་མ་རྨི་ལམ་ལ་སོགས་ལ་སྣང་ཙམ་",
            "ཡོད་པས་མེད་པར་མི་བརྗོད་ཅིང༌། ",
            "སྣང་བ་བཞིན་དུ་མེད་པ་ཉིད་དུ་བརྗོད་དེ་",
            "དེའི་ཕྱིར་ཡོད་པར་ཡང་མི་བརྗོད་དོ།།",
            "ཡོད་མེད་གཉིས་ཡིན་དང་གཉིས་མིན་གྱི་ཆོས་མི་སྲིད་པས་",
            "གང་རུང་དུ་ཅིས་ཀྱང་འདོད་དགོས་སོ་སྙམ་།",
            ""
        ],
        [
            "སྒྱུ་མར་སྣང་བ་དེ་ལ་སྣང་བ་ཙམ་ཡོད་པ་ནི་མེད་པ་མ་ཡིན་།",
            "མེད་ན་རྟ་གླང་སོགས་སུ་མ་སྣང་བས་",
            "རྫུན་པར་བཞག་ཏུའང་མེད་དེ་གཞི་མེད་པས་སོ།།",
            "སྣང་བ་དེ་དང་དེའི་དངོས་པོར་མེད་པ་ནི་",
            "ནམ་ཡང་ཡོད་པ་མ་ཡིན་ཏེ་དེ་ཡོད་ན་རྫུན་པར་མི་འགྲུབ་སྟེ་",
            "རྟ་གླང་དངོས་བཞིན་ནོ།།",
            "དེའི་ཕྱིར་སྒྱུ་མ་དག་གི་སྣང་བ་ལ་སོགས་པ་ལ་",
            "ཡོད་མེད་གཉིས་གཞི་གཅིག་གི་སྟེང་དུ་",
            "ཁྱད་པར་མེད་པའམ་འགལ་མེད་དུ་ཡང་བརྗོད་དེ་",
            "སྣང་སྟོང་གཉིས་ཚོགས་ཡིན་པ་དེ་བཞིན་གཉིས་སུ་སྣང་བ་ཙམ་ནི་",
            "གཞན་དབང་དེ་ལ་ཡོད་ཀྱང་དེའི་དངོས་པོ་སྣང་བ་ལྟར་",
            "གཉིས་སུ་གྲུབ་པ་ཡོད་པ་མ་ཡིན་ནོ།།",
            "དེ་ལྟར་ཕྱི་རོལ་གྱི་གཟུགས་སྒྲ་ལ་སོགས་པ་ལ་སྣང་བ་ཙམ་ཡོད་པ་དང༌། ",
            "སྣང་བ་ལྟར་གྲུབ་པ་མེད་པ་ཉིད་དུ་བརྗོད་དོ།།",
            ""
        ],
        [
            "ཅིའི་ཕྱིར་ན་དེ་ལ་དེར་སྣང་བ་ཙམ་ཡོད་པ་ནི་མེད་པ་མ་ཡིན་།",
            "སྣང་བ་ལྟར་གྱི་དོན་གཟུགས་སོགས་སུ་གྲུབ་པ་མེད་པ་",
            "དེ་ནི་ནམ་ཡང་ཡོད་པ་ཉིད་དུ་གྲུབ་པ་མ་ཡིན་ཏེ་",
            "ཟླ་བ་གཉིས་སྣང་བཞིན་ནོ།།",
            "དེའི་ཕྱིར་གཟུགས་ལ་སོགས་པ་དག་ལ་ནི། ",
            "དེའི་སྟེང་དུ་བཤད་མ་ཐག་པ་དེ་ལྟ་བུའི་",
            "ཡོད་མེད་གཉིས་གང་རུང་རེའི་ཕྱོགས་སུ་མ་ལྷུང་བར་",
            "གཉིས་ཀ་ཚོགས་པར་ཁྱད་པར་མེད་པའང་",
            "སྒྱུ་མའི་དཔེ་ལ་བརྗོད་པ་བཞིན་དུ་བརྗོད་དོ།།",
            "དེ་ལྟར་ཡོད་པ་དང་མེད་པ་ཁྱད་པར་མེད་པར་",
            "སྣང་ཙམ་ཡོད་ཀྱང་སྣང་བ་ལྟར་མེད་པ་",
            "བསྟན་པ་ནི་དབུ་མའི་ལམ་སྟེ་",
            "ཀུན་བཏགས་ཡོད་པར་སྒྲོ་འདོགས་པ་དང༌། ",
            "སྣང་བའི་གཞི་གཞན་དབང་མེད་པར་",
            "སྐུར་བ་ཡི་མཐའ་རྣམས་དགག་པར་བྱ་བའི་ཕྱིར་།",
            "དབུས་མཐའ་རྣམ་འབྱེད་ལས། ",
            "ཡང་དག་མ་ཡིན་ཀུན་རྟོག་ཡོད།།",
            "དེ་ལ་གཉིས་པོ་ཡོད་མ་ཡིན།།",
            ""
        ],
        [
            "ཞེས་སོགས་དང༌། ",
            "དེ་ནི་དབུ་མའི་ལམ་ཡིན་ནོ།།",
            "ཞེས་གསུངས་པ་ལྟར་རོ། །",
            "དེ་ལྟར་རྟོགས་ན་",
            "གཟུང་འཛིན་གྱི་ཆོས་རྣམས་སྣང་ཡང་",
            "རང་བཞིན་མ་གྲུབ་པ་སྒྱུ་མ་ལྟར་ཤེས་ནས་",
            "འཁོར་བ་ལ་མི་འཇིགས་ཤིང་",
            "མྱང་འདས་ལ་མི་ཞེན་པའི་ཕྱིར་།",
            "འཁོར་བའི་སྡུག་བསྔལ་གྱིས་འཇིགས་ནས་",
            "མྱུར་དུ་ཞི་བར་མྱང་འདས་འཚོལ་བའི་ཐེག་པ་དམན་པས་",
            "ཞི་བ་དེར་འགྲོ་བ་དག་ཞི་མཐའ་ལ་འཇུག་པ་དགག་པར་བྱ་ཕྱིར་",
            "མཐའ་གཉིས་བྲལ་བའི་ཚུལ་གྱིས་དེ་ལྟར་འདོད་པ་ཡིན་ནོ།།",
            ""
        ],
        [
            "གཟུང་འཛིན་གཉིས་མེད་ཀྱང་གཉིས་སུ་འཁྲུལ་བའི་རྒྱུ་དང༌། ",
            "འཁྲུལ་བ་ནི་གཟུགས་ཀྱི་རྣམ་པར་རིག་པ་དང་",
            "གཟུགས་ཅན་མིན་པའི་རྣམ་པར་རིག་པར་འདོད་དེ",
            "འཁྲུལ་བའི་རྒྱུ་ནི་སེམས་ལས་ཐ་དད་པ་ལྟ་བུར་",
            "སྣང་བའི་གཟུགས་དབང་པོ་ལྔ་དང་",
            "ཡུལ་ལྔའི་རྣམ་པར་ཤར་བའི་རྣམ་པར་རིག་པ་ཡིན་།",
            "རྨི་ལམ་ན་རང་གི་དབང་པོའི་སྤྱོད་ཡུལ་དུ་རྟ་གླང་དང་",
            "བུད་མེད་སོགས་ཀྱི་གཟུགས་སྣང་བ་དེ་རྣམས་",
            "རང་གི་རྣམ་རིག་ཉིད་གཟུང་ཆར་སྣང་བ་ཡིན་ཡང་",
            "དེ་མི་ཤེས་པར་ཤེས་པ་ལས་གཞན་པའི་གཟུང་ཡུལ་དངོས་སུ་འདོད་པ་ལྟར་",
            "ཕྱི་རོལ་གྱི་དོན་དུ་སྣང་བ་དེ་ནི་འཁྲུལ་བའི་རྒྱུ་ཡིན་ན",
            "འཁྲུལ་བའི་ངོ་བོ་ནི་གཟུགས་ཅན་མིན་པའི་",
            "རྣམ་པར་རིག་པར་འདོད་དེ་མིག་ཤེས་སོགས་",
            "རྣམ་ཤེས་ཚོགས་དྲུག་པོ་ཉིད་ཀྱིས་",
            "གཟུང་འཛིན་གཉིས་སུ་བཟུང་བས་སོ།།",
            "དེ་ལྟར་གཉིས་སུ་འཁྲུལ་ཀྱང་འཛིན་པ་ལས་",
            "ཐ་དད་དུ་གྱུར་པའི་གཟུང་བ་མེད་ཕྱིར་ཅིག་ཤོས་",
            "དེ་ལ་འཛིན་པའང་མེད་པར་འགྱུར་ཏེ་",
            "དེ་གཉིས་ཕན་ཚུན་ལྟོས་ནས་",
            ""
        ],
        [
            "གྲུབ་ཀྱི་ཅིག་ཤོས་མེད་ན་",
            "ཅིག་ཤོས་ཀྱང་མེད་པས་དོན་ལ་",
            "གཟུང་འཛིན་གཉིས་ཀས་སྟོང་པ་གྲུབ་བོ། །",
            "དེ་ལྟ་ན་མིག་སོགས་དབང་པོ་གཟུགས་ཅན་པ་མེད་ཅིང༌། ",
            "ཡུལ་གཟུགས་སོགས་མེད་ན་",
            "དབང་ཤེས་རྣམས་རྒྱུ་མེད་པས་སྐྱེ་བར་མི་རིགས་ན་ཡང༌། ",
            "གཟུང་བ་དང་འཛིན་པར་སྣང་བ་",
            "བསྙོན་དུ་མེད་པ་འདི་ཇི་ལྟར་འཐད་ཅེ་ན",
            "གཟུང་འཛིན་གཉིས་སུ་མེད་ཀྱང་གཉིས་སུ་སྣང་བ་",
            "འཐད་པ་འཇིག་རྟེན་ན་གྲགས་པའི་དཔེ་དང༌། ",
            "བསྟན་བཅོས་ལས་བྱུང་བའི་",
            "དཔེ་གཉིས་ཀྱིས་བསྒྲུབས་པ་ལས། ",
            "དང་པོ་ནི། ",
            "སྒྱུ་མའི་གླང་པོའི་གཟུགས་མཐོང་ནས་",
            "དེའི་རྣམ་པ་ཤེས་པས་འཛིན་པ་ནི། ",
            "དོན་མེད་པ་སྣང་བ་ཡིན་པས་འཁྲུལ་བའི་ཕྱིར་",
            "འཁྲུལ་དོན་གཟུང་བ་གླང་པོ་ཆེའི་གཟུགས་དང་",
            "དེ་འཛིན་པའི་ཤེས་པ་གཉིས་སུ་བརྗོད་པ་།",
            "དེ་ལ་གཟུང་བ་དང་འཛིན་པ་ཇི་བཞིན་དུ་",
            "གཟུང་བ་དང་འཛིན་པ་གཉིས་མེད་ཀྱང་",
            "འཁྲུལ་བའི་བློས་གཟུང་འཛིན་གཉིས་པོ་དག་ཏུ་",
            "ཉེ་བར་དམིགས་པ་ཙམ་ནི་འཇིག་རྟེན་ན་ཡོད་དོ།།",
            ""
        ],
        [
            "གཉིས་པ་བསྟན་བཅོས་ལས་བྱུང་བའི་དཔེས་བསྒྲུབས་པ་ནི། ",
            "བསྟན་བཅོས་ལས་བྱུང་བའི་དཔེ་ཡི་དབང་དུ་བྱས་།",
            "མི་སྡུག་པ་གོམས་པའི་རྣལ་འབྱོར་པ་རྣམས་ཀྱིས་གསལ་སྣང་གྲུབ་སྟེ་",
            "ཀེང་རུས་དངོས་སུ་ཡོད་པ་མ་ཡིན་པས་འཁྲུལ་ཕྱིར་",
            "གཟུང་འཛིན་གཉིས་སུ་བརྗོད་པ་ཙམ་།",
            "ཀེང་རུས་ཀྱི་སྣང་བ་འཛིན་པ་དེ་ལ་སྣང་བ་ཇི་བཞིན་བའི་",
            "གཟུང་འཛིན་གཉིས་མེད་ཀྱང་གཉིས་པོ་དག་ཏུ་",
            "ཉེ་བར་དམིགས་པའི་སེམས་འབྱུང་བ་ནི་ཡོད་པ་བཞིན་ནོ།།",
            "དཔེ་དེ་བཞིན་དུ་གཞན་དབང་གི་རྣམ་ཤེས་ལ་",
            "ཀུན་ནས་ཉོན་མོངས་པ་དང་རྣམ་བྱང་གི་ཆོས་སྣང་བ་རྣམས་ཀྱང་",
            "གཟུང་འཛིན་གཉིས་སུ་གྲུབ་པ་མེད་ཀྱང་",
            "གཉིས་སུ་སྣང་བ་ཙམ་ཡོད་པར་བསྟན་པ་ལས། ",
            "མི་མཐུན་ཕྱོགས་ཀུན་ནས་ཉོན་མོངས་པ་འཁྲུལ་བའི་",
            "མཚན་ཉིད་ཀྱི་ཆོས་གང་ཡིན་པ་",
            "ལས་དང་ཉོན་མོངས་རྣམ་སྨིན་གྱིས་བསྡུས་པ་ཐམས་ཅད་ཀྱང་",
            "བཤད་མ་ཐག་པའི་དཔེ་དེ་བཞིན་དུ་འཁྲུལ་སྣང་ཙམ་དུ་ཡོད་པ་དང༌། ",
            "བྱིས་པས་ཀུན་ཏུ་བཏགས་པ་དེ་བཞིན་དུ་མེད་པ་དང༌། ",
            "དེའི་ཕྱིར་ཡོད་མེད་གཉིས་ཀ་ཁྱད་པར་",
            "མེད་པར་རམ་འགལ་མེད་ཡིན་པའི་ཕྱིར། ",
            "སྣང་ཙམ་ཡོད་པ་དང་དོན་ལ་",
            "མེད་པ་སྒྱུ་མ་དང་འདྲ་བ་ཡིན་ནོ།།",
            "བཤད་བྱ་མདོ་སོགས་ཀྱིས་ཆོས་དང་",
            "དྲན་པ་ཉེར་བཞག་དང་ཕར་ཕྱིན་ལ་སོགས་པ་",
            "ལམ་དང་སྟོབས་སོགས་འབྲས་ཆོས་ཏེ་",
            "གཉེན་པོའི་ཆོས་ནི་གང་ཡིན་དེ་དག་ཀྱང་",
            "གཟུང་བ་འཛིན་པ་གཉིས་སུ་བྱིས་པས་",
            "ཀུན་བཏགས་པ་དེ་བཞིན་དུ་མེད་པ་དང༌། ",
            "ཇི་ལྟར་སྣང་བ་ཙམ་དེ་བཞིན་དུ་ཡོད་པ་ཡིན་ལ",
            "སྣང་ཡང་སྣང་བ་དེ་བཞིན་དུ་མེད་པའི་ཕྱིར་",
            "རང་གི་ངོ་བོའམ་མཚན་ཉིད་མེད་པས་",
            "སྒྱུ་མ་དང་ཡང་འདྲ་བར་བསྟན་།",
            ""
        ],
        [
            "ཤེས་རབ་ཀྱི་ཕ་རོལ་ཏུ་ཕྱིན་པ་ལས་",
            "ཆོས་ཐམས་ཅད་སྒྱུ་མ་དང་རྨི་ལམ་ལྟ་བུའོ།།",
            "མྱ་ངན་ལས་འདས་པའང་སྒྱུ་མ་དང་",
            "རྨི་ལམ་ལྟ་བུའོ་ཞེས་གསུངས་སོ།།",
            "གལ་ཏེ་ཀུན་ནས་ཉོན་མོངས་པའི་",
            "ཕྱོགས་ཀྱང་སྒྱུ་མ་ལྟ་བུ་ཡིན་།",
            "རྣམ་པར་བྱང་བའི་ཕྱོགས་ཀྱང་སྒྱུ་མ་ལྟ་བུའི་ཕྱོགས་ཀྱིས་",
            "ཀུན་ཉོན་སྒྱུ་མ་ལྟ་བུའི་ཕྱོགས་ཇི་ལྟར་སྤོང་བར་བྱེད་ཅེ་།",
            "ཇི་ལྟར་སྒྱུ་མ་ཤེས་པའི་སྒྱུ་མའི་རྒྱལ་པོ་མཐུ་ཆུང་བ་ཞིག་",
            "འཁོར་དང་བཅས་པ་དེ་སྒྱུ་མ་ཡི་རྒྱལ་པོ་མཐུ་དང་ལྡན་པ་",
            "འཁོར་དང་བཅས་པ་གཞན་གྱིས་ཕམ་པར་བྱས་ནས་",
            "གནས་ནས་བཏོན་པ་ལྟར། ",
            "རྒྱལ་པོའི་གནས་ལྟ་བུ་ཀུན་གཞི་རྣམ་པར་ཤེས་པ་ལ་",
            "གནས་པའི་བདག་ལྟ་སོགས་ཉོན་མོངས་པའི་སེམས་ནི་",
            "སྒྱུ་མའི་རྒྱལ་པོ་མཐུ་ཆུང་བ་ལྟ་བུ། ",
            "དེའི་འཁོར་གྱི་སེམས་བྱུང་རྒྱལ་པོ་དེའི་འཁོར་ལྟ་བུ། ",
            "ཇི་སྲིད་གཉེན་པོ་མ་སྐྱེས་ཀྱི་བར་ཀུན་ཉོན་གྱི་ཆོས་ཀུན་སྐྱེས་པ་ལ་",
            "དབང་བས་རྒྱལ་པོ་ལྟ་བུ་དེ་ཉིད་དེ་ལས་མཐུ་ཆེ་བའི་",
            "སྒྱུ་མའི་རྒྱལ་པོ་བདག་མེད་རྟོགས་པའི་ཤེས་རབ་དང་",
            "དད་སོགས་དགེ་བའི་རང་བཞིན་རྣམ་བྱང་གི་སེམས་དང་",
            "དེའི་འཁོར་སེམས་བྱུང་དང་བཅས་པས་",
            "ཀུན་ཉོན་ཕྱོགས་རྩད་ནས་བཏོན་ཏེ་",
            "ཀུན་གཞི་གནས་གྱུར་པའི་གནས་སུ་ཟག་མེད་ཀྱི་ཆོས་ཀུན་",
            "དབང་བསྒྱུར་བའི་རྒྱལ་སྲིད་འཐོབ་པ་ཡིན་པས། ",
            "དེ་ལྟར་གང་ཟག་གང་དག་གིས་ནི་ཀུན་བྱང་གི་",
            "ཆོས་ཀུན་ཀྱང་གཟུང་འཛིན་གཉིས་ཀྱིས་སྟོང་པའི་སྣང་བ་",
            "སྒྱུ་མ་ལྟ་བུར་མཐོང་བའི་རྒྱལ་སྲས་དེ་དག་ཀུན་ཉོན་སྤངས་པ་དང་",
            "རྣམ་བྱང་བསྐྱེད་པ་ལ་བདག་གིས་འདི་ལྟར་བྱས་སོ་",
            "ཞེས་མངོན་པར་རློམ་པའི་ང་རྒྱལ་མེད་དོ།།",
            ""
        ],
        [
            "ད་ནི་སངས་རྒྱས་ཀྱིས་ཆོས་ཐམས་ཅད་སྒྱུ་མའི་",
            "དཔེ་བརྒྱད་དང་འདྲ་བར་གསུངས་པའི་དོན་བཤད་པ། ",
            "སངས་རྒྱས་གང་ཞིག་རྣམ་པར་སངས་རྒྱས་པའམ་",
            "ཡང་དག་པར་མཁྱེན་པའི་མཆོག་སྟེ་ཉན་རང་ལས་མཆོག་ཏུ་",
            "གྱུར་པ་རྣམས་ཀྱིས་ཞེས་བློ་བརྟན་འགྲེལ་བའི་འགྱུར་ན་",
            "མཁྱེན་མཆོག་སངས་རྒྱས་རྣམས་ཀྱིས་ཞེས་གསུངས་པ་ལྟར། ",
            "རྣམ་པར་སངས་རྒྱས་ཞེས་པ། ",
            "མ་རིག་གཉིད་ལས་སངས་ཕྱིར་དང༌། །",
            "ཤེས་བྱ་ལ་ཡང་བློ་རྒྱས་ཕྱིར། །",
            "ཞེས་གསུངས་པ་ལྟར་བུདྡྷའི་རྟོགས་པའི་དོན་ཡིན་པས་",
            "རྟོགས་པ་མཆོག་གི་དོན་དུ་གོ་ནས",
            "སངས་རྒྱས་གོང་མ་ཁྱད་གཞི་དང༌། ",
            "འོག་མ་ཁྱད་ཆོས་ཀྱི་ཚུལ་དུ་གོ་ན་",
            "སྒྲ་ཟློས་པར་མི་འགྱུར་རོ། །",
            "དེ་ལྟར་སྟོན་པ་ཡང་དག་པར་རྫོགས་པའི་",
            "སངས་རྒྱས་རྣམས་ཀྱིས་མདོ་སྡེ་ལ་སོགས་པའི་",
            "གསུང་རབ་དེ་དང་དེ་ལས་འདུས་བྱས་ཐམས་ཅད་",
            "དག་གི་ཚུལ་གསུངས་པ་སྒྱུ་མ་དང་རྨི་ལམ་དང་",
            "སྨིག་རྒྱུ་དང་གཟུགས་བརྙན་འདྲ་བ་དང༌། ",
            "བྲག་ཆ་ལྟ་བུ་དང་ནི་ཆུ་ཟླའི་གཟུགས་འདྲ་བ་དང༌། ",
            "སྤྲུལ་པ་དང་འདྲ་བར་ཤེས་པར་བྱའོ་ཞེས་བསྟན་པ་དེ་ནི། ",
            "སྤྱིར་ཆོས་ཐམས་ཅད་ཀྱང་བདེན་མེད་ཀྱི་སྣང་བ་ཡིན་པའི་",
            "དཔེར་འདི་རྣམས་གང་ཡང་རུང་མོད་ཀྱང༌། ",
            "བྱེ་བྲག་ཏུ་ཕྱེ་ན་",
            "ནང་གི་སྐྱེ་མཆེད་དྲུག་ནི་སྒྱུ་མ་དང་འདྲ་སྟེ",
            ""
        ],
        [
            "ཅིའི་ཕྱིར་ན་སྒྱུ་མའི་མི་དང་རྟ་གླང་སོགས་སུ་",
            "སྣང་བ་དབང་པོ་དང་བདག་དང་སེམས་ཅན་དང་སྲོག་མེད་ཀྱང་",
            "དབང་པོ་དང་སྲོག་དང་སེམས་ཡོད་པའི་",
            "སེམས་ཅན་ལྟ་བུར་སྣང་བ་དེ་བཞིན་དུ་",
            "ནང་གི་མིག་སོགས་སྐྱེ་མཆེད་དྲུག་ལྡན་དུ་སྣང་བའི་",
            "སེམས་ཅན་རྣམས་ལའང་སྲོག་དང་",
            "གང་ཟག་སོགས་མེད་པར་བསྟན་པ་དང༌། ",
            "ཕྱིའི་སྐྱེ་མཆེད་གཟུགས་སོགས་ཡུལ་དྲུག་ནི་",
            "རྨི་ལམ་གྱི་སྣང་བ་དང་འདྲ་སྟེ",
            "རྨི་ལམ་ནི་བུད་མེད་སྐྱེས་པ་སོགས་ཀྱི་",
            "གཟུགས་དང་སྒྲ་དྲི་རོ་རེག་ཆོས་རྣམས་ལོངས་སྤྱོད་པའི་",
            "ཉམས་སུ་མྱོང་བ་སྣང་ཡང་དེ་ནི་",
            "ཡུལ་གཞན་མེད་པ་བཞིན་དུ་ཤེས་པར་བྱ་བ་དང༌། ",
            "གཉིས་དང་ཞེས་པ་སེམས་དང་སེམས་བྱུང་གཉིས་ནི་",
            "སྨིག་རྒྱུ་ལ་ཆུ་མེད་ཀྱང་སྔོ་བ་དང་གཡོ་བ་སོགས་ཀྱིས་",
            "རྒྱང་རིང་པོ་ན་གནས་པ་དག་ལ་ཆུའི་འདུ་ཤེས་བསྐྱེད་ཀྱང་",
            "དྲུང་དུ་བརྒྱུད་ན་ཅི་ཡང་མེད་པ་བཞིན་",
            "སེམས་དང་སེམས་ལས་བྱུང་བ་རྣམས་ཀྱིས་",
            "ཀ་བ་དང་བུམ་པ་སྐྱེས་པ་བུད་མེད་སྔོ་སེར་དཀར་དམར་གྱི་",
            "ཆོས་སྣ་ཚོགས་ལ་འདི་དང་འདིའོ་",
            "ཞེས་འདུ་ཤེས་ཀྱིས་མངོན་པར་ཞེན་པར་བྱེད་ཀྱང་",
            "ཆོས་དེ་དག་ལ་གཞིགས་ན་",
            "དུ་མ་དང་མི་རྟག་པ་སོགས་ཀྱི་ཕྱིར་",
            "མངོན་པར་ཞེན་པའི་ཡུལ་རིལ་བོ་བ་གང་ཡང་མེད་པས་སོ།།",
            "དྲུག་མཚན་གཉིས་དང་ཞེས་པ་གོང་གི་དཔེ་གཟུགས་བརྙན་དང་",
            "མིག་ཡོར་གཉིས་ནི་ནང་དང་",
            "ཕྱིའི་སྐྱེ་མཆེད་དྲུག་ཚན་གཉིས་ལ་སྦྱར་བ་ཡིན་།",
            "ནང་གི་སྐྱེ་མཆེད་དྲུག་ནི་གཟུགས་བརྙན་ལྟ་བུ་།",
            "གཟུགས་བྱད་ཀྱི་དབང་གིས་མེ་ལོང་གི་",
            "ངོས་སུ་གཟུགས་བརྙན་འབྱུང་བ་ལྟར། ",
            "དེ་ལྟར་གྱི་སྐྱེ་མཆེད་དྲུག་སྣང་ཡང་",
            "མི་བདེན་པ་གཟུགས་བརྙན་ལྟ་བུ་འདི། ",
            "ཚེ་རབས་སྔ་མའི་སྐྱེ་མཆེད་དྲུག་གིས་བསྒྲུབས་པའི་",
            "ལས་ཀྱི་བག་ཆགས་གཟུགས་བྱད་ལྟ་བུ་ལས་སྣང་བའི་ཕྱིར་རོ། །",
            "ཕྱིའི་སྐྱེ་མཆེད་དྲུག་ནི་མིག་ཡོར་ལྟ་བུ་།",
            ""
        ],
        [
            "མིག་ཡོར་ཞེས་པ་རྐྱེན་ལས་མིག་འཁྲུལ་བའི་",
            "སྣང་བ་ཀུན་ལ་འཇུག་།",
            "ཐོ་ཡོར་ལ་མི་སྣང་བ་དང༌། ",
            "མིག་བཙིར་བས་ཟླ་བ་གཉིས་སྣང་བ་དང༌། ",
            "རང་གི་གྲིབ་མ་ལ་སྲོག་ཆགས་གཞན་དུ་སྣང་བ་དང༌། ",
            "སྐྲ་ཤད་སོགས་ཀྱི་སྣང་བ་དང༌། ",
            "གྲུ་ལ་ཞུགས་ན་",
            "རི་འགུལ་བ་ལ་སོགས་པ་རྣམ་པ་མང་དུ་ཡོད་ཀྱང་",
            "སྐབས་འདིར་གྲིབ་མ་ལ་གོ་བར་བྱ་གསུངས་ཏེ",
            "གདུགས་དང་ལུས་ལ་སོགས་པའི་དབང་གིས་",
            "གྲིབ་མ་འབྱུང་བ་བཞིན་ཕྱིའི་སྐྱེ་མཆེད་དྲུག་ཀྱང་",
            "ནང་གི་སྐྱེ་མཆེད་དྲུག་གི་གྲིབ་མ་ལྟ་བུ་དེའི་དབང་གིས་བྱུང་བ་།",
            "ཀུན་གཞི་རྣམ་ཤེས་ལས་མིག་སོགས་ནང་གི་སྐྱེ་མཆེད་དྲུག་འབྱུང་།",
            "དེ་ལས་ཡུལ་གྱི་ཚུལ་དུ་ཕྱིའི་སྐྱེ་མཆེད་དྲུག་སྣང་བ་འབྱུང་བས་སོ།།",
            ""
        ],
        [
            "གསུམ་པོ་རེ་རེར་འདོད་ཅེས་པ་གསུམ་བཤད་པའི་ཆོས་དང༌། ",
            "སེམས་ཏིང་ངེ་འཛིན་ལ་གནས་པ་དང༌། ",
            "བསམ་བཞིན་སྲིད་པ་འཛིན་པའི་ལུས་གསུམ་ནི་",
            "བྲག་ཆ་དང་ཆུ་ཟླ་དང་སྤྲུལ་པའི་",
            "དཔེ་གསུམ་པོ་རེ་རེ་དང་སྦྱར་བར་བྱ་སྟེ",
            "བཤད་པའི་ཆོས་ཐམས་ཅད་བྲག་ཆ་དང་འདྲ་།",
            "བྲག་ཆ་སྒྲའི་རང་བཞིན་དུ་མེད་ཀྱང་རྣ་བའི་",
            "སྤྱོད་ཡུལ་དུ་མཉན་དུ་ཡོད་པ་ལྟར་བཤད་པའི་",
            "ཆོས་ཀུན་དེ་དང་འདྲ་བའམ། ",
            "ཆུ་དྭངས་པའི་ནང་དུ་ཟླ་བའི་གཟུགས་བརྙན་སྣང་བ་",
            "སྣང་དུ་ཟིན་ཀྱང་དངོས་པོར་མེད་པ་བཞིན། ",
            "ཏིང་ངེ་འཛིན་རྩེ་གཅིག་ལ་གནས་པས་གཡེང་བའི་",
            "རྣམ་རྟོག་གཞན་གྱིས་མ་རྙོག་པས་ཆུ་དྭངས་པ་ལྟ་བུ་ལ་",
            "བདེན་བཞི་དང་རྗེས་དྲན་ཟད་པར་ཟིལ་གནོན་སོགས་",
            "གང་དང་གང་བསྒོམས་ཀྱང་བསྒོམ་བྱའི་དོན་གྱི་",
            "གཟུགས་བརྙན་མངོན་དུ་སྣང་བས་སོ།།",
            "བསམ་བཞིན་དུ་སྲིད་པ་འཛིན་པ་ནི་སྤྲུལ་པ་",
            "གནས་གཅིག་ནས་གཅིག་ཏུ་སྣང་ཡང་ཆགས་སྡང་མེད་པ་བཞིན་",
            "བྱང་ཆུབ་སེམས་དཔའ་སེམས་ཅན་གྱི་དོན་དུ་",
            "ཚེ་གཅིག་ནས་གཅིག་ཏུ་བརྒྱུད་དེ་སྐྱེ་བ་འཛིན་པ་ཡང་",
            "ཆགས་པ་དང་སྡང་བ་མེད་པས་སོ།། ",
            "གསུམ་པ་ཤེས་བྱ་ཡོངས་སུ་འཚོལ་བ་ནི། ",
            "ཡང་དག་མིན་རྟོག་ཡང་དག་མིན།། ",
            "ཡང་དག་མ་ཡིན་མིན་མི་།",
            ""
        ],
        [
            "རྟོག་མིན་མི་རྟོག་མ་ཡིན་པ། །",
            " ཤེས་བྱ་ཐམས་ཅད་ཡིན་པར་བརྗོད།། ",
            "ཅེས་ཚིགས་བཅད་གཅིག་གིས་བསྟན་།",
            "ཤེས་བྱ་མདོར་བསྡུ་ན་",
            "ཆོས་གང་དག་འཇིག་རྟེན་པ་ཡིན་པ་དང་",
            "ཆོས་གང་དག་འཇིག་རྟེན་ལས་འདས་པ་",
            "ཡིན་པ་དེ་གཉིས་བརྟགས་པ་ནི། ",
            "ཡང་དག་པ་མིན་པའི་རྟོག་པ་ནི། ",
            "ཆོས་ཀྱི་དབྱིངས་དང་རྣམ་པར་མི་རྟོག་པའི་",
            "ཡེ་ཤེས་འཐོབ་པའི་རྗེས་སུ་མཐུན་པ་མ་ཡིན་པ་",
            "ཁམས་གསུམ་གྱི་གཟུང་བ་དང་འཛིན་པར་",
            "ཀུན་ཏུ་རྟོག་པ་ཐམས་ཅད་དོ།།",
            "ཡང་དག་པ་མིན་ལ་",
            "ཡང་དག་མ་ཡིན་པ་ཡང་མིན་པ་ནི། ",
            "སོ་སོའི་སྐྱེ་བོའི་དུས་ན་དམ་པའི་",
            "ཆོས་ལེགས་པར་ཉན་པ་དང་",
            "སེམས་པ་ནས་བརྩམས་ཏེ་",
            ""
        ],
        [
            "འཇིག་རྟེན་ཆོས་མཆོག་མན་ཆད་ཀྱི་མོས་སྤྱོད་ཀྱི་",
            "སའི་ཆོས་ལ་ཚུལ་བཞིན་སེམས་པ་ཐམས་ཅད་།",
            "དེའི་ཚེ་གཟུང་འཛིན་གྱི་ཀུན་རྟོག་ཡོད་པས་ཡང་དག་པ་མིན་།",
            "ཆོས་ཀྱི་དབྱིངས་དང་འཇིག་རྟེན་ལས་འདས་པའི་",
            "ཡེ་ཤེས་རྟོགས་པར་བྱ་བ་དང་རྗེས་སུ་མཐུན་པས་",
            "དེའི་རྒྱུ་ལྟ་བུར་གྱུར་པས་ན་",
            "ཡང་དག་མ་ཡིན་པ་ཡང་མིན་པ་ཞེས་བྱའོ།།",
            "མི་རྟོག་ཅེས་པ་ཡུལ་ཆོས་ཀྱི་དབྱིངས་དང་",
            "དེའི་ཡུལ་ཅན་འཇིག་རྟེན་ལས་འདས་པའི་",
            "ཡེ་ཤེས་རྣམ་པར་མི་རྟོག་པ་ལ་བྱ་སྟེ་",
            "དེ་གཉིས་ལ་གཟུང་བ་དང་འཛིན་པ་སོགས་ཀྱི་",
            "རྣམ་པར་རྟོག་པ་མེད་པའི་ཕྱིར་རོ། །",
            "རྟོག་མིན་མི་རྟོག་མ་ཡིན་པ་ཞེས་པ་",
            "མཉམ་བཞག་དུ་རྣམ་པར་མི་རྟོག་པའི་",
            "ཡེ་ཤེས་ཀྱི་རྗེས་ལ་ཐོབ་པ་དག་པ་འཇིག་རྟེན་པའི་ཡེ་ཤེས་།",
            "དེ་ནི་ཆོས་ཀྱི་དབྱིངས་ལ་དམིགས་པ་རྣམ་པར་མི་རྟོག་པའི་",
            "ཡེ་ཤེས་དེ་ལ་དམིགས་པས་ན་གཟུང་འཛིན་མེད་པའམ་",
            "དེའི་རྗེས་ལས་ཐོབ་པས་ན་དེའི་གཟུང་འཛིན་དུ་",
            "ཞེན་པ་མེད་པས་རྣམ་པར་རྟོག་པའང་མིན་ལ",
            ""
        ],
        [
            "ཆོས་ཐམས་ཅད་ཀྱི་རང་དང་སྤྱིའི་མཚན་ཉིད་མ་འདྲེས་པར་",
            "སྒྱུ་མ་དང་སྨིག་རྒྱུ་ལྟ་བུར་རྟོག་པ་ཡོད་པའི་ཕྱིར་",
            "མི་རྟོག་པ་ཡང་མ་ཡིན་པའོ།།",
            "བཞི་པོ་འདི་ལ་ཤེས་བྱ་ཐམས་ཅད་འདུས་པ་ཡིན་པར་བརྗོད་།",
            "སེམས་ཙམ་ལས་གཞན་པའི་ཆོས་མེད་ལ་",
            "སེམས་ཀྱི་གནས་སྐབས་བཞི་པོ་འདི་དང་",
            "ཆོས་ཀྱི་དབྱིངས་ཀྱིས་ཤེས་བྱ་ཐམས་ཅད་བསྡུས་པའི་ཕྱིར་རོ། །",
            " བཞི་པ་ཀུན་ནས་ཉོན་མོངས་པ་དང་རྣམ་པར་",
            "བྱང་བའི་ཡོངས་སུ་འཚོལ་བ་ནི། ",
            "རང་གི་ཁམས་ལས་གཉིས་སྣང་ཞིང༌། ",
            "མ་རིག་ཉོན་མོངས་ལྷན་ཅིག་ཏུ། །",
            " འཇུག་པའི་རྣམ་རྟོག་རབ་འབྱུང་སྟེ།། ",
            "རྫས་གཉིས་རྣམ་པར་སྤངས་པ་ཡིན།།",
            ""
        ],
        [
            "དམིགས་པའི་ཁྱད་པར་ཐོབ་པ་ཡི། །",
            " རང་གི་དབྱིངས་ལ་གནས་ལྡན་ཕྱིར། །",
            " དེ་ཉིད་གཉིས་སུ་སྣང་མེད་པར། །",
            " འཇུག་སྟེ་པགས་དང་མདའ་བཞིན་ནོ།། ",
            "ཞེས་ཚིགས་བཅད་གཉིས་ཀྱིས་བསྟན་།",
            "ཉོན་མོངས་པ་དང་ལས་དང་སྐྱེ་བའམ་",
            "རྣམ་སྨིན་གསུམ་གྱིས་བསྡུས་པའི་ཀུན་ནས་",
            "ཉོན་མོངས་པའི་མཚན་ཉིད་དང་འཕགས་པའི་ལམ་དང་",
            "མྱ་ངན་ལས་འདས་པས་བསྡུས་པའི་",
            "རྣམ་པར་བྱང་བའི་ཁམས་བརྟགས་པ་།",
            "དེ་ཡང་ཁམས་དང་ས་བོན་དང་",
            "རྒྱུ་ཞེས་པ་དོན་དུ་འདྲ་བ་ཡིན་།",
            "ཀུན་གཞིའི་རྣམ་ཤེས་གཟུང་འཛིན་གྱི་བག་ཆགས་དང་",
            "བཅས་པ་ནི་རང་གི་ཁམས་ཞེས་བྱ་།",
            ""
        ],
        [
            "དེ་ལས་གཟུང་བ་དང་འཛིན་པ་གཉིས་སུ་སྣང་ཞིང་",
            "སྣང་བ་དེའི་ཚེ་དངོས་པོའི་རང་བཞིན་མ་ཤེས་པའི་",
            "མ་རིག་པ་དང་ཆགས་སོགས་ཉོན་མོངས་པ་གཞན་དང་",
            "ཡང་ལྷན་ཅིག་ཏུ་ཡུལ་གཟུགས་སོགས་ལ་གཟུང་བ་དང་",
            "དེ་ལ་འཛིན་པའི་རྣམ་ཤེས་ཀྱི་རྣམ་པར་རྟོག་པ་རབ་ཏུ་འབྱུང་སྟེ",
            "འཁོར་བ་ཡང་ནས་ཡང་དུ་སྐྱེས་ཤིང་འཇུག་པ་ཡིན་ནོ།།",
            "དེ་ལྟར་གཉིས་སྣང་དང་བཅས་པའི་དུས་ན་ཡང་",
            "གཟུང་བ་དང་འཛིན་པའི་རྫས་གཉིས་རྣམ་པར་སྤངས་པ་ཡིན་ཏེ་",
            "ཡེ་ནས་དེ་གཉིས་ཐ་དད་དུ་ཡོད་པ་མ་ཡིན་ཡང༌། ",
            "བློ་འཁྲུལ་བའི་དབང་གིས་གཉིས་སུ་སྣང་ཞིང་",
            "གཉིས་སུ་ཞེན་པས་འཁོར་བ་འགྲུབ་པར་ཤེས་པ་ནི་",
            "ཀུན་ཉོན་གྱི་མཚན་ཉིད་བཙལ་བའོ།།",
            ""
        ],
        [
            "རྣམ་བྱང་གི་མཚན་ཉིད་བཙལ་བ་ནི། ",
            "མོས་སྤྱོད་དུ་ཆོས་ལ་དམིགས་པའི་ཁྱད་པར་གོང་དུ་བཤད་པ་བཞིན་",
            "ཐོབ་པའི་གང་ཟག་གིས་གཞན་དབང་སེམས་རང་གི་དབྱིངས་སམ་",
            "གནས་ལུགས་ཆོས་ཀྱི་དབྱིངས་ལ་གནས་པས་",
            "ས་དང་པོ་དང་ལྡན་པ་སྒོམ་ལམ་གྱི་ས་རྣམས་སུ་རྟོགས་པ་",
            "དེ་དང་ལྡན་པའི་ཞི་ལྷག་གི་རྣལ་འབྱོར་སྒོམ་པའི་ཕྱིར། ",
            "དེ་ཁོ་ན་ཉིད་གཟུང་འཛིན་གཉིས་སུ་སྣང་བ་མེད་པར་",
            "གོང་ནས་གོང་དུ་འཇུག་པར་འགྱུར་ཏེ་",
            "སངས་རྒྱས་ཀྱི་སའི་བར་དུའོ། །",
            "དེ་ཡང་དཔེ་ཇི་ལྟར་།",
            "སེམས་ཅན་རྣམས་ཀྱི་སེམས་ནི་གཟུང་འཛིན་དུ་སྣང་ཞིང་",
            "ཞེན་པ་འཁྲུལ་བས་བསླད་པའི་ཕྱིར་",
            "སེམས་ཉོན་མོངས་པ་ལས་རྣམ་པར་གྲོལ་བ་དང་",
            "ཤེས་རབ་མ་རིག་པ་ལས་རྣམ་པར་གྲོལ་བ་མངོན་དུ་བྱེད་མི་ནུས་སོ།།",
            "བྱང་ཆུབ་སེམས་དཔའ་རྣམས་ཀྱིས་ནི་གཟུང་འཛིན་མེད་པར་རྟོགས་ཤིང་",
            "དེའི་དོན་ལ་མཉམ་པར་བཞག་པའི་ཞི་གནས་དང་ལྷག་མཐོང་གི་",
            "སྟོབས་ཀྱིས་རྣམ་གྲོལ་དེ་གཉིས་མངོན་དུ་བྱེད་དེ",
            "དཔེར་ན་ཆང་སོགས་ཀྱིས་སྐྱོན་ལྡན་པགས་པ་གྱོང་ཁེངས་ཅན་",
            "ལྟ་བུའི་སེམས་དེ་ནི་ཞི་གནས་ཆུ་དང་སྣུམ་ལྟ་བུས་འཇམ་ཞིང་",
            ""
        ],
        [
            "མཉེན་པར་བྱས་པ་དང༌། ",
            "བདག་ལྟ་དང་རྟག་ཆད་སོགས་ལྟ་ངན་རྣམས་ཀྱིས་",
            "གནས་ལུགས་དང་མི་མཐུན་པར་",
            "འཁྱོག་པོར་གྱུར་པའི་མདའ་ལྟ་བུ་སྟེ་",
            "ལྷག་མཐོང་མེ་ལྟ་བུས་བསྲོས་ནས་",
            "དྲང་པོར་བསྲངས་པར་བྱས་པ་བཞིན། ",
            "སེམས་ཕྱིན་ཅི་ལོག་ལམ་གྱིས་བཅོས་ནས་",
            "ཕྱིན་ཅི་མ་ལོག་པར་བསྒྲུབས་པས་",
            "མཐར་ཐུག་སངས་རྒྱས་ཀྱི་སར་སེམས་རྣམ་པར་གྲོལ་བ་དང་",
            "ཤེས་རབ་རྣམ་པར་གྲོལ་བ་ནམ་ཡང་",
            "ཉམས་མི་སྲིད་པ་ཐོབ་པ་ཡིན་ནོ།། ",
            "ལྔ་པ་རྣམ་པར་རིག་པ་ཙམ་ཡོངས་སུ་འཚོལ་བ་ནི། ",
            "སེམས་ནི་གཉིས་སུ་སྣང་བ་སྟེ།། ",
            "དེ་བཞིན་ཆགས་སོགས་སྣང་བའམ། །",
            " དད་ལ་སོགས་པར་སྣང་བར་འདོད།། ",
            "ཉོན་མོངས་དགེ་ཆོས་ཡོད་མ་ཡིན།། ",
            "སེམས་ནི་སྣ་ཚོགས་སྣང་བ་དང༌། །",
            " རྣམ་པ་སྣ་ཚོགས་ཅན་དུ་འཇུག། ",
            "དེ་ལ་སྣང་དེ་ཡོད་དང་མེད།།",
            ""
        ],
        [
            "དེ་ཕྱིར་ཆོས་ཀྱི་མ་ཡིན་ནོ།། ",
            "ཞེས་ཚིགས་བཅད་གཉིས་ཀྱིས་བསྟན་།",
            "སེམས་ཙམ་ཞེས་པ་སེམས་དང་སེམས་ལས་བྱུང་བ་ཙམ་དུ་ཟད་ཀྱི་",
            "ཕྱི་དོན་ཡོད་པ་མ་ཡིན་ཞེས་འདོད་",
            "དེ་ཙམ་གྱི་སྒྲས་གཟུགས་འགོག་གི་སེམས་བྱུང་མི་འགོག་པ་དང༌། ",
            "སེམས་ཙམ་པ་ཁ་ཅིག་སེམས་ཙམ་མ་གཏོགས་སེམས་བྱུང་དང་",
            "གཟུགས་གཉིས་ཀ་འགོག་པའི་ལུགས་གཉིས་ཡོད་པས་",
            "འདིའི་སྐབས་སུ་དེ་གཉིས་ལ་བྱ་བར་འདོད་དེ",
            "དང་པོ་ལྟར་ན་སེམས་ཞེས་པ་ཀུན་གཞི་སོགས་",
            "ཚོགས་བརྒྱད་ཀྱི་རྣམ་ཤེས་སེམས་ལས་བྱུང་བ་དང་བཅས་པ་ནི་",
            "གཟུང་འཛིན་གཉིས་སུ་སྣང་བ་སྟེ་",
            "སེམས་ལས་གཞན་པའི་གཟུང་བ་ཕྱི་དོན་མེད་ཅེས་སོ།།",
            "ཕྱི་མ་ལྟར་ན་སེམས་ཉིད་ནི་",
            "གཟུང་འཛིན་གཉིས་སུ་སྣང་བར་ཟད་ཀྱི། ",
            "དེ་ལས་མ་གཏོགས་པའི་སེམས་ལས་བྱུང་བ་དང་",
            "གཟུང་འཛིན་མེད་དོ་ཞེས་བཤད་ཚུལ་གཉིས་",
            "བློ་བརྟན་འགྲེལ་པར་གསུངས་པ་འདི། ",
            "དང་པོ་ལྟར་ན་སེམས་སེམས་བྱུང་",
            "རྫས་ཐ་དད་དུ་འདོད་པའི་ལུགས་དང༌། ",
            "གཉིས་པ་ལྟར་ན་རྫས་ཐ་དད་མིན་པའི་",
            "ལུགས་ཡིན་པར་གསལ་ལོ། །",
            "དེ་བཞིན་སེམས་ནི་འདོད་ཆགས་དང་",
            "ཞེ་སྡང་ལ་སོགས་པའི་ཉོན་མོངས་པའི་ཆོས་སུ་སྣང་བའམ། ",
            "དད་པ་དང་བརྩོན་འགྲུས་ལ་སོགས་པར་",
            "སྣང་བར་འདོད་ཀྱི་སེམས་ལས་མ་གཏོགས་པའི་",
            "ཉོན་མོངས་པའི་ཆོས་དང་དགེ་བའི་ཆོས་",
            "བྱ་བ་གཞན་དུ་ཡོད་པ་མ་ཡིན་ནོ།།",
            "དེ་ལྟར་སེམས་ཀུན་གཞི་ཉིད་",
            "གཟུང་བ་ཡི་ཆོས་སྣ་ཚོགས་སུ་སྣང་བ་དང༌། ",
            "འཛིན་པའི་རྣམ་པ་སྣ་ཚོགས་ཅན་དུ་འཇུག་པ་ཡིན་།",
            ""
        ],
        [
            "སེམས་དེ་ལ་དེ་ལྟར་གཟུང་འཛིན་དུ་",
            "སྣང་བ་དེ་སྣང་ཙམ་དུ་ཡོད་པ་དང༌། ",
            "སྣང་བ་ལྟར་དོན་དུ་གྲུབ་པ་མེད་པ་དེའི་ཕྱིར་",
            "སེམས་ལས་ཐ་དད་པའི་ཆོས་སྣ་ཚོགས་ཀྱི་རང་བཞིན་དུ་",
            "ཡོད་པ་མ་ཡིན་པས་ཆོས་ཐམས་ཅད་སེམས་ལ་",
            "སྣང་བ་ཙམ་ཡིན་པས་སེམས་ཙམ་དུ་གྲུབ་པ་ཡིན་ནོ།། ",
            "དྲུག་པ་མཚན་ཉིད་ཡོངས་སུ་འཚོལ་བ་ནི། ",
            "སངས་རྒྱས་རྣམས་ཀྱིས་སེམས་ཅན་ལ།། ",
            "ཕན་གདགས་ཕྱིར་ནི་མཚན་གཞི་དང༌། །",
            " མཚན་ཉིད་དང་ནི་མཚོན་པ་དག །",
            " རབ་ཏུ་དབྱེ་བས་ཡང་དག་བཤད།། ",
            "སེམས་ནི་ལྟ་བཅས་གང་ཡིན་དང༌། །",
            " དེ་ཡི་གནས་སྐབས་མི་འགྱུར་བ། །",
            " འདི་ནི་མདོར་ན་མཚན་གཞི་སྟེ།། ",
            "རབ་ཏུ་དབྱེ་ན་ཚད་མེད་དོ།། ",
            "ཇི་ལྟར་བརྗོད་དོན་འདུ་ཤེས་ཀྱི། །",
            " རྒྱུ་མཚན་དང་དེའི་བག་ཆགས་དང༌། །",
            " དེ་ལས་ཀྱང་དོན་སྣང་བ་ནི། ། ",
            "ཀུན་བཏགས་པ་ཡི་མཚན་ཉིད་དོ།།",
            ""
        ],
        [
            "མིང་དང་དོན་ནི་ཇི་ལྟ་བར། །",
            " དོན་དང་མིང་དུ་སྣང་བ་གང༌། །",
            " ཡང་དག་མིན་རྟོག་རྒྱུ་མཚན་ནི། །",
            " ཀུན་བཏགས་པ་ཡི་མཚན་ཉིད་དོ།། ",
            "རྣམ་གསུམ་རྣམ་གསུམ་སྣང་བ་ཅན། །",
            " འཛིན་དང་གཟུང་བའི་མཚན་ཉིད་དེ།། ",
            "ཡང་དག་མ་ཡིན་ཀུན་རྟོག་ནི། །",
            " གཞན་གྱི་དབང་གི་མཚན་ཉིད་དོ།། ",
            "མེད་དང་ཡོད་ཉིད་གང་ཡིན་དང༌། །",
            " ཡོད་དང་མེད་པ་མཉམ་ཉིད་དང༌། །",
            " མ་ཞི་ཞི་དང་རྣམ་མི་རྟོག། ",
            "ཡོངས་སུ་གྲུབ་པའི་མཚན་ཉིད་དོ།། ",
            "རྒྱུ་མཐུན་ཆོས་ལ་དམིགས་ནས་",
            ""
        ],
        [
            "ནི། །",
            " ཚུལ་བཞིན་ཡིད་ལ་བྱེད་པ་དང༌། །",
            " སེམས་ཀྱི་དབྱིངས་ལ་གནས་པ་དང༌། །",
            " དོན་ཡོད་པ་དང་མེད་པར་མཐོང༌།། ",
            "དེ་ན་མཉམ་པ་ཉིད་དུ་འགྱུར།། ",
            "འཕགས་རིགས་ཤིན་ཏུ་དྲི་མེད་པ། །",
            " མཉམ་དང་ཁྱད་འཕགས་འབྲི་མེད་ཅིང༌། །",
            " འཕེལ་བ་མེད་པའི་མཚན་ཉིད་དོ།། ",
            "ཞེས་ཚིགས་བཅད་བརྒྱད་ཀྱིས་བསྟན་།",
            "སངས་རྒྱས་རྣམས་ཀྱིས་སེམས་ཅན་ལ་ཤེས་བྱའི་",
            "རང་བཞིན་ལ་མི་རྨོངས་པའི་ཤེས་རབ་བསྐྱེད་པས་",
            "ཕན་གདགས་ཕྱིར་མཚན་གཞི་དང༌། ",
            "མཚན་ཉིད་དང༌། ",
            "མཚོན་པ་དག་རབ་ཏུ་དབྱེ་བས་ཡང་དག་པར་བཤད་དོ།།",
            "དེ་གང་ཞེ་ན་མཚན་ཉིད་གསུམ་པོ་དེས་རང་རང་གི་",
            "ངོ་བོ་ཉིད་དམ་རང་བཞིན་དུ་མཚོན་པར་བྱ་བའི་",
            "གཞི་ནི་ཤེས་བྱ་གཞི་ལྔ་པོ་འདི་ཙམ་དུ་ཟད་།",
            ""
        ],
        [
            "གཟུགས་ཀྱི་གཞི་དང༌། ",
            "གཙོ་བོ་སེམས་ཀྱི་གཞི་དང༌། ",
            "འཁོར་སེམས་བྱུང་གི་གཞི་དང༌། ",
            "ལྡན་མིན་འདུ་བྱེད་ཀྱི་གཞི་དང༌། ",
            "འདུས་མ་བྱས་པའི་གཞིའོ།། ",
            "གཟུགས་ཀྱི་གཞི་ནི་དབང་པོ་ལྔ་དང་དོན་ལྔ་སྟེ་",
            "གཟུགས་ཅན་གྱི་སྐྱེ་མཆེད་བཅུ་པོའོ།།",
            "སེམས་ཀྱི་གཞི་ནི་རྣམ་པར་ཤེས་པའི་ཚོགས་བརྒྱད་དོ།།",
            "སེམས་བྱུང་གི་གཞི་ནི་སེམས་བྱུང་ལྔ་བཅུ་ང་གཅིག་།",
            "ལྡན་མིན་འདུ་བྱེད་ནི་ཐོབ་པ་དང་མ་ཐོབ་པ་",
            "ལ་སོགས་ཉེར་གསུམ་བཤད་པ་ལྟ་བུའོ།།",
            "འདུས་མ་བྱས་ནི་སོ་སོར་བརྟག་འགོག་དང༌། ",
            "བརྟག་མིན་གྱི་འགོག་པ་དང༌། ",
            "ནམ་མཁའ་དང༌། ",
            "དེ་བཞིན་ཉིད་བཞིའོ།།",
            ""
        ],
        [
            "དེ་ལ་སེམས་ནི་ཞེས་པས་སེམས་ཀྱི་གཞི་བསྟན་ཏོ།།",
            "ལྟ་བཅས་ཞེས་པས་སེམས་དེ་ཡུལ་ལ་ལྟ་བ་ལ་",
            "ཡུལ་དབང་ཡིད་བྱེད་གསུམ་",
            "ཚང་དགོས་པས་སེམས་བྱུང་རྣམས་དང༌། ",
            "དབང་པོ་ལྔ་དང༌། ",
            "ཡུལ་ལྔ་བསྟན་ཏེ",
            "ཡུལ་གྱི་རྣམ་པ་ཡིད་ལ་བྱེད་པས་སེམས་བྱུང་གི་གཞི་།",
            "དབང་ལྔ་དང་ཡུལ་གཟུགས་སྒྲ་དྲི་རོ་རེག་བྱ་ལྔ་སྟེ་",
            "བཅུ་པོས་གཟུགས་ཀྱི་གཞི་།",
            "དེའི་གནས་སྐབས་ཞེས་པས་སེམས་སེམས་བྱུང་དང་",
            "གཟུགས་ཀྱི་གནས་སྐབས་ལ་ཐོབ་པ་དང་",
            "མ་ཐོབ་པ་སྐལ་མཉམ་དང༌། ",
            "སྲོག་དང་གང་ཟག་སོགས་སུ་བཏགས་པ་བེམ་ཤེས་",
            "གང་རུང་མིན་པའི་འདུས་བྱས་ཀྱི་ཆར་གཏོགས་པ་",
            "ལྡན་མིན་འདུ་བྱེད་ཀྱི་གཞི་།",
            "མི་འགྱུར་བ་ཞེས་པས་རྒྱུ་མཚན་གྱིས་འདུས་མ་བྱས་",
            "སྐྱེ་གནས་འཇིག་པ་གསུམ་དང་བྲལ་བས་",
            "དེའི་ངོ་བོ་ནམ་ཡང་གཞན་དུ་མི་འགྱུར་བ་",
            "འདུས་མ་བྱས་ཀྱི་གཞི་བསྟན་ཏེ་",
            ""
        ],
        [
            "གཞི་ལྔ་པོ་འདི་ནི་མདོར་བསྡུས་ན་མཚན་གཞི་།",
            "འདི་ལ་མ་འདུས་པའི་ཤེས་བྱའི་ཆོས་མེད་པས་ན་",
            "མཚན་ཉིད་གསུམ་གང་ལ་སྒྲུབ་པའི་མཚན་གཞིར་འདོད་དོ།།",
            "བློ་བརྟན་འགྲེལ་པ་ལས་སེམས་ནི་ཞེས་པས་",
            "སེམས་གཟུང་བར་སྣང་བ་དབང་ལྔ་ཡུལ་ལྔ་དང་",
            "འཛིན་པར་སྣང་བ་རྣམ་ཤེས་ཚོགས་དྲུག་པོ་།",
            "ལྟ་བཅས་ཞེས་པས་སེམས་བྱུང་རྣམས་བསྟན་ཏེ་",
            "གསལ་ཞིང་འཕྱོ་བའི་རང་བཞིན་གྱིས་",
            "ཡུལ་ལ་འཇུག་པའི་དོན་དུ་བཤད་པར་།",
            "འགྱུར་ལ་ལར་མཚན་གཞི་ལ་མཚོན་བྱའང་ཟེར་ཏེ་",
            "མཚན་ཉིད་གསུམ་དུ་མཚོན་པར་བྱ་བ་ཡིན་པས་",
            "དེ་གཉིས་གོ་ཐོབ་གཅིག་པར་རུང་ངོ༌།།",
            "དེ་དག་གི་ནང་གསེས་ཀྱི་མཚན་གཞིའི་དབྱེ་བ་བྱས་ན་",
            ""
        ],
        [
            "ཚད་མེད་པ་ཡོད་དེ་",
            "རེ་རེ་ལ་ཡང་བྱེ་བྲག་ཚད་མེད་པ་ནི་",
            "སེམས་དང་གཟུགས་སོགས་སེམས་ཅན་གྱི་རྒྱུད་དང༌། ",
            "དུས་དང་ཡུལ་སྣ་ཚོགས་ཀྱིས་ཕྱེ་བས་ཤེས་བྱའི་",
            "གྲངས་བཞིན་དུ་མཐའ་མེད་པར་འགྱུར་རོ། །",
            "མཚན་གཞི་ལྔ་པོ་དེ་དག་གི་མཚན་ཉིད་ནི་",
            "མདོར་བསྡུས་ན་རྣམ་པ་གསུམ་།",
            "ཀུན་བཏགས་དང༌། ",
            "གཞན་དབང་དང་ཡོངས་གྲུབ་གསུམ་།",
            "འདི་གསུམ་ནི་ཆོས་དེ་དག་ལ་གཉིས་སུ་སྣང་བའི་ཆ་དང༌། ",
            "སྣང་བའི་རྒྱུ་དང༌། ",
            "གཉིས་སུ་མ་གྲུབ་པའི་ཆ་ནས་མཚན་ཉིད་དམ་",
            "ངོ་བོ་ཉིད་གསུམ་དུ་གནས་སོ།། ",
            "དེ་གང་ཞེ་ན་དང་པོ་ཀུན་བཏགས་ཀྱི་མཚན་ཉིད་ནི། ",
            "ཇི་ལྟར་ཕྱི་རོལ་གྱི་དོན་མེད་བཞིན་དུ་ཀ་བུམ་སོགས་ཀྱི་",
            "མིང་གིས་བརྗོད་པའི་རྟོག་སྣང་ཙམ་ལ་དོན་དེ་དང་དེར་",
            "འདུ་ཤེས་ནས་འདི་ནི་ཀ་བ་འདི་ནི་བུམ་པའོ་",
            "ཞེས་པ་ལ་སོགས་པར་དོན་དུ་གྲུབ་པར་འཛིན་པའི་",
            "འདུ་ཤེས་ཀྱི་རྒྱུ་མཚན་ལས་ཀུན་བཏགས་པ་འབྱུང་སྟེ་",
            "མིང་དང་མཚན་མའི་འདུ་ཤེས་དེ་ནི་",
            "ཀུན་བཏགས་ཀྱི་མཚན་ཉིད་ཀྱི་ཕྱོགས་གཅིག་།",
            ""
        ],
        [
            "དེ་བཞིན་དུ་དེ་དག་གི་སྤྲོས་པའི་བག་ཆགས་ཀྱང་",
            "ཀུན་བཏགས་སུ་བསྡུ་སྟེ་",
            "ཡང་དག་མིན་རྟོག་གི་རྒྱུ་ཡིན་པས་སོ།།",
            "ཐོག་མ་མེད་པ་ནས་གོམས་པའི་བག་ཆགས་དེ་",
            "སྨིན་པ་ལས་ཀ་བུམ་རྟ་གླང་སོགས་ཀྱི་",
            "དོན་དེ་དང་དེ་དངོས་སུ་སྣང་བ་འབྱུང་སྟེ་",
            "བརྡ་ལ་བྱང་བ་རྣམས་ཀྱིས་དེ་མིང་དང་བསྲེས་ཏེ་འཛིན་ལ",
            "བརྡ་མི་ཤེས་པས་མིང་མ་ཐོགས་ཀྱང་",
            "དོན་དེ་མིང་དང་འདྲེས་རུང་དུ་སྣང་བ་དེ་ཡང་ཀུན་བཏགས་སོ།།",
            "མདོར་ན་གཉིས་སུ་སྣང་བའི་ཆོས་སྣ་ཚོགས་ཀྱི་",
            "སྤྲོས་པའི་བག་ཆགས་སད་པ་ལས་གཉིས་སུ་སྣང་བའི་",
            "ཆོས་སྣ་ཚོགས་ལ་མིང་དང་མཚན་མར་བཟུང་ནས་",
            "སྣང་བ་ལྟར་མངོན་པར་ཞེན་པ་ནི་",
            "ཀུན་བཏགས་པའི་མཚན་ཉིད་དོ།།",
            "ཀུན་ཏུ་བཏགས་པ་ཞེས་པའི་ངེས་ཚིག་ནི། ",
            "མིང་དང་དོན་ནི་ཇི་ལྟ་བར། །",
            "མིང་དང་དོན་དུ་སྣང་བ་གང༌། །",
            "ཞེས་པ་བུམ་པ་སོགས་ཀྱི་མིང་ནི་",
            "ཇི་ལྟར་དོན་ལྟོ་ལྡིར་བའི་དངོས་པོ་ཉིད་དུ་སྣང་བ་སྐྱེ་།",
            ""
        ],
        [
            "དོན་དངོས་སུུ་མ་མཐོང་ཡང་བུམ་པ་ཞེས་པའི་",
            "མིང་ཙམ་བརྗོད་པ་ལས་དོན་ལྟོ་ལྡིར་བའི་དངོས་པོ་",
            "ཡོད་པར་འཛིན་པ་མེད་དེ་ཡང་དག་མི་རྟོག་གི་རྒྱུ་ཡིན་།",
            "ལྟོ་ལྡིར་བའི་དངོས་པོ་མཐོང་ཚེ་འདི་ནི་བུམ་པའོ་",
            "ཞེས་མིང་ཡོད་པར་འཛིན་པ་ནི་དོན་དེ་",
            "ཡང་དག་མིན་རྟོག་གི་རྒྱུ་མཚན་དུ་སོང་བ་ཡིན་།",
            "ཡང་དག་པ་ན་མིང་དོན་ལ་ངོ་བོ་ཉིད་ཀྱི་",
            "འབྲེལ་བ་གང་ཡང་མེད་ཀྱང་མཚན་མའི་",
            "རྣམ་པར་སྣང་བའི་དོན་དེ་ལ་མིང་གློ་བུར་དུ་",
            "རྟོག་པས་སྒྲོ་བཏགས་པ་ཡིན་པས། ",
            "ནམ་མིང་དྲན་པ་ན་དོན་དེ་བློ་ཡུལ་འཆར་བའང་",
            "མིང་ལ་དོན་དུ་སྒྲོ་བཏགས་པ་ཡིན་པས། ",
            "དེ་ལྟར་མིང་དང་དོན་གྱི་མཚན་མ་ཕན་ཚུན་བསྲེས་ནས་",
            "འཛིན་པ་དེ་ཆོས་སྣ་ཚོགས་སོ་སོ་རིས་ཆད་དུ་འཛིན་པ་",
            "ཡང་དག་མིན་རྟོག་གི་རྒྱུ་མཚན་དུ་གྱུར་པ་ནི། ",
            "གཟུང་བ་དང་འཛིན་པ་སྣ་ཚོགས་ཐ་དད་པ་གཉིས་འཛིན་གྱི་",
            "བློས་ཀུན་ཏུ་བཏགས་པ་ཡི་མཚན་ཉིད་དུ་འདོད་དོ།། ",
            "གཞན་དབང་གི་མཚན་ཉིད་གང་ཞེ་།",
            "རྣམ་གསུམ་རྣམ་གསུམ་སྣང་བ་ཅན། །",
            "ཞེས་པས་རྣམ་གསུམ་སྣང་བ་དང་པོ་ནི་",
            "གནས་དོན་ལུས་ཀྱི་སྣང་བ་གསུམ་སྟེ་",
            "གཟུང་བ་གཟུགས་ཀྱི་ཕྱོགས་སོ།།",
            "རྣམ་གསུམ་སྣང་བ་ཕྱི་མ་ནི། ",
            "ཡིད་དང༌། ",
            "འཛིན་པ་དང༌། ",
            "རྣམ་པར་རྟོག་པར་སྣང་བ་གསུམ་སྟེ་",
            "འཛིན་པ་སེམས་སེམས་བྱུང་གི་ཕྱོགས་སོ།།",
            ""
        ],
        [
            "དེ་ལ་གནས་ནི་སྣོད་ཀྱི་འཇིག་རྟེན་དུ་སྣང་བའོ།།",
            "དོན་ནི་ཕྱི་རོལ་གྱི་ཡུལ་གཟུགས་སྒྲ་དྲི་རོ་རེག་བྱ་ཆོས་དྲུག་།",
            "ལུས་སུ་སྣང་བ་ནི་མིག་རྣ་སྣ་ལྕེ་ལུས་དང་",
            "ཡིད་དབང་སྟེ་དབང་པོ་དྲུག་།",
            "ཡིད་དུ་སྣང་བ་ནི་ཉོན་མོངས་པའི་ཡིད་དེ་",
            "ཀུན་གཞི་ལ་དམིགས་ནས་བདག་ཏུ་ལྟ་བའོ།།",
            "འཛིན་པ་མིག་གི་རྣམ་ཤེས་ནས་ལུས་ཀྱི་",
            "རྣམ་ཤེས་བར་གྱི་སྒོ་ལྔའི་རྣམ་ཤེས་སོ།།",
            "རྣམ་པར་རྟོག་པ་ནི་ཡིད་ཀྱི་རྣམ་པར་ཤེས་པ་སྟེ་",
            "ཡུལ་སྣ་ཚོགས་ཡོངས་སུ་གཅོད་ཅིང་དེ་དང་",
            "དེར་རྣམ་པར་རྟོག་པར་བྱེད་པའི་ཕྱིར་རོ། །",
            "སྣང་བ་ཕྱི་མ་གསུམ་འཛིན་པ་དང་",
            "སྔ་མ་གསུམ་གཟུང་བའི་མཚན་ཉིད་ཅན་དུ་",
            "འདོད་དེ"
        ],
        [
            "སྣང་བ་དྲུག་པོ་དེ་ཐམས་ཅད་ཀུན་གཞི་རྣམ་ཤེས་ལ་",
            "བག་ཆགས་ཀྱི་ཁམས་ཡོད་པ་སད་པ་ལས་རྨི་ལམ་ལྟར་",
            "སྣང་བ་ཙམ་ལས་གཟུང་འཛིན་ཐ་དད་དུ་གྲུབ་པ་མེད་ཀྱང་",
            "ཡོད་པ་ལྟར་གཉིས་སུ་སྣང་བའི་ཕྱིར་ན་ཡང་དག་པ་མ་ཡིན་པའི་",
            "ཀུན་ཏུ་རྟོག་པ་ཁམས་གསུམ་གྱི་སེམས་སེམས་བྱུང་རྣམས་ནི་",
            "གཞན་གྱི་དབང་གི་མཚན་ཉིད་དོ།།",
            "ལང་ཀར་གཤེགས་པ་ལས་ཀྱང༌། ",
            "ལུས་དང་ལོངས་སྤྱོད་གནས་འདྲ་བ། །",
            "སེམས་ཙམ་དུ་ནི་ངས་བཤད་དོ།།",
            "ཞེས་གསུངས་སོ།།",
            "དེ་ལྟར་ན་ཕྱི་དང་ནང་གི་ཆོས་སུ་སྣང་བ་ཐམས་ཅད་ཀྱི་",
            "གཞིར་གྱུར་པ་ཀུན་གཞིའི་",
            "རྣམ་ཤེས་ཚོགས་བདུན་གྱི་འཁོར་དང་བཅས་པའི་",
            "སེམས་སེམས་བྱུང་རྣམས་ལ་གཞན་གྱི་དབང་ཞེས་བྱ་སྟེ",
            "ཀུན་ནས་ཉོན་མོངས་པའི་བག་ཆགས་ཀྱི་གཞན་དབང་གི་",
            "རྟེན་འབྲེལ་ལས་གཟུང་འཛིན་གྱི་ཆོས་སུ་སྣང་བའི་ཕྱིར་",
            "གཞན་དབང་ཞེས་མིང་དེ་སྐད་བརྗོད་པའོ།།",
            "ཡོངས་སུ་གྲུབ་པ་གང་ཞེ་།",
            ""
        ],
        [
            "ཆོས་ཀྱི་དབྱིངས་སྟོང་པ་ཉིད་ཀྱི་མཚན་ཉིད་།",
            "དེ་ལ་གཟུང་བ་དང་འཛིན་པའི་དངོས་པོ་",
            "ཀུན་བཏགས་པའི་མཚན་ཉིད་མེད་པ་དང༌། ",
            "གཉིས་སྟོང་གི་མཚན་ཉིད་དེ་བཞིན་ཉིད་ཀྱི་",
            "མཚན་ཉིད་དུ་ཡོད་པ་ཉིད་གང་ཡིན་པ་དང༌། ",
            "གཟུང་འཛིན་མེད་པ་ཉིད་ཀྱིས་དེ་བཞིན་ཉིད་ཡོད་པ་དང༌། ",
            "དེ་བཞིན་ཉིད་ཡོད་པས་གཟུང་འཛིན་གཉིས་མེད་པ་ཡིན་པས། ",
            "ཡོད་པ་དང་མེད་པ་གཉིས་པོ་གང་བརྗོད་ཀྱང་",
            "དོན་གཅིག་ཏུ་ཁྱད་མེད་པར་འདྲ་ཞིང་",
            "མཉམ་པ་ཉིད་ཡིན་པ་ནི། ",
            "གཟུང་འཛིན་གཉིས་རྣམ་བཅད་དུ་ཁེགས་པས་",
            "དེ་བཞིན་ཉིད་ཡོངས་གཅོད་དུ་གྲུབ་པ་དང༌། ",
            "དེ་བཞིན་ཉིད་ཡོངས་གཅོད་དུ་གྲུབ་ན་",
            "གཟུང་འཛིན་གཉིས་རྣམ་བཅད་ཀྱི་ཚུལ་དུ་ཁེགས་པས་",
            "དེ་འདྲའི་ཡོད་མེད་དོན་གཅིག་ཏུ་ཁྱད་མེད་པ་དང༌། ",
            "གློ་བུར་བའི་དྲི་མ་དང་འདྲེས་པའི་ཆ་ནས་མ་ཞི་བ་དང༌། ",
            "རང་གི་ངོ་བོའི་ཆ་ནས་རང་བཞིན་གྱིས་རྣམ་པར་དག་ཅིང་",
            "འོད་གསལ་བས་ཞི་བ་ཡིན་པ་དང༌། ",
            "རྟོག་གེའི་ཡུལ་མ་ཡིན་པར་གཟུང་འཛིན་གྱི་སྤྲོས་པ་ཀུན་དང་བྲལ་བས་",
            "རྣམ་པར་མི་རྟོག་པ་ནི་ཡོངས་སུ་གྲུབ་པའི་མཚན་ཉིད་དོ།།",
            "མཚན་ཉིད་གསུམ་པོ་དེ་གཞི་ལྔ་པོའི་སྟེང་དུ་ཡོད་པ་",
            "ཤེས་པར་བྱེད་པའམ་མཚོན་པར་བྱེད་པ་ནི་",
            "མཚོན་པ་རྣལ་འབྱོར་གྱི་ས་ལྔ་།",
            "གཞི་དང༌། ",
            "སྐྱེད་པའམ་བཞག་པ་དང༌། ",
            "མེ་ལོང་ལྟ་བུ་དང༌། ",
            "སྣང་བ་དང༌། ",
            "གནས་སམ་རྟེན་ཏེ་དེ་ལྔ་ཡི་སྒོ་ནས་ཆོས་རྣམས་ལ་",
            "སྒྲོ་བཏགས་ཙམ་དུ་ཤེས་པར་བྱ་བ་",
            "ཀུན་བཏགས་ཀྱི་ཆ་ཇི་ལྟར་ཡོད་པ་དང༌། ",
            "གཟུང་འཛིན་དུ་སྣང་བའི་ཡང་དག་མིན་རྟོག་",
            "སྤང་བར་བྱ་བ་གཞན་དབང་གི་རྣམ་པ་ཇི་ལྟར་ཡིན་པ་དང༌། ",
            "སྦྱང་བར་བྱ་བའི་གཞི་ཡོངས་སུ་གྲུབ་པའི་ཆོས་ཉིད་",
            "ཇི་ལྟར་གནས་པ་གསལ་བར་བློའི་ཡུལ་དུ་",
            "མཚོན་ཞིང་ཤེས་པར་བྱེད་པ་ཡིན་ནོ།།",
            ""
        ],
        [
            "ལྔ་པོ་དེ་ཇི་ལྟ་བུ་ཞིག་ལ་འདོད་ཅེ་།",
            "སངས་རྒྱས་རྣམས་ཀྱིས་བདག་མེད་རྣམ་གཉིས་ཐུགས་སུ་ཆུད་ནས་",
            "དེའི་དོན་ཇི་ལྟ་བར་བསྟན་པས་ན་གསུང་རབ་",
            "ཡན་ལག་བཅུ་གཉིས་ནི་རྒྱུ་མཐུན་པའི་ཆོས་ཞེས་བྱ་།",
            "སངས་རྒྱས་ཀྱི་ཐུགས་སུ་ཆུད་པའི་རྟོགས་པའི་ཆོས་",
            "དེ་དང་མཐུན་པའམ་དེ་ཐོབ་བྱེད་ཀྱི་རྒྱུ་ཡིན་པས་རྒྱུ་མཐུན་ཞེས་བྱ་།",
            "གང་ཟག་གང་ཞིག་དེ་ཁོ་ན་ཉིད་རྟོགས་པར་འདོད་པས་",
            "ཐོག་མར་ཚོགས་ལམ་དུ་ཆོས་ཀྱི་དབྱིངས་རྟོགས་པའི་",
            "རྒྱུ་མཐུན་པའི་ཆོས་གསུང་རབ་རྣམས་ལེགས་པར་ཉན་པ་དང་",
            "དེ་དག་གི་དོན་ལ་སེམས་པ་དང་སྒོམ་པར་བྱེད་པས་",
            "དམིགས་པར་བྱེད་པ་ནི་གཞི་ཞེས་བྱ་སྟེ",
            "བསྟན་པ་ལ་འཇུག་པའི་ཐོག་མའི་རྒྱུའམ་མཚོན་པ་",
            "རྣལ་འབྱོར་གྱི་ས་ཕྱི་མ་དག་འབྱུང་བའི་གཞི་ནི་",
            "འདི་ཡིན་པས་དེ་ལྟར་གསུང་རབ་ཀྱི་དོན་ལ་དམིགས་ནས་ནི། ",
            "ཚུལ་བཞིན་ཡིད་ལ་བྱེད་པ་དང། །",
            "ཞེས་པས་གཞག་པའམ་སྐྱེད་པའི་གཞི་བསྟན་ཏེ",
            ""
        ],
        [
            "སྦྱོར་བའི་ལམ་དུ་ཚུལ་བཞིན་ཡིད་ལ་བྱེད་པའི་",
            "སྒོམ་བྱུང་གི་ཉམས་མྱོང་གིས་དྲོད་ཀྱི་ཚེ་ན་",
            "ཆོས་རྣམས་མིང་གིས་བརྗོད་དུ་མེད་པ་དང༌། ",
            "རྩེ་མོའི་ཚེ་ན་དོན་རྣམས་སྒྱུ་མ་ལྟ་བུར་ཁོང་དུ་ཆུད་པ་དང༌། ",
            "བཟོད་པའི་ཚེ་ན་གཟུང་བ་མེད་པ་དང༌། ",
            "ཆོས་མཆོག་གི་ཚེ་ན་འཛིན་པ་མེད་པར་རྟོགས་ཏེ་",
            "རིམ་པས་དེ་བཞིན་ཉིད་ལ་ངེས་པའི་ཤེས་པ་",
            "ཇེ་བཟང་ཇེ་གསལ་དུ་འཕེལ་བ་ནི་སྐྱེད་པའི་གཞི་ཞེས་བྱ་སྟེ་",
            "མཐོང་ལམ་སྐྱེད་པའི་ཕྱིར་རོ། །",
            "ཡང་ན་ཚུལ་བཞིན་ཡིད་ལ་བྱེད་པ་ལ་",
            "བློ་བཞག་པའི་ཕྱིར་བཞག་པ་ཞེས་ཀྱང་བྱ་སྟེ",
            "དེས་འཇིག་རྟེན་ལས་འདས་པའི་ཆོས་རྟོགས་པའི་",
            "བག་ཆགས་སེམས་ལ་བཞག་པའི་ཕྱིར་རོ། །",
            "མེ་ལོང་ལྟ་བུ་ནི། ",
            "སེམས་ཀྱི་དབྱིངས་ལ་གནས་པ་དང༌། །",
            "ཞེས་པས་བསྟན་ཏེ",
            "གཞན་དབང་གི་སེམས་ཀྱི་དབྱིངས་ནི་",
            "གཉིས་སྟོང་གི་དེ་བཞིན་ཉིད་ཡིན་པས་དེ་ལ་",
            "མངོན་སུམ་དུ་གནས་པ་ནི་མཐོང་ལམ་ས་དང་པོའི་ཚེ་ན་ཡིན་།",
            "ཇི་ལྟར་མེ་ལོང་གི་ནང་དུ་གཟུགས་བརྙན་གསལ་བར་",
            "སྣང་བ་དང་འདྲ་བར་ཡེ་ཤེས་དེས་ཤེས་བྱ་ཐམས་ཅད་",
            "དེ་བཞིན་ཉིད་ཀྱི་རང་བཞིན་དུ་མངོན་སུམ་གསལ་བར་མཐོང་བས་སོ།།",
            ""
        ],
        [
            "ཁ་ཅིག་མེ་ལོང་ལྟ་བུ་ནི་ཚོགས་ལམ་ཆེན་པོ་ནས་",
            "ཆོས་མཆོག་གི་བར་དུ་སྟོང་ཉིད་དོན་སྤྱིའི་རྣམ་པས་",
            "རྟོགས་པ་ལ་གནས་པར་འཆད་ཀྱང་",
            "བློ་བརྟན་འགྲེལ་བར་ས་དང་པོ་ལ་བཤད་པ་ཉིད་ལེགས་སོ།།",
            "སྣང་བ་ནི། དོན་ཡོད་པ་དང་མེད་པར་མཐོང༌།།",
            "ཞེས་པས་བསྟན་།",
            "ས་གཉིས་པ་ནས་བཅུ་པའི་བར་གྱི་འཇིག་རྟེན་ལས་འདས་པའི་",
            "ཡེ་ཤེས་ཀྱིས་དོན་ཡོད་པ་ལ་ཡོད་པར་།",
            "མེད་པ་ལ་མེད་པར་མཐོང་བ་ནི་དངོས་པོའི་",
            "རང་བཞིན་ཕྱིན་ཅི་མ་ལོག་པར་སྣང་བ་ཡིན་པས་",
            "སྣང་བ་ཞེས་བྱ་སྟེ་དོན་ཡོད་པ་ནི་",
            "གཞན་དབང་ཀུན་རྫོབ་ཀྱི་མཚན་ཉིད་ཅན་དུ་ཡོད་པ་དང༌། ",
            "ཡོངས་གྲུབ་དོན་དམ་པའི་མཚན་ཉིད་ཅན་དུ་",
            "ཡོད་པ་ལ་དེ་གཉིས་དེ་ལྟར་ཡོད་པར་།",
            ""
        ],
        [
            "ཀུན་བཏགས་ནི་བློ་འཁྲུལ་བས་གཟུང་བ་ཡིན་པས་",
            "རི་བོང་གི་རྭ་ལྟར་མེད་པར་མཐོང་བའོ།།",
            "གནས་སམ་རྟེན་ནི། དེ་ན་མཉམ་པ་ཉིད་དུ་འགྱུར།།",
            "ཞེས་སོགས་ཚིགས་བཅད་གཅིག་གིས་བསྟན་།",
            "མཐར་ཐུག་པ་སངས་རྒྱས་ཀྱི་ས་དེ་ན་",
            "ཆོས་ཐམས་ཅད་མཉམ་པ་ཉིད་དུ་འགྱུར་།",
            "ཟག་མེད་ཀྱི་དབྱིངས་སུ་ཞུགས་པའི་",
            "སངས་རྒྱས་ཐམས་ཅད་སྐུ་གསུང་ཐུགས་མཉམ་པ་ཉིད་དུ་འགྱུར་ཞིང་",
            "ཆོས་ཐམས་ཅད་ཀྱང་དེ་བཞིན་མཉམ་པ་ཆེན་པོའི་",
            "ངོ་བོར་རོ་གཅིག་ཏུ་ཐུགས་སུ་ཆུད་པའོ།།",
            "དེ་ཡང་ཆོས་ཐམས་ཅད་ཀྱི་གནས་ལུགས་",
            "དེ་ཁོ་ན་ཉིད་ཆོས་ཀྱི་དབྱིངས་རང་བཞིན་རྣམ་དག་ལ་",
            "འཕགས་པའི་རིགས་ཞེས་བྱ་སྟེ་",
            "བདེ་གཤེགས་སྙིང་པོ་དང་ཡང་དག་མཐའ་ཞེས་ཀྱང་བྱའོ།།",
            ""
        ],
        [
            "དབྱིངས་དེ་སྒྲིབ་གཉིས་ཀྱི་དྲི་མ་དང་བྲལ་བས་",
            "ཤིན་ཏུ་དྲི་མ་མེད་པར་གནས་གྱུར་ཅིང་",
            "ཉོན་སྒྲིབ་སྤང་བའི་རྣམ་གྲོལ་ཙམ་ཉན་རང་ལ་ཡོད་པས་",
            "དེ་ཙམ་གྱི་ཆ་ནས་མཉམ་པ་དང༌། ",
            "ཁྱད་པར་ལྔའི་ཉན་རང་ལས་འཕགས་པ་དང༌། ",
            "ཀུན་ཉོན་འགག་པས་ཆོས་དབྱིངས་འབྲི་བ་མེད་ཅིང༌། ",
            "རྣམ་བྱང་འཕེལ་བས་ཆོས་དབྱིངས་འཕེལ་བ་མེད་པས་",
            "རྟག་ཏུ་འཕེལ་འགྲིབ་བྲི་གང་མེད་པར་མཉམ་པ་ཉིད་ལས་",
            "མི་གཡོ་བ་ཞི་གནས་སམ་རྟེན་ཞེས་བྱའོ།།",
            "རྣམ་གྲོལ་ནི་རྟེན་ཀུན་ཏུ་འགྲོ་བ་ཅན་ཡིན་པས་",
            "ཉན་རང་རྣམས་ཀྱང་འཁོར་བ་ལས་གྲོལ་བ་ཡིན་པས་",
            "དེའི་རྣམ་གྲོལ་དེ་ལྟ་བུ་སངས་རྒྱས་ལ་ཡང་ཡོད་པས་མཉམ་ན་ཡང༌། ",
            "སངས་རྒྱས་ཀྱི་རྣམ་གྲོལ་ནི་ཁྱད་པར་དུ་འཕགས་པ་རྣམ་པ་ལྔ་།",
            "རྣམ་པར་དག་པའི་ཁྱད་པ་དང༌། ",
            "ཞིང་ཡོངས་སུ་དག་པ་དང༌། ",
            "ཆོས་ཀྱི་སྐུ་ཐོབ་པ་དང༌། ",
            "ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་པ་དང༌། ",
            "སྤྲུལ་པའི་སྐུས་སེམས་ཅན་གྱི་དོན་མཛད་པ་དང་",
            "ཕྲིན་ལས་རྒྱུན་མི་འཆད་པ་ལྔ་ལས། ",
            "དང་པོ་ཉན་རང་རྣམས་ཤེས་བྱའི་སྒྲིབ་པ་མ་སྤངས་པས་",
            "སངས་རྒྱས་ལྟར་རྣམ་པར་དག་པ་མིན་ལ",
            "དེར་མ་ཟད་དེ་དག་གི་ཉོན་མོངས་པའི་",
            "ས་བོན་སྤངས་ཀྱང་བག་ཆགས་ཕྲ་མོ་མ་སྤངས་པས། ",
            "དགྲ་བཅོམ་པ་ཐོབ་ཀྱང་སྔོན་སྤྲེའུར་གྱུར་པའི་",
            "བག་ཆགས་ཀྱིས་སྤྲེལ་ལྟར་མཆོང་རྒྱུག་བྱེད་པ་དང༌། ",
            "སྔོན་སྨད་ཚོང་མར་གྱུར་པའི་བག་ཆགས་ཀྱིས་",
            "རང་གི་བྱད་ལ་ལྟ་བའི་ཕྱིར་མེ་ལོང་དང་",
            "ལྷུང་བཟེད་ཀྱི་ངོས་ལ་ལྟ་བ་སོགས་ཉོན་མོངས་མེད་ཀྱང་",
            "དེའི་བག་ཆགས་ཀྱི་ཆ་ཡོད་ལ",
            "སངས་རྒྱས་ལ་སྒྲིབ་གཉིས་ཕྲ་མོ་ཡང་མི་མངའ་བས་",
            "རྣམ་པར་དག་པ་ཁྱད་པར་འཕགས་པ་དང༌། ",
            "སངས་རྒྱས་ཀྱི་ཞིང་སྦྱང་བས་རིན་པོ་ཆེའི་ས་གཞི་དང༌། ",
            "དཔག་བསམ་གྱི་ཤིང་དང༌། ",
            "བདུད་རྩིའི་ཆུ་བོ་སོགས་ཞིང་",
            "ཡོངས་སུ་དག་པའི་བཀོད་པ་སྟོན་ནུས་ལ་",
            ""
        ],
        [
            "ཉན་ཐོས་ཀྱིས་མི་ནུས་པས་ཞིང་ཡོངས་སུ་དག་པའི་ཁྱད་པར་དང༌། ",
            "སངས་རྒྱས་རྣམས་བདག་མེད་གཉིས་རྟོགས་པས་",
            "དེ་བཞིན་ཉིད་མཉམ་པ་ཆེན་པོའི་ཆོས་ཀྱི་སྐུ་ཐོབ་ལ",
            "ཉན་རང་རྣམས་ལ་གང་ཟག་གི་བདག་མེད་པ་",
            "རྟོགས་པའི་རྣམ་པར་གྲོལ་བའི་ལུས་ཙམ་ལས་མེད་དོ།།",
            "སངས་རྒྱས་རྣམས་ས་བཅུའི་བྱང་སེམས་ཀྱི་འཁོར་དང་",
            "ལྷན་ཅིག་སྲིད་པ་ཇི་སྲིད་དུ་རྒྱུན་མི་འཆད་པར་",
            "ཐེག་པ་ཆེན་པོའི་ཆོས་ཀྱི་ལོངས་སྤྱོད་རྫོགས་པར་མཛད་པའི་",
            "སྐུ་བརྙེས་པ་དེ་ལྟ་བུ་ཉན་རང་ལ་མེད་པ་དང༌། ",
            "སངས་རྒྱས་རྣམས་མཆོག་སྤྲུལ་སྐུ་ལ་སོགས་པ་",
            "སྐུ་གསུང་ཐུགས་ཀྱི་སྤྲུལ་བའི་རྣམ་པར་རོལ་པས་",
            "སེམས་ཅན་ཐམས་ཅད་ལ་ཕྱི་མའི་མཐའི་བར་དུ་",
            "ཕན་བདེ་མཛད་པའི་ཕྲིན་ལས་རྒྱུན་མི་འཆད་པ་",
            "དེ་ལྟ་བུ་ཉན་རང་ལ་མེད་དོ།།",
            "མཚོན་པ་རྣལ་འབྱོར་གྱི་ས་ལྔ་པོ་དེའི་",
            "སྔ་མ་བཞི་རྒྱུ་ཡི་རྣལ་འབྱོར་ཡིན་།",
            "ཕྱི་མ་གཅིག་ནི་འབྲས་བུའི་རྣལ་འབྱོར་གྱི་ས་ཡིན་ནོ།།",
            "རྣལ་འབྱོར་ཞེས་པ་ཞི་ལྷག་ཟུང་དུ་འབྲེལ་བའི་དོན་ཡིན་།",
            ""
        ],
        [
            "རྣལ་འབྱོར་གྱི་ས་ལྔ་པོ་དེས་མཚན་ཉིད་གསུམ་",
            "མཚན་གཞི་ལྔའི་སྟེང་དུ་མཚོན་པར་བྱེད་།",
            "ཕུང་པོ་ལྔ་དང་འདུས་མ་བྱས་",
            "དེ་བཞིན་ཉིད་དང་བཅས་པའི་ཆོས་རྣམས་ལའང༌། ",
            "བྱིས་པ་རྣམས་ཀྱིས་གཟུང་འཛིན་གཉིས་སུ་བཏགས་པ་དང༌། ",
            "གཉིས་སུ་སྣང་བ་དང༌། ",
            "གཉིས་སུ་མེད་པའི་དོན་གསུམ་པོ་ཤེས་པར་བྱེད་པས་སོ།།",
            "ཁ་ཅིག་གཟུགས་དང་ལྡན་མིན་ཀུན་བཏགས། ",
            "སེམས་སེམས་བྱུང་གཞན་དབང༌། ",
            "འདུས་མ་བྱས་ཡོངས་གྲུབ་ཅེས་གཞི་ལྔ་ལ་",
            "སོ་སོར་སྦྱར་བ་ཡོད་ཀྱང་ཅུང་མི་ལེགས་།",
            "ལྔ་པོ་རེ་རེ་ལ་ཡང་གསུམ་ག་ཡོད་།",
            "ཀུན་བཏགས་ཀྱི་གཟུགས་དང༌། ",
            "གཞན་དབང་གི་གཟུགས་དང༌། ",
            "ཆོས་ཉིད་ཀྱིས་ཁྱད་པར་དུ་བྱས་པའི་གཟུགས་སམ་",
            "གཟུགས་ཀྱི་ཆོས་ཉིད་གསུམ་ཕྱེ་བ་ལྟར་ཀུན་ལ་ཤེས་པར་བྱའོ།། ",
            "བདུན་པ་རྣམ་པར་གྲོལ་བ་ཡོངས་སུ་འཚོལ་བ་ནི། ",
            "ས་བོན་གཞན་དུ་གྱུར་པའི་ཕྱིར། །",
            " གནས་དོན་ལུས་སུ་སྣང་བ་དག །",
            " གཞན་དུ་གྱུར་པས་ཟག་མེད་དབྱིངས། །",
            " དེ་ནི་རྟེན་ཀུན་འགྲོ་བ་ཅན། །",
            " ཡིད་དང་འཛིན་དང་རྣམ་པར་།",
            ""
        ],
        [
            "གྱུར་ཕྱིར་རྣམ་པར་མི་རྟོག་དང༌། །",
            " ཞིང་དང་ཡེ་ཤེས་ལས་དག་ལ།། ",
            "དབང་ནི་རྣམ་པ་བཞི་ཡིན་ནོ།། ",
            "དབང་དེ་མི་གཡོ་ལ་སོགས་པའི། །",
            " ས་གསུམ་ལ་ནི་རྣམ་བཞི་སྟེ།། ",
            "གཅིག་ལ་རྣམ་གཉིས་དེ་ལས་གཞན། །",
            " དབང་རེ་རེར་ནི་འདོད་པ་ཡིན།། ",
            "བློ་དང་ལྡན་པས་སྲིད་གཏོགས་བདག་མེད་",
            "རྣམ་པ་གཉིས་ཀའང་རིག་འགྱུར་ལ།། ",
            "དེ་ཡང་མཉམ་པར་ཤེས་ནས་",
            "དེ་ནི་འཛིན་པའི་སྒོ་ནས་དེ་ཉིད་།",
            ""
        ],
        [
            "དེ་ནས་དེ་ལ་ཡིད་གནས་ཕྱིར་ན་དེ་ལ་དེ་ཡང་མི་སྣང་ངོ༌། །",
            " དེ་མི་སྣང་བ་གྲོལ་བ་ཡིན་ཏེ་མཆོག་ཏུ་དམིགས་དང་བྲལ་བའོ།། ",
            "ཚོགས་ཀྱི་གཞི་དང་བསྐྱེད་ཡོད་ན།། ",
            "མིང་ཙམ་དུ་ནི་མཐོང་བར་འགྱུར།། ",
            "མིང་ཙམ་མཐོང་སྟེ་དེར་མཐོང་ནས།། ",
            "དེ་ཡང་ཕྱི་ནས་མི་མཐོང་ངོ༌།། ",
            "སེམས་ནི་གནས་ངན་ལེན་དང་བཅས།།",
            ""
        ],
        null,
        [
            "དེ་ལྟ་བུའི་ས་བོན་དུ་གྱུར་པའི་ཀུན་གཞི་",
            "དེ་གཟུང་འཛིན་གྱི་དྲི་མ་དང་བྲལ་ཏེ་",
            "གནས་གཞན་དུ་གྱུར་པའི་ཕྱིར་ན་དེ་ལས་",
            "སྣང་བའི་ཆོས་རྣམ་པ་གསུམ་ཡང་གནས་འགྱུར་།",
            "གནས་སྣོད་དུ་སྣང་བ་དང༌། ",
            "དོན་ཡུལ་དྲུག་ཏུ་སྣང་བ་དང༌། ",
            "ལུས་སུ་སྣང་བ་དབང་པོ་དྲུག་དག་གནས་གཞན་དུ་གྱུར་པ་།",
            "སྣོད་མ་དག་པ་ངམ་གྲོག་གཡང་ས་ཚེར་མ་ཅན་སོགས་",
            "མ་ཡིན་པར་རིན་པོ་ཆེའི་རང་བཞིན་གྱི་",
            "སྣོད་ཀྱི་འཇིག་རྟེན་དུ་སྣང་བ་དང༌། ",
            "ཡུལ་རྣམས་དཔག་བསམ་གྱི་ཤིང་དང་",
            "བདུད་རྩིའི་རྫིང་བུ་སོགས་ཡིད་དུ་འོང་བའི་",
            "ལོངས་སྤྱོད་ཟག་མེད་ཀྱི་འདོད་ཡོན་དྲུག་དང༌། ",
            "ལུས་སངས་རྒྱས་ཀྱི་སྐུ་ལྟ་བུ་དང༌། ",
            "དབང་པོ་རེ་རེས་ཀྱང་",
            "དབང་པོ་ཐམས་ཅད་ཀྱི་དོན་བྱེད་ནུས་པ་དང༌། ",
            "ཡོན་ཏན་བརྒྱ་རྩ་བཅུ་གཉིས་དང་ལྡན་པའི་",
            "ཡོངས་སུ་དག་པའི་ལུས་ཕུན་སུམ་ཚོགས་པ་",
            "རྡོ་རྗེ་ལྟ་བུ་སྟོབས་དཔག་ཏུ་མེད་པར་འགྱུར་རོ། །",
            "ཀུན་གཞི་གནས་འགྱུར་བའི་ཟག་པ་མེད་པའི་དབྱིངས་དེ་ནི་",
            "རྣམ་པར་གྲོལ་བའི་གནས་སམ་རྟེན་ཡིན་པས་",
            "གནས་གྱུར་གྱི་ཡོན་ཏན་ཀུན་ལ་ཁྱབ་བྱེད་དུ་འགྲོ་བ་ཡིན་ནོ།།",
            "ཡང་ན་རྣམ་པར་གྲོལ་བའི་དབྱིངས་དེར་ཉན་རང་",
            "བྱང་སེམས་ཐམས་ཅད་འཇུག་པས་",
            "རྟེན་ཀུན་ཏུ་འགྲོ་བ་ཡང་བཤད་དོ།།",
            "ཉོན་མོངས་པའི་ཡིད་དང་འཛིན་པ་སྒོ་ལྔའི་རྣམ་ཤེས་དང༌། ",
            "རྣམ་པར་རྟོག་པ་ཡིད་ཀྱི་རྣམ་པར་ཤེས་པ་གསུམ་",
            "གནས་གཞན་དུ་གྱུར་ཕྱིར་",
            "རིམ་པ་ལྟར་ཉོན་ཡིད་གནས་གྱུར་པས་",
            "རྣམ་པར་མི་རྟོག་པ་ལ་དབང་བར་འགྱུར་ཏེ",
            ""
        ],
        null,
        [
            "དབང་བཞི་པོ་དེ་ས་བརྒྱད་པ་མི་གཡོ་བ་ལ་སོགས་པའི་",
            "ས་གསུམ་ལ་ནི་དབང་རྣམ་པ་བཞི་ཐོབ་།",
            "གཅིག་སྟེ་ས་བརྒྱད་པ་ལ་དབང་དང་པོ་",
            "མི་རྟོག་པ་དང་ཞིང་ལ་དབང་བ་གཉིས་ཐོབ་།",
            "དེ་ལས་གཞན་ས་དགུ་པར་ཡེ་ཤེས་ལ་དབང་བ་དང༌། ",
            "བཅུ་པ་ལས་ལ་དབང་བ་ཐོབ་པས། ",
            "ས་དེ་གཉིས་དབང་རེ་རེར་འདོད་པ་ཡིན་ནོ།།",
            "རྣམ་པར་གྲོལ་བའི་རྣམ་གྲངས་གཞན་ཡང་",
            "བྱང་ཆུབ་སེམས་དཔའ་བློ་དང་ལྡན་པས་",
            "ཁམས་གསུམ་སྲིད་པར་གཏོགས་པའམ་",
            "ཡོད་པའི་ཆོས་ཐམས་ཅད་ལ་གང་ཟག་དང་ཆོས་ཀྱི་",
            "བདག་མེད་པ་རྣམ་པ་གཉི་ག་ཡང་",
            "རོ་གཅིག་ཁོང་དུ་ཆུད་པར་གྱུར་ལ་ཞེས་པས་",
            "ཀུན་བཏགས་པའི་བདག་གཉིས་མེད་པར་",
            "ཤེས་པས་སྒྲོ་འདོགས་ཀྱི་མཐའ་བསལ་བའོ།།",
            "བདག་མེད་རྟོགས་པ་དེ་ཡང་རྣམ་པ་ཐམས་ཅད་དུ་",
            "མེད་པ་ཙམ་གྱི་སྟོང་རྐྱང་མ་ཡིན་པར། ",
            "སྒྱུ་མ་ལྟ་བུའི་གཞན་དབང་བདག་གཉིས་ཀྱིས་སྟོང་པའི་",
            "ཡོངས་གྲུབ་དེ་བཞིན་ཉིད་དང་",
            "ཐ་དད་མེད་པར་མཉམ་པར་ཤེས་པ་ནི་",
            "སྐུར་འདེབས་ཆད་པའི་མཐའ་བསལ་བའོ།།",
            ""
        ],
        null,
        [
            "རྒྱུ་དེ་ལས་སྦྱོར་ལམ་དྲོད་དང་རྩེ་མོ་ཐོབ་པའི་དུས་སུ། ",
            "ཆོས་ཐམས་ཅད་སེམས་ཀྱིས་མིང་གིས་བཏགས་པ་ཙམ་ལས་",
            "དོན་རང་མཚན་པ་མེད་པར་རྣམ་པར་རྟོག་པ་ཙམ་དུ་ནི་",
            "མཐོང་བར་འགྱུར་རོ། །",
            "དེ་ལྟར་བཏགས་བྱའི་ཆོས་མེད་པར་ཀུན་ཏུ་རྟོག་པས་",
            "མིང་བཏགས་པ་ཙམ་གྱི་མིང་གཟུགས་ཀྱི་ཟླས་ཕྱེ་བའི་",
            "མིང་གཞིའི་ཕུང་པོ་སེམས་སེམས་བྱུང་ཙམ་ལས་",
            "ཕྱི་རོལ་ཏུ་གྱུར་པའི་དོན་མེད་པར་ཤེས་པ་ནི། ",
            "སྦྱོར་ལམ་བཟོད་པ་ཐོབ་པའི་ཚེ་ན་ཕྱི་རོལ་དོན་གྱིས་",
            "དབེན་པ་བཟོད་པ་དེར་མཐོང་ནས་",
            "མིང་ཙམ་མམ་སེམས་ཙམ་དུ་འཛིན་པ་ཕྱི་ནས་ཏེ་",
            "ཆོས་མཆོག་གི་དུས་སུ་མི་མཐོང་ངོ༌།།",
            "དེ་ལྟར་གཟུང་འཛིན་གཉིས་མ་མཐོང་བས་མེ་ལོང་ལྟ་བུ་དང་",
            "སྣང་བ་འབྱུང་ཞིང་མཐར་སངས་རྒྱས་ཀྱི་སར་",
            "མཉམ་པ་ཉིད་ཐོབ་པས་རྣམ་པར་གྲོལ་བ་ཡིན་ནོ།།",
            "ཡང་རྣམ་པར་གྲོལ་བའི་རྣམ་གྲངས་གཞན་བསྟན་པ། ",
            "སེམས་ནི་ཞེས་པ་ཀུན་གཞིའི་རྣམ་ཤེས་ལ་སོགས་པ་",
            "སེམས་དང་སེམས་ལས་བྱུང་བའི་ཆོས་རྣམས་སོ།།",
            "སེམས་དེ་གནས་ངན་ལེན་དང་བཅས་པ་།",
            "ལུས་ཀྱི་གནས་ངན་ལེན་སྲོག་གཅོད་པ་སོགས་མི་དགེ་བ་དང༌། ",
            "སེམས་ཀྱི་གནས་ངན་ལེན་ཆགས་སྡང་གཏི་མུག་།",
            ""
        ],
        [
            "ཡང་ན་ཉོན་ཤེས་ཀྱི་སྒྲིབ་པའི་བག་ཆགས་ཀྱི་",
            "གནས་ངན་ལེན་གཉིས་སོ།།",
            "གནས་ངན་ལེན་གྱི་རྒྱུ་ནི་གང་ཟག་ལ་བདག་ཏུ་",
            "ལྟ་བ་དང་ཆོས་ལ་བདག་ཏུ་ལྟ་བའི་བདག་ལྟའི་",
            "ཞགས་པས་སེམས་རབ་ཏུ་ཟིན་པར་གྱུར་ནས་",
            "ནི། འཁོར་བར་རབ་ཏུ་འཇུག་པར་འགྱུར་ཏེ་",
            "ཞེས་མདོར་ན་བདག་འཛིན་གཉིས་པོས་ཉོན་ཤེས་ཀྱི་",
            "སྒྲིབ་པ་བསགས་པའི་གནས་ངན་ལེན་དང་འབྲེལ་བའི་",
            "སེམས་དེ་ཇི་སྲིད་བདག་འཛིན་གཉིས་པོ་མ་སྤངས་པ་དེ་སྲིད་དུ་",
            "སེམས་ལ་བག་ཆགས་གསོག་ཅིང་འཁོར་བར་འཇུག་ཅེས་སོ།།",
            "སེམས་དེ་ནང་དུ་གནས་ཕྱིར་ལྡོག་པ་འདོད་",
            "ཅེས་པ་སེམས་དེ་ཇི་ལྟར་ནང་དུ་གནས་།",
            "གཟུང་བ་ལ་ཞེན་ཞིང་",
            ""
        ],
        [
            "རྣམ་པར་གཡེང་བའི་སེམས་ནང་དུ་སེམས་ལ་བསྡུས་ཏེ་",
            "ནང་དུ་ཡང་དག་པར་བཞག་པའི་ཞི་གནས་དང༌། ",
            "གཟུང་བ་མེད་པར་འཛིན་པའི་སེམས་ཙམ་དུ་",
            "རྟོགས་པ་དང་སེམས་ཀྱང་མེད་པར་རྟོགས་ནས་",
            "གཟུང་འཛིན་གཉིས་དང་བྲལ་བས་ནི་",
            "གནས་ངན་ལེན་གྱི་བག་ཆགས་མི་གསོག་ཅིང་",
            "སེམས་འཁོར་བར་འཇུག་པ་ལས་ལྡོག་ཏེ་",
            "རྣམ་པར་གྲོལ་བ་ཡིན་ནོ་ཞེས་སོ།།",
            "རྣམ་པར་གྲོལ་བའི་རྣམ་གྲངས་བཞི་བཤད་པ་འདི་",
            "རྣམ་གྲངས་གཞན་དང་གཞན་གྱི་སྒོ་ནས་",
            "རྣམ་པར་གྲོལ་བ་བསྟན་པ་ཙམ་ལས་",
            "བློ་བརྟན་འགྲེལ་པར་དོན་གཞན་མ་གསུངས་ཀྱང༌། ",
            "རྣམ་གྲངས་དང་པོ་ནི་གནས་འགྱུར་བའི་སྒོ་ནས་",
            "རྣམ་གྲོལ་གྱི་ངོ་བོ་བཤད་པ་དང༌། ",
            "གཉིས་པ་རྣམ་པར་གྲོལ་བའི་ལམ་གྱི་",
            "ངོས་ནས་བཤད་པ་དང༌། ",
            "གསུམ་པ་རྣམ་པར་གྲོལ་བ་འབྱུང་བའི་གོ་རིམ་གྱི་སྒོ་ནས་དང༌། ",
            "བཞི་པ་རྣམ་པར་གྲོལ་མ་གྲོལ་སེམས་ལ་རག་ལས་ཏེ། ",
            "འཆིང་ན་སེམས་འཆིང༌། ",
            "གྲོལ་ན་"
        ],
        [
            "སེམས་གྲོལ་བ་ཡིན་གྱི། ",
            "ཕྱི་རོལ་པའི་འདོད་པ་ལྟར་དབང་ཕྱུག་གིས་",
            "དབང་བསྒྱུར་བ་སོགས་ཀྱིས་གྲོལ་བ་དང༌། ",
            "གཅེར་བུ་པའི་ཐར་བ་གཟུགས་ཅན་གྱུར་པས་གྲོལ་བ་སོགས་མི་འཐད་དེ",
            "སེམས་ཀྱི་འཆིང་བ་མ་སྤངས་པར་རྣམ་པར་གྲོལ་བ་ནམ་ཡང་མི་སྲིད་།",
            "བདག་འཛིན་གཉིས་ཀྱི་འཆིང་བ་སྤངས་ན་གྲོལ་བ་ཡིན་",
            "ཞེས་རྣམ་གྲངས་བཞིས་རྣམ་གྲོལ་ཡོངས་སུ་བཙལ་བ་ཡིན་ནོ།། ",
            "བརྒྱད་པ་ངོ་བོ་ཉིད་མེད་པ་ཡོངས་སུ་འཚོལ་བ་ནི། ",
            "རང་དང་རང་གི་བདག་ཉིད་དུ། ། ",
            "མེད་ཕྱིར་རང་གི་ངོ་བོ་ལ།། ",
            "མི་གནས་ཕྱིར་དང་བཟུང་བཞིན་དེ།། ",
            "མེད་ཕྱིར་ངོ་བོ་ཉིད་མེད་འདོད།།",
            ""
        ],
        [
            "སྔ་མ་ཕྱི་མའི་རྟེན་ཡིན་པས། །",
            " ངོ་བོ་ཉིད་ནི་མེད་པ་ཡིས། །",
            " སྐྱེ་མེད་འགག་མེད་གཟོད་ནས་ཞི།། ",
            "རང་བཞིན་མྱ་ངན་འདས་པ་འགྲུབ།། ",
            "ཅེས་ཚིགས་བཅད་གཉིས་ཀྱིས་བསྟན་།",
            "མདོ་སྡེ་རྣམས་ལས་ཆོས་ཐམས་ཅད་ངོ་བོ་ཉིད་",
            "མེད་པ་རང་བཞིན་གྱིས་མྱ་ངན་འདས་པ་ཞེས་གསུངས་།",
            "དེའི་དོན་ངོ་བོ་ཉིད་གསུམ་དང་སྦྱར་ན་",
            "ཇི་ལྟར་ཡིན་ཚུལ་གསུངས་པ། ",
            "ཆོས་ཐམས་ཅད་ཅེས་བྱ་བ་མདོར་བསྡུ་ན་",
            ""
        ],
        [
            "ཀུན་བཏགས་དང་གཞན་དབང་ཡོངས་གྲུབ་ཏེ་",
            "ངོ་བོ་ཉིད་དམ་མཚན་ཉིད་གསུམ་པོ་འདིར་འདུའོ།།",
            "དེ་ཡང་གཞན་གྱི་དབང་ནི་སེམས་སེམས་བྱུང་",
            "གཟུང་འཛིན་དུ་སྣང་བ་སྐད་ཅིག་མའི་རྒྱུན་ཅན་འདི་ཡིན་།",
            "འདི་ལ་ནི་འདུས་བྱས་ཀྱི་",
            "མཚན་ཉིད་སྐྱེ་གནས་འགག་པ་གསུམ་ཡོད་པས། ",
            "དེ་ལ་འདས་པ་འགགས་ཟིན་པ་ནི་",
            "ད་ལྟར་ཆོས་དེའི་རང་གི་ངོ་བོ་མེད་པའི་ཕྱིར་དང༌། ",
            "མ་འོངས་པ་ནི་ད་ལྟའི་དུས་སུ་རང་གི་བདག་ཉིད་དུ་",
            "མ་སྐྱེས་པས་མེད་པའི་ཕྱིར་དང༌། ",
            "གནས་བཞིན་པའི་ད་ལྟ་བ་ནི་རང་གི་ངོ་བོ་གྲུབ་ཟིན་པ་ལ་",
            "སྐད་ཅིག་གཉིས་པར་མི་གནས་པའི་ཕྱིར་",
            "དངོས་པོ་མེད་པའམ་ངོ་བོ་མེད་པར་འདོད་དོ།།",
            "སྐྱེ་འགག་གི་སྒོ་ནས་ངོ་བོ་མེད་པར་བརྟགས་པ་འདི་ནི་",
            "ཉན་ཐོས་པ་རྣམས་ཀྱིས་ཀྱང་སྟོང་པ་དང་",
            "ངོ་བོ་ཉིད་མེད་པའི་དོན་འཆད་ཚེ་འདི་ལྟ་བུར་འཆད་དོ།།",
            "ཡང་གཞན་དབང་སྐྱེ་བ་ངོ་བོ་ཉིད་མེད་པའི་དོན་དུ་བཤད་།",
            "རང་དང་ཞེས་པ་གཞན་དབང་རྟེན་འབྲེལ་གྱི་",
            "སྣང་བ་འདི་དག་རང་གི་ངོ་བོ་ཉིད་ཀྱིས་མ་སྐྱེས་ཏེ་",
            ""
        ],
        [
            "རྒྱུ་རྐྱེན་ཚོགས་པའི་གཞན་དབང་ལས་སྐྱེ་བས་ན་",
            "སྐྱེ་བ་ངོ་བོ་ཉིད་མེད་པས་ན་",
            "ངོ་བོ་ཉིད་མེད་པར་བཤད་དེ",
            "དེ་ནི་གྲངས་ཅན་པ་དག་གཙོ་བོ་ཡོད་པ་",
            "ལས་གཞན་རྣམས་སྐྱེ་ཞེས་སམ། ",
            "འབྲས་བུ་རྣམས་རྒྱུའི་དུས་ན་ཡོད་པ་ཉིད་སྐྱེད་ཀྱི་མེད་ན་",
            "སྐྱེ་མི་རིགས་སོ་ཞེས་འདོད་པ་འགོག་པའི་དོན་དུའོ། །",
            "རང་གི་བདག་ཉིད་དུ་མེད་ཕྱིར་ཞེས་པ་ནི། ",
            "དངོས་པོ་འགགས་པ་རྣམས་སླར་ཡང་སྔོན་གྱི་",
            "རང་བཞིན་དུ་སྐྱེ་བ་མེད་ཅེས་པའི་དོན་ཏེ་",
            "འདིས་ཞིག་པ་ནི་དངོས་པོ་འགགས་པ་ཙམ་ལ་མེད་ཅེས་བསྟན་ཏེ",
            "གྲངས་ཅན་པ་རྣམས་ཀྱིས་དངོས་པོ་ཞིག་པ་ཡང་",
            "རྣམ་པ་ཐམས་ཅད་དུ་མེད་པར་སོང་བ་མ་ཡིན་གྱི་",
            "གཙོ་བོའི་ཀློང་དུ་བག་ལ་ཉལ་ནས་གནས་སམ་",
            "ཞེས་པ་དེ་ལྟ་བུ་མ་ཡིན་ཞེས་བསྟན་པའོ།།",
            "རང་གི་ངོ་བོ་ལ་མི་གནས་ཕྱིར་དང་ཞེས་པ་",
            "ད་ལྟར་གྱི་ཆོས་སྐྱེས་པ་ཐམས་ཅད་ཀྱང་",
            "སྐད་ཅིག་གཉིས་པར་མི་གནས་པའི་ཕྱིར་",
            "འདིས་ནི་གནས་པ་མེད་པར་བསྟན་ཏེ",
            "མུ་སྟེགས་རྣམས་ཀྱིས་སྐད་ཅིག་གིས་འཇིག་པ་མ་ཡིན་ཏེ་",
            "སྐྱེ་ནས་ཇི་སྲིད་གཅིག་ཏུ་གནས་ཏེ་གཟོད་འཇིག་གོ་",
            "ཞེས་སྨྲས་པ་ལྟ་བུ་མ་ཡིན་ནོ་ཞེས་བསྟན་པའོ།།",
            ""
        ],
        null,
        [
            "རྒྱུ་རྐྱེན་ཚོགས་པའི་རྟེན་འབྲེལ་ལས་སྐྱེ་བར་སྣང་ཡང་",
            "རང་གི་ངོ་བོས་སྐྱེ་བ་མེད་པ་དང༌། ",
            "ཀུན་བཏགས་རང་གི་མཚན་ཉིད་ཀྱིས་སྐྱེ་བའམ་",
            "ངོ་བོ་ཉིད་མེད་པ་དང༌། ",
            "ཡོངས་གྲུབ་དོན་དམ་པའི་རང་བཞིན་གདོད་ནས་",
            "གནས་ཀྱི་སྐྱེ་འགག་གི་ངོ་བོ་ཉིད་",
            "མེད་པ་གསུམ་ལ་དགོངས་ནས་",
            "ངོ་བོ་ཉིད་མེད་པ་དང་སྐྱེ་འགག་མེད་པ་སོགས་སུ་",
            "གསུངས་པ་ཤེས་པར་བྱའོ།། ",
            "དགུ་པ་མི་སྐྱེ་བའི་ཆོས་ལ་བཟོད་པ་ཡོངས་སུ་འཚོལ་བ་ནི། ",
            "ཐོག་མ་དང་ནི་དེ་ཉིད་གཞན་ཉིད་དང༌། །",
            " རང་གི་མཚན་ཉིད་རང་དང་གཞན་དུ་འགྱུར།། ",
            "ཀུན་ནས་ཉོན་མོངས་པ་དང་ཁྱད་པར་ལ།། ",
            "སྐྱེ་བ་མེད་པའི་ཆོས་ལ་བཟོད་པར་བཤད།། ",
            "ཅེས་ཚིགས་བཅད་གཅིག་གིས་བསྟན་།",
            ""
        ],
        [
            "མདོ་སྡེ་རྣམས་ཀྱི་ནང་ནས་མི་སྐྱེ་བའི་",
            "ཆོས་ལ་བཟོད་པ་ཐོབ་པ་ཞེས་གསུངས་།",
            "དེའི་མཚན་ཉིད་ཇི་ལྟ་བུ་ཡིན་ཞེ་།",
            "སྐྱེ་བ་མེད་པའི་ཆོས་བརྒྱད་ལ་བློས་བཟོད་པ་ནི་",
            "མི་སྐྱེ་བའི་ཆོས་ལ་བཟོད་པ་ཞེས་གསུངས་།",
            "གང་ཞེ་ན་ཐོག་མ་སྐྱེ་བ་མེད་པ་ལ་བཟོད་པ་ནི། ",
            "འཁོར་བའི་ཐོག་མ་འདི་ཙམ་ན་སྐྱེ་ཞེས་",
            "འཁོར་བ་ལ་ཐོག་མ་ཡོད་པར་འཛིན་པ་མི་རིགས་།",
            "དབང་ཕྱུག་དང་ཚངས་པ་སོགས་བྱེད་པོ་གང་གིས་ཀྱང་",
            "འཁོར་བ་གསར་དུ་བསྐྱེད་པ་མ་ཡིན་པར། ",
            "ཐོག་མ་མེད་པའི་དུས་ནས་རྟེན་འབྲེལ་ཡན་ལག་བཅུ་གཉིས་",
            "གཅིག་ནས་གཅིག་ཏུ་བརྒྱུད་དེ་སྐྱེས་པའི་ཕྱིར། ",
            "དེའི་ཐོག་མ་མི་རྙེད་པས་འཁོར་བ་ལ་",
            "ཐོག་མའི་སྐྱེ་བ་མེད་དོ་ཞེས་བཟོད་ན་",
            "དོན་དེ་ལ་བཟོད་པ་ཐོབ་པ་དང་ནི། ",
            "འཁོར་བ་འདི་ན་གང་སྔར་སྐྱེས་ཟིན་པ་དེ་ཉིད་",
            "སླར་མི་སྐྱེ་སྟེ་སྐྱེས་ཟིན་པ་འགགས་པར་གྱུར་པ་ནི་",
            "མེད་པ་ཡིན་པས་ཡོད་པ་སླར་སྐྱེ་བར་མི་རིགས་པས། ",
            "སྐྱེས་ཟིན་དེ་ཉིད་སླར་མི་སྐྱེ་བ་ལ་",
            "བཟོད་པའི་རྣམ་གྲངས་གཉིས་པ་དང༌། ",
            "གཞན་ཉིད་ཅེས་པ་འཁོར་བ་འདི་ན་སླར་ཡོངས་སུ་",
            "གྲགས་པའི་ཕུང་ཁམས་སྐྱེ་མཆེད་ཀྱི་ཆོས་དེ་འདྲ་བ་",
            "ཡང་ཡང་སྐྱེ་བར་འགྱུར་གྱི་སྔོན་མེད་པའི་ཆོས་གསར་དུ་",
            "ཕུང་ཁམས་སྐྱེ་མཆེད་དུ་མ་གཏོགས་པ་ཞིག་དང་སྔོན་མེད་པའི་",
            "སེམས་ཅན་གསར་དུ་སྐྱེ་བ་མེད་པ་ནི་རྣམ་གྲངས་གསུམ་པ་དང༌། ",
            "ཀུན་བཏགས་ནི་རང་གི་མཚན་ཉིད་ཀྱིས་སྐྱེ་བ་མེད་པ་།",
            ""
        ],
        null,
        [
            "མི་སྐྱེ་བའི་རྣམ་གྲངས་བརྒྱད་བཤད་པ་",
            "དེའི་དོན་ལ་བཟོད་པ་ནི་སྐྱེ་བ་མེད་པའི་",
            "ཆོས་ལ་བཟོད་པར་བཤད་པའི་རྣམ་གྲངས་ཡིན་ནོ།།",
            "སྤྱིར་སྐྱེ་བ་མེད་པའི་ཆོས་ལ་བཟོད་ཚུལ་གྱིས་",
            "བཟོད་པ་ཐོབ་པའི་རྣམ་གྲངས་ཆུང་འབྲིང་ཆེན་པོ་གསུམ་བྱུང་།",
            "སྦྱོར་ལམ་བཟོད་པ་ཐོབ་པའི་ཚེ་སྐྱེ་མེད་ཀྱི་དོན་ལ་",
            "དོན་སྤྱིའི་ཚུལ་གྱིས་བཟོད་པ་ཆུང་ངུ་དང༌། ",
            "མཐོང་ལམ་ས་དང་པོར་སྐྱེ་མེད་མངོན་སུམ་རྟོགས་པའི་",
            "བཟོད་པ་འབྲིང་གི་གནས་སྐབས་དང༌། ",
            "ས་བརྒྱད་པར་རྣམ་པར་མི་རྟོག་པའི་ཡེ་ཤེས་ཡོངས་སུ་",
            "སྨིན་པས་ཆོས་ཐམས་ཅད་གདོད་ནས་སྐྱེ་བ་མེད་པའི་",
            "དོན་ལས་མཉམ་རྗེས་ཀུན་ཏུ་མི་གཡོ་བས་",
            "མི་སྐྱེ་བའི་ཆོས་ལ་བཟོད་པ་ཆེན་པོ་ཐོབ་པའོ།།",
            "བཟོད་པ་ཐོབ་པའི་ཕྱིར་མི་ལྡོག་པའི་",
            "བྱང་སེམས་རྣམས་ལ་སངས་རྒྱས་སུ་ལུང་སྟོན་།",
            "ཁྱད་པར་ས་བརྒྱད་པ་ལ་ལུང་བསྟན་པའི་ས་ཞེས་ཀྱང་།",
            "འོན་ཀྱང་དགོས་པའི་དབང་གིས་རིགས་ལ་གནས་པ་དང༌། ",
            "སེམས་བསྐྱེད་མ་ཐག་པ་ལ་ཡང་",
            "སངས་རྒྱས་སུ་ལུང་སྟོན་པ་ཡང་ཡོད་དོ།།",
            ""
        ],
        [
            "མི་སྐྱེ་བའི་ཆོས་ལ་བཟོད་པ་ཞེས་པ་ཆོས་ཀྱི་དབྱིངས་ལས་",
            "གཞན་དུ་གྱུར་པའི་ཆོས་མེད་པས་ཆོས་ཐམས་ཅད་གདོད་ནས་",
            "སྐྱེ་བ་མེད་པའི་དོན་ལ་བཟོད་པ་ལ་གཙོ་བོར་བཤད་དོ།། ",
            "བཅུ་པ་ཐེག་པ་གཅིག་ཏུ་བསྟན་པའི་དགོངས་པ་ཡོངས་སུ་འཚོལ་བ་ནི། ",
            "ཆོས་དང་བདག་མེད་གྲོལ་བ་རྣམས། །",
            " མཚུངས་ཕྱིར་རིགས་ནི་ཐ་དད་ཕྱིར། །",
            " བསམ་གཉིས་ཐོབ་ཕྱིར་སྤྲུལ་བའི་ཕྱིར། །",
            " མཐར་ཐུག་ཕྱིར་ནི་ཐེག་གཅིག་ཉིད། །",
            " ཁ་ཅིག་དག་ནི་དྲང་ཕྱིར་དང༌། །",
            " གཞན་དག་ཡང་དག་གཟུང་བའི་ཕྱིར། །",
            " རྫོགས་པའི་སངས་རྒྱས་རྣམས་ཀྱིས་ནི། །",
            " མ་ངེས་རྣམས་ལ་ཐེག་གཅིག་བཤད།། ",
            "ཉན་ཐོས་མ་ངེས་རྣམ་གཉིས་ཏེ།། ",
            "ཐེག་དོན་མཐོང་དང་མ་མཐོང་བའོ།། ",
            "དོན་མཐོང་འདོད་ཆགས་བྲལ་བ་དང༌། །",
            " འདོད་ཆགས་བྲལ་མིན་འདི་དམན་པའོ།། ",
            "དེ་གཉིས་འཕགས་པའི་ལམ་ཐོབ་པ། །",
            " སྲིད་པ་དག་ཏུ་སྒྱུར་བའི་ཕྱིར། །",
            " བསམ་གྱིས་མི་ཁྱབ་སྒྱུར་བ་ཡི། །",
            " སྐྱེ་བ་དང་ནི་ཡང་དག་ལྡན།།",
            ""
        ],
        null,
        null,
        [
            "ལམ་ཐེག་པ་གསུམ་དང་འབྲས་བུ་བྱང་ཆུབ་གསུམ་མེད་པ་མ་ཡིན་ཡང༌། ",
            "ཐེག་པ་གསུམ་ལ་འཇུག་པ་པོ་དང༌། ",
            "ལམ་དང་འབྲས་བུ་ཐམས་ཅད་ཀྱི་ཆོས་ཉིད་ཆོས་ཀྱི་དབྱིངས་",
            "གཅིག་ལས་མེད་པར་ཆོས་མཚུངས་པ་ལ་དགོངས་པ་དང༌། ",
            "ཐེག་པ་གསུམ་ལ་འཇུག་པ་པོའི་གང་ཟག་ཐམས་ཅད་ཀྱང་",
            "གང་ཟག་གི་བདག་མེད་པར་མཚུངས་པ་ལ་དགོངས་པ་དང༌། ",
            "ཐེག་པ་གསུམ་གའི་འབྲས་བུ་ལས་ཉོན་སྡུག་བསྔལ་ལས་",
            "རྣམ་པར་གྲོལ་བ་རྣམས་མཚུངས་པ་ལ་དགོངས་པའི་ཕྱིར་དང༌། ",
            "མ་ངེས་པའི་རིགས་ཅན་ཐེག་པ་ཐ་དད་པ་ཉན་རང་ལམ་ལ་ཞུགས་པ་དག་",
            "ཐེག་པ་ཆེན་པོ་ལ་འཇུག་པ་ཡོད་པ་ལ་དགོངས་པའི་ཕྱིར་དང༌། ",
            "སངས་རྒྱས་ཀྱིས་བདག་དང་སེམས་ཅན་ཐམས་ཅད་",
            "མཉམ་པར་དགོངས་པའི་བསམ་པ་དང༌། ",
            "ཉན་རང་རིགས་དེས་སྔོན་བྱང་ཆུབ་སེམས་དཔའི་སྤྱོད་པ་",
            "སྤྱད་པ་བཏང་བར་འདོད་པ་ལ་དེ་བཞིན་གཤེགས་པའི་",
            "དབུགས་དབྱུང་བས་བདག་ཀྱང་སངས་རྒྱས་སུ་འགྱུར་རོ་སྙམ་",
            "བསམ་པ་རེ་ཞིག་རྙེད་པ་སྟེ་དེ་ལྟར་བསམ་པ་གཉིས་",
            "ཐོབ་པའི་ཕྱིར་དེ་ལ་དགོངས་པ་དང༌། ",
            "སངས་རྒྱས་ཀྱིས་སེམས་ཅན་ཐབས་དེས་འདུལ་བ་ལ་",
            "ཉན་ཐོས་ཀྱི་ཐེག་པས་མྱ་ངན་ལས་འདས་པར་བསྟན་པ་ལ་",
            "དགོངས་ནས་ང་ནི་ལན་བརྒྱ་ཕྲག་དུ་མར་ཉན་ཐོས་ཀྱི་",
            "ཐེག་པས་ཡོངས་སུ་མྱ་ངན་ལས་འདས་སོ་",
            "ཞེས་གསུངས་པ་ལྟ་བུ་སངས་རྒྱས་ཀྱི་སྤྲུལ་པ་དང་",
            "ཉན་ཐོས་རང་རྒྱུད་པ་གཉིས་ཉན་ཐོས་ཀྱི་ཐེག་པས་",
            "མྱ་ངན་ལས་འདས་པར་སྣང་བ་",
            "ཐེག་པ་གཅིག་ཙམ་ལ་དགོངས་པའི་ཕྱིར་དང༌། ",
            "བྱང་ཆུབ་སེམས་དཔའ་རྣམས་ཉན་ཐོས་ཀྱི་ཚུལ་དུ་",
            "སྤྲུལ་བ་རྣམས་ཀྱང་ཉན་ཐོས་ཀྱི་མྱ་ངན་འདས་པ་མངོན་དུ་",
            "མི་བྱེད་ཀྱི་སངས་རྒྱས་སུ་འབྱུང་བ་ཡང་དེ་བཞིན་ནོ།།",
            "མཐར་ཐུག་པའི་ཐེག་པ་ནི་ཐེག་པ་ཆེན་པོ་ཉིད་གཅིག་པུ་ཡིན་གྱི་",
            "གཞན་མ་ཡིན་པ་ལ་དགོངས་ནས་ཐེག་པ་གཅིག་ཉིད་",
            "ཡིན་གྱི་གསུམ་མ་ཡིན་ནོ་ཞེས་གསུངས་སོ།།",
            "འདི་ལ་འགྲེལ་ཆེན་དུ་རྒྱས་བཤད་མཛད་ཀྱང་",
            "རྒྱས་ཆེ་ན་གོ་ཇེ་དཀའ་ལྟ་བུར་འགྱུར་དོགས་པས་",
            "དོན་གྱི་གནད་མདོར་བསྡུས་གོ་བདེར་བརྗོད་པའོ།།",
            "ཐེག་པ་གཅིག་ཏུ་བསྟན་པའི་དགོས་པ་ནི། ",
            "ཉན་ཐོས་ཀྱི་རིགས་མ་ངེས་པ་དང༌། ",
            "རང་སངས་རྒྱས་ཀྱི་རིགས་མ་ངེས་པ་ཁ་ཅིག་དག་ནི་",
            "ཐེག་པ་ཆེན་པོ་ལ་དྲང་བའི་ཕྱིར་དང༌། ",
            "བྱང་ཆུབ་སེམས་དཔའི་རིགས་མ་ངེས་པ་",
            "གཞན་དག་ཐེག་ཆེན་ལ་ཞུགས་ནས་",
            "འཁོར་བ་འདིར་ཕན་བཏགས་ཀྱང་གནོད་པ་བྱེད་པ། ",
            "གནོད་པ་མ་བྱས་ཀྱང་གནོད་པ་བྱེད་པ། ",
            "དགོས་པ་མེད་པར་ཡང་སེམས་ཅན་ལ་གནོད་པ་བྱེད་པ་སོགས་",
            "སེམས་ཅན་རྣམས་ཀྱི་ཉེས་པ་མཐོང་ནས་",
            ""
        ],
        [
            "འཁོར་བ་ལ་སྐྱོ་སྟེ",
            "ཉན་ཐོས་ཀྱི་མྱང་འདས་ལ་འཇུག་པར་འདོད་པ་དག་",
            "ཐེག་ཆེན་ལས་ཕྱིར་མི་ལྡོག་པར་",
            "ཡང་དག་པར་གཟུང་བའི་ཕྱིར། ",
            "རྫོགས་པའི་སངས་རྒྱས་རྣམས་ཀྱིས་ནི་",
            "མ་ངེས་པའི་རིགས་ཅན་རྣམས་ལ་",
            "ཐེག་པ་གཅིག་ཡིན་པར་བཤད་དོ།།",
            "དེ་ལྟར་བཤད་པས་ཉན་ཐོས་ཀྱི་ལམ་ལ་ཞུགས་ཀྱང་",
            "རང་འབྲས་ཐོབ་པའི་རྗེས་སུ་ཐེག་ཆེན་ལ་ཅིས་ཀྱང་",
            "འཇུག་དགོས་པས་དང་པོ་ནས་",
            "ཐེག་ཆེན་ལ་ཞུགས་པ་གཏང་བར་མི་བྱའོ་",
            "སྙམ་དུ་བྱང་ཆུབ་སེམས་དཔའི་ལམ་ལས་མི་ལྡོག་པར་།",
            "ཉན་ཐོས་ཀྱི་རིགས་མ་ངེས་པ་ནི་",
            "སྔོན་ཉན་ཐོས་ཀྱི་སྤྱོད་པ་སྤྱད་པས་",
            "དབང་གིས་ཉན་ཐོས་ཀྱི་རིགས་ཞེས་བྱ་སྟེ་",
            "གཞན་གཉིས་ཀྱང་དེ་དང་འདྲའོ།།",
            "ཉན་ཐོས་ཀྱི་རིགས་མ་ངེས་པ་ཐེག་ཆེན་ལ་ཞུགས་ནས་",
            "འཚང་རྒྱ་བར་འགྱུར་བ་དེ་ལས་རྣམ་པ་གཉིས་ཡོད་པ་ཡིན་།",
            "རང་གི་ཐེག་པའི་དོན་བདེན་པ་མཐོང་བ་",
            "རྒྱུན་ཞུགས་ཕྱིར་འོང་ཕྱིར་མི་འོང་གསུམ་དང༌། ",
            "བདེན་པ་མ་མཐོང་བ་སོ་སྐྱེ་མོས་སྤྱོད་པའི་གང་ཟག་གང་ཡིན་པའོ།།",
            ""
        ],
        null,
        null,
        [
            "འཁོར་བར་སྐྱེ་བར་འགྱུར་ཏེ་",
            "ཞེས་འགྲེལ་པར་།",
            "འདིར་འཕགས་ལམ་ཐོབ་པ་ཟག་མེད་ཀྱི་ལམ་ནི་",
            "ཟག་བཅས་སུ་ནམ་ཡང་བསྒྱུར་བ་མ་ཡིན་ཏེ་",
            "ཟག་མེད་ཟག་བཅས་དང༌། ",
            "དགེ་བ་སྡིག་པར་འགྱུར་མི་སྲིད་།",
            "སྔར་ཟག་མེད་ཀྱི་ལམ་འདིས་འཁོར་བ་སྤངས་ནས་",
            "རང་ཉིད་ཞི་བ་མྱང་འདས་སུ་གཞོལ་བའི་བསམ་པ་དེ་བཏང་།",
            "ད་འཁོར་བར་སྐྱེ་བར་བྱེད་པའི་སྨོན་ལམ་ཡོངས་སུ་བཟུང་བའི་",
            "མཐུས་ཉན་ཐོས་ཀྱི་འབྲས་བུ་མངོན་དུ་མི་བྱེད་པའི་",
            "བསམ་གྱིས་མི་ཁྱབ་པར་སྒྱུར་བའི་སྐྱེ་བ་དང་",
            "ལྡན་པ་ནི་དེའི་སེམས་ཀྱི་སྨོན་པའི་",
            "དབང་གིས་སྐྱེ་བ་ལེན་ལ",
            "དེ་ཡང་ཟག་མེད་ཀྱི་ལས་ཀྱི་དབང་གིས་ཕལ་བའི་",
            "སྐྱེ་བ་ལྟ་བུ་མ་ཡིན་པས་བསམ་གྱིས་མི་ཁྱབ་པར་",
            "སྒྱུར་བའི་སྐྱེ་བ་ཐོབ་པ་ཡིན་པར་གོ་བར་བྱའོ།།",
            ""
        ],
        [
            "སངས་རྒྱས་ཀྱིས་ཉན་ཐོས་རིགས་མ་ངེས་པར་འདོད་པའི་",
            "འདོད་ཆགས་དང་མ་བྲལ་བ་རྣམས་ལ་ལྷག་མཐོང་གི་ལམ་འཁོར་བ་",
            "སྡུག་བསྔལ་དང་མྱང་འདས་ཞི་བར་སྒོམ་པ་མྱང་འདས་ཐོབ་པ་དང་",
            "རྗེས་སུ་མཐུན་པ་བཏང་སྙོམས་སུ་བྱེད་དུ་བཅུག་ནས་",
            "འཁོར་བ་ལ་མངོན་དུ་ལྟ་བའི་སྙིང་རྗེ་ཆེན་པོ་",
            "སྒོམ་པའི་ལམ་ལ་སྦྱོར་བར་མཛད་པའི་དེ་དག་",
            "སྙིང་རྗེས་འཁོར་བར་སྐྱེ་བ་འཛིན་པ་ནི་",
            "སྲིད་པར་ཡོངས་སུ་བསྔོས་པ་ཞེས་བྱ་ལ",
            "དེ་དག་བདེན་དོན་མཐོང་བའི་འཕགས་པ་ཡིན་པས་",
            "ཕལ་བ་ལྟར་ལས་ཉོན་གྱི་དབང་གིས་རང་དབང་མེད་པར་",
            "འཁོར་བར་ཡང་ཡང་སྐྱེ་བ་མ་ཡིན་པར་",
            "བསམ་གྱིས་མི་ཁྱབ་པར་སྒྱུར་བའི་སྐྱེ་བ་འཛིན་ཞེས་སོ།།",
            "ཇི་ལྟར་སྐྱེ་ན་འདོད་པའི་",
            "འདོད་ཆགས་མ་བྲལ་བ་དང་བྲལ་བ་གཉིས་ལས། ",
            "གཅིག་འདོད་ཆགས་དང་མ་བྲལ་བ་ནི་",
            "རྒྱུན་ཞུགས་དང་ཕྱིར་འོང་གཉིས་ཡིན་།",
            "དེ་དག་སེམས་ཅན་སྡུག་བསྔལ་ལ་",
            "སྙིང་རྗེའི་དབང་གིས་གང་དང་གང་དུ་",
            "སེམས་ཅན་གྱི་དོན་བྱ་བ་",
            "འདོད་པ་དེ་དག་ཏུ་སྐྱེ་བར་གྱུར་ཅིག་",
            "ཅེས་སྨོན་ལམ་གྱི་དབང་གིས་ནི། ",
            "དེ་དང་དེར་སྐྱེ་བ་མཚན་ཉིད་པ་རབ་ཏུ་",
            "གྲུབ་པར་བྱེད་དེ་སྐྱེས་ནས་",
            ""
        ],
        [
            "སེམས་ཅན་ལ་ཕན་པ་དང་བདེ་བ་བྱས་ནས་",
            "ཚོགས་གཉིས་བསག་ཅིང་མཐར་འཚང་རྒྱ་བར་བྱེད་དོ།།",
            "ཅིག་ཤོས་འདོད་པའི་འདོད་ཆགས་དང་",
            "བྲལ་བ་འདོད་ཁམས་སུ་ཕྱིར་མི་འོང་བ་དང་",
            "ལྡན་པའི་ཕྱིར་རང་ཉིད་འདོད་ཁམས་སུ་མི་སྐྱེ་ཡང་",
            "ཏིང་ངེ་འཛིན་གྱི་སྤྲུལ་བས་འཁོར་བར་སྐྱེ་བ་བསྟན་ནས་",
            "ཚོགས་བསག་སྒྲུབ་པར་བྱེད་ཅིང་མཐར་འཚང་རྒྱའོ།།",
            "ཉན་ཐོས་པའི་ལམ་གྱིས་བདེན་མཐོང་འདོད་པའི་",
            "འདོད་ཆགས་དང་བྲལ་བ་དང་མ་བྲལ་བ་",
            "དེ་གཉིས་ཡང་དང་ཡང་དུ་ནི་སྔར་གོམས་པའི་ཤུགས་ཀྱིས་",
            "རང་དོན་ལ་དགའ་བའི་སེམས་ཀུན་ཏུ་འབྱུང་བ་དང་ལྡན་པས། ",
            "མྱ་ངན་འདས་པ་ལ་མངོན་པར་དགའ་བའི་ཕྱིར་",
            "ཐེག་ཆེན་གྱི་འབྲས་བུ་ལ་རྟོགས་པ་བུལ་བ་ཡིན་པར་འདོད་དོ།།",
            "བདེན་པ་མཐོང་བའི་དོན་མ་བྱས་པའི་",
            "ཉན་ཐོས་ཀྱི་ཐེག་པ་བ་རིགས་མ་ངེས་པ་སོ་སྐྱེའམ་",
            "མོས་སྤྱོད་ཀྱི་ས་ལ་གནས་པ་སངས་རྒྱས་ཀྱི་",
            "ཉན་ཐོས་སུ་གྱུར་པ་དེ་ནི་ཐེག་ཆེན་ལ་ཞུགས་པ་དག་",
            "འདོད་ཁམས་མིའི་རིས་ལས་ཚེ་འཕོས་ནས་",
            ""
        ],
        [
            "འདོད་ཁམས་ཀྱི་ལྷ་ཚེ་རིང་པོའི་ནང་དུ་སྐྱེའོ།།",
            "དེ་ལྟར་ལྷ་ཚེ་རིང་པོའི་ནང་དུ་འདུག་པ་ལས། ",
            "ནམ་ཞིག་འཇིག་རྟེན་འདིར་སྟོན་པ་སངས་རྒྱས་མི་བཞུགས་པ་",
            "དེའི་བསྟན་པ་ནུབ་སྟེ་མེད་པར་གྱུར་པ་དང་",
            "སླར་འདོད་པའི་ཁམས་སུ་སྐྱེ་བར་བྱེད་དོ།།",
            "འདོད་ཁམས་སུ་སྐྱེ་ནས་ཡུལ་ལ་སེམས་མངོན་པར་མི་དགའ་ཞིང་",
            "སྔོན་སངས་རྒྱས་ཀྱི་གསུང་ལ་",
            "གོམས་པའི་སྟོབས་ཀྱིས་སློབ་དཔོན་མེད་པར་",
            "འཕགས་པའི་ལམ་མངོན་དུ་བྱེད་དེ་རང་རྒྱལ་ལྟ་བུའོ།།",
            "དེ་ནས་སྤྲུལ་བ་བྱེད་པར་འདོད་པ་དོན་དུ་གཉེར་བའི་བསམ་པས་",
            "གཟུགས་ཁམས་ཀྱི་བསམ་གཏན་ཐོབ་པའི་དོན་ལ་",
            "བརྩོན་པར་བྱེད་ཅིང་དེས་བསམ་གཏན་ཐོབ་པ་དེ་ལ་བརྟེན་ནས་",
            ""
        ],
        null,
        [
            "འཚང་རྒྱ་རུང་གི ",
            "ཉན་རང་དུ་རིགས་ངེས་པ་ནི་ནམ་ཡང་འཚང་མི་རྒྱ་།",
            "རིགས་ཆད་པ་དག་འཚང་རྒྱ་བ་ཕར་ཞོག་",
            "ཉན་རང་གི་བྱང་ཆུབ་ཀྱང་ཐོབ་པའི་སྐལ་བ་གཏན་མེད་ལ་",
            "ཉན་རང་དགྲ་བཅོམ་རྣམས་ལྷག་མེད་མྱང་འདས་ཀྱི་",
            "ཚེ་ཕུང་པོ་ལྔ་གཏན་དུ་རྒྱུན་འཆད་པས་",
            "ཐེག་ཆེན་ལ་འཇུག་མི་སྲིད་པར་བཞེད་དོ།།",
            "དབུ་མ་པ་དག་གིས་སེམས་ཅན་ཐམས་ཅད་ལ་",
            "བདེ་བར་གཤེགས་པའི་སྙིང་པོ་ཡོད་པས་",
            "འཚང་རྒྱ་རུང་གི་རིགས་ཅན་མ་ཡིན་པ་མེད་དེ་",
            "སེམས་ཀྱི་རང་བཞིན་འོད་གསལ་བ་ཡིན་པ་དང༌། ",
            "དྲི་མ་གློ་བུར་བ་འབྲལ་རུང་ཡིན་པས་གནས་སྐབས་སུ་",
            "ཐེག་པ་གཉིས་ཀྱི་འབྲས་བུའི་བྱང་ཆུབ་ཐོབ་པའི་",
            "ཉན་རང་ལྷག་མེད་མྱང་འདས་སུ་ཞུགས་པ་དག་ཀྱང་",
            "དེ་བཞིན་གཤེགས་པའི་འོད་ཟེར་གྱིས་བསྐུལ་བས་",
            "འགོག་པའི་དབྱིངས་ལས་ལྡང་སྟེ་བསམ་གྱིས་",
            "མི་ཁྱབ་པར་བསྒྱུར་པའི་སྐྱེ་བ་བཟུང་ནས་",
            "རྫོགས་སྨིན་སྦྱངས་པ་མཐར་ཕྱིན་པར་བྱས་ཏེ་",
            "འཚང་རྒྱ་བར་བཞེད་པ་ལྟར་མཐར་ཐུག་གི་",
            "དོན་ལ་དེ་ལྟར་འགྲུབ་པ་ཡིན་ཞིང་",
            ""
        ],
        null,
        [
            "དེ་ལྟ་བས་ན་གཞན་དག་ཚར་གཅད་རྗེས་གཟུང་དང༌། །",
            " བདག་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱེད།། ",
            "ཅེས་ཚིགས་བཅད་གཅིག་གིས་བསྟན་།",
            "ཐེག་པ་ཆེན་པོ་བའི་བྱང་ཆུབ་སེམས་དཔའ་རྣམས་ནི་",
            "ཤེས་བྱ་ཇི་ལྟ་བ་དང་ཇི་སྙེད་པ་ཀུན་ལ་སྒྲོ་འདོགས་བཅད་ནས་",
            "མཁས་པར་བྱས་ཏེ་",
            "ཐམས་ཅད་མཁྱེན་པ་ཐོབ་པར་བྱེད་པ་ཡིན་པས་",
            "ཤེས་བྱ་ཐམས་ཅད་ལེགས་པར་སྦྱང་དགོས་ཤིང༌། ",
            "ཉན་ཐོས་ཞི་བདེ་འདོད་པ་དག་སྲིད་རྩ་གཅོད་བྱེད་ཀྱི་",
            "ལམ་ཚིགས་སུ་བཅད་པ་གཅིག་གི་དོན་རྟོགས་པས་ཀྱང་",
            "རང་འབྲས་འཐོབ་ནུས་པས་",
            "ཤེས་བྱ་རྒྱ་ཆེན་པོ་ལ་འཇུག་པ་མ་ཡིན་ནོ།།",
            "འཇིག་རྟེན་དང་འཇིག་རྟེན་ལས་འདས་པའི་",
            "ཤེས་བྱ་མཐའ་དག་གི་དོན་བསྡུས་ན་",
            "རིག་པའི་གནས་ལྔ་པོ་འདི་ཙམ་དུ་འདུ་།",
            ""
        ],
        [
            "ཐོག་མར་རིག་བྱེད་དང་གྲུབ་པའི་མཐའ་",
            "ལ་སོགས་པ་ཐམས་ཅད་ཀྱང་",
            "རྗོད་བྱེད་ཀྱི་ཚིག་ལ་བརྟེན་ནས་",
            "དོན་ཤེས་དགོས་པས། ",
            "མིང་ཚིག་ཡི་གེའི་རང་བཞིན་གྱི་ངག་གང་ཞིག",
            "་མིང་དང་ཚིག་གི་ཕྲད་སོགས་སྦྱོར་ཚུལ་",
            "ཕྱིན་ཅི་མ་ལོག་པའི་རྣམ་གཞག་སྟོན་པ་བརྡ་སྤྲོད་པའམ་",
            "སྒྲ་རིག་པའི་བསྟན་བཅོས་དང༌། ",
            "བསྟན་བྱའི་དོན་ཡང་དག་པ་དང་ཕྱིན་ཅི་མ་ལོག་",
            "མ་ནོར་བར་འབྱེད་པར་བྱེད་པ་གཏན་ཚིགས་ཀྱི་རིག་པའམ་",
            "མངོན་སུམ་དང་རྗེས་སུ་དཔག་པའི་ཚད་མའི་",
            "ཚུལ་མ་ནོར་བར་སྟོན་པའི་བསྟན་བཅོས་དང༌། ",
            "འཇིག་རྟེན་པའི་བཟོའི་གནས་ལུགས་ལ་",
            "བརྟེན་པ་ལུས་ཀྱི་སྒྱུ་རྩལ་དང་",
            "ཡི་གེ་འབྲི་བ་སོགས་ལག་བཟོའི་རིགས་རྣམས་དང༌། ",
            "ངག་ལ་བརྟེན་པ་དབྱངས་བདུན་དང་ཆོས་དང་སྲིད་ཀྱི་གཏམ་བྱེད་པ། ",
            "ཡིད་ཀྱི་སྒོ་ནས་འཇིག་རྟེན་པའི་",
            "ལུགས་དང་ལུགས་མིན་ཤེས་པ་དང༌། ",
            "བརྟག་པ་རྣམ་པ་བརྒྱད་ལ་སོགས་པ་ལྟ་བུས་",
            "མཚོན་ནས་འཇིག་རྟེན་པའི་བཟོ་ཡི་",
            "གནས་རྣམས་སྣ་ཚོགས་པའི་བསྟན་བཅོས་དང༌། ",
            "ནད་ཀྱི་རྒྱུ་དང༌། ",
            "ནད་ཀྱི་ངོ་བོ་དང༌། ",
            "ནད་ཞི་བར་བྱེད་པའི་གཉེན་པོ་དང༌། ",
            "ནད་ཕྱིས་མི་འབྱུང་བར་བྱེད་པའི་ཡན་ལག་བཞི་ལ་",
            "མཁས་པའི་སྒོ་ནས་སྐྱེ་དགུ་ཐམས་ཅད་ཀྱི་ལུས་ལ་",
            "རླུང་མཁྲིས་བད་ཀན་གྱི་ཁམས་རང་བཞིན་གྱིས་གནས་པ་",
            "ཟས་སྤྱོད་སོགས་རྐྱེན་ལ་བརྟེན་ཏེ་",
            "འཕེལ་ཟད་འཁྲུག་པའི་ཉེས་པ་རྣམ་པ་སྣ་ཚོགས་སྙོམས་པར་བྱེད་པ་",
            "ལུས་གསོ་བ་ཞེས་སྤྱིར་བསྟན་པ་དང༌། ",
            "བྱེ་བྲག་ཏུ་རྟེན་བྱིས་པ་དང་བུད་མེད་ལ་",
            "ཁྱད་པར་གྱི་ནད་དུ་གྱུར་པ་རྣམས་གསོ་བ་དང༌། ",
            "དུག་མཚོན་གདོན་སོགས་ཕྱི་རོལ་གྱི་རྐྱེན་",
            "གློ་བུར་བའི་དབང་གིས་ན་བ་རྣམས་བཅོས་པར་བྱེད་པ་དང༌། ",
            "ཁུ་བཅུད་འཕེལ་ཞིང་",
            "འདོད་པའི་དགའ་བ་ཉམས་སུ་མྱོང་བར་བྱེད་པ་རོ་ཙ་བ་གསོ་བ་དང༌། ",
            "ལུས་ནད་མེད་པའི་བདེ་བ་ལ་རེག་པའི་སྒོ་ནས་",
            "བཅུད་ལེན་སོགས་ཐབས་ཀྱི་ཆོ་གས་རྒས་པ་གསོ་ཞིང་",
            "ཚེ་ཡུན་རིང་པོར་འཚོ་བར་བྱེད་པ་སྟེ་",
            "གསོ་བའི་རིག་པའམ་ཚེ་འཚོ་བའི་རིག་པ་ཡན་ལག་བརྒྱད་པ་དག་གི་བསྟན་བཅོས་དང༌། ",
            "ཇི་ལྟ་ཇི་སྙེད་ཀྱི་ཤེས་བྱའི་རང་བཞིན་",
            "ཕྱིན་ཅི་མ་ལོག་པར་ཤེས་ཤིང་གཏན་བདེ་ཐར་པ་དང་",
            "ཐམས་ཅད་མཁྱེན་པའི་ལམ་སྟོན་པ་ནང་རིག་པའམ་",
            "ཡང་དག་པ་དམ་པའི་ཆོས་ཀྱི་བསྟན་བཅོས་ཏེ་",
            "འདི་ལྔའི་ནང་དུ་རིག་གནས་ཆུང་བ་ལྔ་",
            "ལ་སོགས་པའི་གཞུང་མཐའ་དག་འདུས་པ་ཡིན་པས། ",
            "འདི་ལྟ་བུ་རིག་པའི་གནས་ལྔ་དག་ལ་བརྩོན་ཞིང་",
            ""
        ],
        null,
        [
            "ས་ཐོབ་ཕན་ཆད་ཏིང་ངེ་འཛིན་དང་ཡེ་ཤེས་ཀྱི་སྟོབས་ཀྱིས་",
            "ཇི་སྙེད་པའི་ཤེས་བྱ་རྣམས་ཀྱང་ཚེགས་མེད་པར་མཁྱེན་ཅིང་",
            "སྐྱེ་བ་དཔག་ཏུ་མེད་པར་རང་གིས་གོམས་པའི་ཕྱིར། ",
            "ཐེག་ཆེན་འཕགས་པ་རྣམས་རིག་པའི་གནས་ལྔ་ལ་",
            "ལྷག་པར་བརྩོན་པར་བྱས་ཤིང་མཁས་པ་ཡིན་གྱི་",
            "མི་མཁས་མི་སྲིད་དེ་ཞེས་གོ་དགོས་ཀྱི། ",
            "འཕགས་པ་མཆོག་ཏུ་གྱུར་ནས་",
            "ད་གདོད་རིག་གནས་སློབ་པའི་མགོ་གསར་དུ་",
            "འཛིན་དགོས་པ་ལྟ་བུའི་གོ་བ་ཐ་ཆད་བསྐྱེད་པར་མི་བྱའོ།།",
            "སློབ་པའི་སྐབས་སུ་རིག་པའི་གནས་ལྔ་ལ་",
            "མ་རྨོངས་པའི་ཤེས་རབ་ཕུན་སུམ་ཚོགས་པ་།",
            "སྨན་ཅི་ཙམ་ཚོགས་དགོས་པ་ཚང་བ་ལ་སྨན་ཀུན་ཚོགས་དང༌། ",
            "དེ་བཞིན་མི་ཀུན་ཚོགས་ཞེས་བརྗོད་འདོད་ཀྱི་",
            "དབང་གིས་རིག་གནས་ཐམས་ཅད་མཁྱེན་པར་གདགས་རུང་ལ་",
            "རྒྱུ་དེ་ཕུལ་དུ་ཕྱིན་པར་གྱུར་པ་སངས་རྒྱས་ཀྱི་ས་ན་རིག་པའི་",
            "གནས་ལྔས་བསྡུས་པའི་དོན་མཐའ་དག་མངོན་སུམ་མཁྱེན་པ་ལ་",
            "ཐམས་ཅད་མཁྱེན་པའི་མཚན་ཡོངས་སུ་རྫོགས་པར་འཐོབ་བོ། །",
            "བྱང་ཆུབ་སེམས་དཔའི་གཞན་དོན་ལ་བརྩོན་པས་",
            "རིག་པའི་གནས་ལྔར་མཁས་ན་གཞན་དོན་སྒྲུབ་ནུས་ཤིང་",
            "ཐམས་ཅད་མཁྱེན་པར་འགྱུར་བ་དེ་ལྟ་བས་།",
            "ཕྱིན་ཅི་ལོག་ཏུ་སྟོན་པ་མུ་སྟེགས་ཅན་སོགས་",
            "གཞན་དག་ཚིག་དང་དོན་གྱི་སྒོ་ནས་ཚར་གཅད་པའི་ཕྱིར་",
            "སྒྲ་དང་ཚད་མའི་རིག་པ་དང༌། ",
            "སེམས་ཅན་སྤྱི་དང་བྱེ་བྲག་རྗེས་སུ་གཟུང་བའི་ཕྱིར་",
            "བཟོ་དང་གསོ་བ་རིག་པ་བསླབ་པ་དང༌། ",
            "བདག་ཉིད་ཀྱིས་ཇི་ལྟ་ཇི་སྙེད་ཀྱི་ཆོས་ཀུན་ཡང་དག་པར་",
            "ཤེས་པར་བྱ་བའི་ཕྱིར་ནང་རིག་པའམ་",
            "དམ་པའི་ཆོས་བསླབ་པར་བྱ་སྟེ",
            ""
        ],
        null,
        [
            "མཐུ་ནི་རྣམ་པ་བཞི་དག་གིས། །",
            " དགའ་དང་ངེས་པར་མི་སྐྱོ་དང༌། །",
            " མི་མཐུན་ཕྱོགས་དང་གཉེན་པོ་ལ།། ",
            "སྒྲུབ་པ་རྣམ་པ་བཞི་ཡིན་ནོ།། ",
            "རབ་དང་ཡང་དག་ནོད་པ་དང༌། །",
            " གཞན་ལ་སྦྱིན་པར་འདུན་པ་དང༌། །",
            " གོ་ཆ་དང་ནི་སྨོན་ལམ་དང༌། །",
            " མངོན་པར་དགའ་དང་བྱ་བའི་ཡིད། །",
            " སྦྱིན་སོགས་རྣམ་པ་དྲུག་ལ་ནི། །",
            " མཐུ་ཐོབ་པ་དང་ཡོངས་སྨིན་དང༌། །",
            " མཆོད་པ་དང་ནི་སྟོན་པ་ལ།། ",
            "ཡང་དག་སྤྲོ་བ་མཆོག་དང་བརྩེ། །",
            " མ་བྱས་ངན་པར་བྱས་པ་ལ།། ",
            "ངོ་ཚ་འགྱོད་དང་ཡུལ་ལ་དགའ།། ",
            "སྐྱོ་ལ་དགྲ་བོའི་འདུ་ཤེས་དང༌། །",
            " འགོད་དང་བརྗོད་པའི་བློ་གྲོས་སོ།།",
            ""
        ],
        [
            "སྦྱིན་སོགས་རྫོགས་པའི་བྱང་ཆུབ་ཀྱི། །",
            " རྟེན་ཡིན་དབང་ཕྱུག་ལ་སོགས་མིན།། ",
            "གཉིས་པོ་དག་ལ་སྐྱོན་དང་ནི། །",
            " ཡོན་ཏན་སོ་སོ་ཡང་དག་རིག། ",
            "བསགས་པ་རྗེས་སུ་དྲན་པ་ཡིས། །",
            " དགའ་དང་དོན་ཆེན་མཐོང་བ་དང༌། །",
            " རྣལ་འབྱོར་རྣམ་པར་མི་རྟོག་དང༌། །",
            " དེ་འཛིན་བྱེད་དང་འཕྲད་འདོད་པ། །",
            " ལོག་པར་འཛིན་པ་རྣམ་པ་བདུན། །",
            " སྤོང་བའི་མཐུ་ནི་ཐོབ་པ་དང༌། །",
            " ངོ་མཚར་ངོ་མཚར་མེད་པ་ལ།། ",
            "འདུ་ཤེས་རྣམ་པ་བཞི་ཉིད་དོ།། ",
            "སེམས་ཅན་རྣམས་ལ་སྙོམས་པ་དང༌། །",
            " བདག་ཉིད་ཆེན་པོ་མཐོང་བ་དང༌། །",
            " གཞན་གྱི་ཡོན་ཏན་ལན་རེ་དང༌། །",
            " གསུམ་དུ་སྨོན་དང་རྒྱུན་དུའོ། །",
            " སངས་རྒྱས་བསྟན་པ་བསྒྲུབ་པའི་ཕྱིར། །",
            " ཚུ་རོལ་མི་གནས་སེམས་པ་དང༌། །",
            " དེས་དམན་དར་བའི་སེམས་ཅན་ལ།། ",
            "མི་དགའ་བ་དང་རབ་དགའ་བའོ།།",
            ""
        ],
        [
            "བསྒོམས་པ་བཅོས་དང་ཡང་དག་ལ།། ",
            "མ་དད་པ་དང་དད་པ་དང༌། །",
            " དང་དུ་མི་ལེན་ཡིད་བྱེད་དང༌། །",
            " ལུང་བསྟན་ངེས་པར་དགའ་བའོ།། ",
            "ཕྱི་མའི་ཚེ་ལ་མཐོང་བའི་ཕྱིར། །",
            " འཇུག་སེམས་མཉམ་པར་བལྟ་བའི་ཕྱིར། །",
            " མཆོག་ཆོས་རྣམས་ལ་ཞུགས་པ་ཡིས། །",
            " བདག་ཉིད་མཆོག་ཏུ་ངེས་འཛིན་ཕྱིར། །",
            " ཕ་རོལ་ཕྱིན་བཅུའི་རྒྱུས་བྱུང་བ། །",
            " དགེ་བ་ཡིད་ལ་བྱེད་འདི་དག །",
            " རྟག་ཏུ་བྱང་ཆུབ་སེམས་དཔའ་ཡི། །",
            " ཁམས་ནི་རྟས་པར་བྱེད་པ་ཡིན།། ",
            "ཞེས་ཚིགས་བཅད་བཅུ་གསུམ་གྱིས་བསྟན་།",
            "དང་པོ་རྒྱུ་དམིགས་ནས་དགའ་བ་ཡིད་ལ་བྱེད་པ་།",
            "རྟེན་ལ་དེའི་རྗེས་སུ་དྲན་པའི་ཡིད་ལ་བྱེད་པ་དང༌། ",
            "འབྲས་བུ་ཐུན་མོང་འདོད་པ་ཡིད་བྱེད་དང༌། ",
            "ཇི་ལྟར་བྱང་ཆུབ་མོས་པ་ཡིད་བྱེད་དང༌། ",
            "མཐར་ཐུག་གི་དགའ་བ་ཡིད་བྱེད། ",
            "མི་སྐྱོ་བ་ཡིད་བྱེད། ",
            "མི་མཐུན་ཕྱོགས་སྤངས་དང་",
            "གཉེན་པོ་སྒྲུབ་པ་ཡིད་བྱེད་བདུན་དང༌། ",
            "རབ་ཏུ་དང་བ་ཡིད་བྱེད་སོགས་ནས་",
            "བདག་མཆོག་ཏུ་འཛིན་པ་ཡིད་ལ་བྱེད་པའི་བར་གྱི་",
            "ཡིད་ལ་བྱེད་པ་འདི་དག་ཡིད་ལ་བྱས་ནས་",
            ""
        ],
        [
            "རང་རྒྱུད་ཀྱི་ཕ་རོལ་ཏུ་ཕྱིན་པའི་ཁམས་རྒྱས་པར་འགྱུར་།",
            "དང་པོ་རྒྱུད་དམིགས་ནས་",
            "ནི་དགའ་བ་དང་ཞེས་པ་རིགས་ལ་གནས་པའི་",
            "བྱང་ཆུབ་སེམས་དཔས་ཐོག་མར་བདག་ལ་",
            "སངས་རྒྱས་ཀྱི་རིགས་ཕར་ཕྱིན་དྲུག་སྒྲུབ་ནུས་པའི་",
            "རིགས་སམ་ས་བོན་ཡོད་མེད་བརྟགས་ནས",
            "སངས་རྒྱས་ཐོབ་འདོད་དང་ཕར་ཕྱིན་ལ་",
            "འཇུག་པར་འདོད་པའི་རྒྱུ་ཡོད་པར་དམིགས་ནས་",
            "བདག་ལ་འཚང་རྒྱ་བའི་སྐལ་བ་ཡོད་དོ་སྙམ་དུ་",
            "ཡང་དང་ཡང་དུ་དགའ་བ་ཡིད་ལ་བྱེད་པས་",
            "ཕར་ཕྱིན་གྱི་ས་བོན་ཀུན་གཞི་ལ་",
            "ཡོད་པ་རྒྱས་པར་འགྱུར་བ་དང༌། ",
            "དེ་བཞིན་དུ་རྟེན་ལ་དེ་རྗེས་དྲན་པ་དང་",
            "ཞེས་པ་རིགས་ལ་གནས་པ་དེས་དེའི་འོག་ཏུ་",
            "བླ་མེད་བྱང་ཆུབ་ཏུ་སེམས་བསྐྱེད་པ་ནི་",
            "ཕ་རོལ་ཏུ་ཕྱིན་པ་རྣམས་ཀྱི་གནས་སམ་རྟེན་ཡིན་པས་",
            "བདག་གིས་སེམས་བསྐྱེད་པས་ཕར་ཕྱིན་རྣམས་",
            "རྫོགས་པར་འགྱུར་རོ་སྙམ་དུ་དགའ་ཞིང༌",
            "རྟེན་སེམས་བསྐྱེད་དེ་ལ་མི་བརྗེད་པའི་དྲན་པ་དང་",
            "ཤེས་རབ་ཀྱིས་རྗེས་སུ་དྲན་པ་ཡིད་ལ་བྱེད་པ་དེས་ཀྱང་",
            "ཕར་ཕྱིན་གྱི་ཁམས་རྒྱས་པར་འགྱུར་རོ། །",
            "དེའི་འོག་ཏུ་འབྲས་བུ་ཐུན་མོང་འདོད་པ་དང་",
            "ཞེས་པ་ཕ་རོལ་ཏུ་ཕྱིན་པ་དྲུག་ལ་སྤྱོད་ཅིང་",
            "ཕར་ཕྱིན་གྱི་འབྲས་བུ་རྣམ་པར་སྨིན་པ་རྣམས་",
            "བདག་འབའ་ཞིག་གི་ཆེད་དུ་",
            "མ་ཡིན་པར་གཞན་དང་ཐུན་མོང་དུ་འདོད་དེ",
            ""
        ],
        [
            "དེ་ལྟར་བསྔོ་བར་བྱས་པའི་ཡིད་ལ་བྱེད་པས་ཀྱང་",
            "ཕར་ཕྱིན་གྱི་ཁམས་རྒྱས་པར་འགྱུར་རོ། །",
            "དེའི་རྗེས་སུ་ཇི་ལྟར་བྱང་ཆུབ་བཞིན་མོས་པའོ་",
            "ཞེས་པ་ཇི་ལྟར་འདས་པ་དང་ད་ལྟར་དང་མ་འོངས་པའི་",
            "སངས་རྒྱས་ཐམས་ཅད་ཀྱིས་ཕར་ཕྱིན་དྲུག་སྤྱད་ནས་",
            "བླ་ན་མེད་པའི་བྱང་ཆུབ་མངོན་དུ་མཛད་པ་བཞིན་",
            "བདག་གིས་ཀྱང་ཕར་ཕྱིན་དྲུག་སྤྱོད་པས་མངོན་པར་",
            "སངས་རྒྱས་པར་གྱུར་ཅིག་ཅེས་མོས་པས་ཀྱང་",
            "ཕར་ཕྱིན་གྱི་ཁམས་རྒྱས་པར་འགྱུར་བའོ།།",
            "དེ་ལྟར་རྒྱུ་དམིགས་པའི་དགའ་བ་དང༌། ",
            "སེམས་བསྐྱེད་རྗེས་སུ་དྲན་པ་དང༌། ",
            "ཕར་ཕྱིན་ལ་སྤྱོད་ཅིང་འབྲས་བུ་",
            "སེམས་ཅན་རྣམས་དང་ཐུན་མོང་དུ་འདོད་པ་དང༌། ",
            "བླ་མེད་འཐོབ་པའི་ཡིད་བྱེད་བཞི་པོ་",
            "དེས་རང་གི་ཀུན་གཞི་རྣམ་ཤེས་ཀྱི་ཁམས་ལ་ཡོད་པའི་",
            "ཕར་ཕྱིན་དྲུག་གི་ས་བོན་གོང་ནས་གོང་དུ་",
            "རྒྱས་པར་བྱེད་པ་བཞིན་",
            "ཡིད་བྱེད་འོག་མ་ཐམས་ཅད་ཀྱིས་ཀྱང་",
            "ཕ་རོལ་ཏུ་ཕྱིན་པ་དྲུག་གི་ཁམས་རྒྱས་པར་བྱེད་པ་དང༌། ",
            "གོང་འོག་གི་གོ་རིམ་ཡང་རིམ་པ་ལྟར་",
            "འབྱུང་བ་ཤེས་པར་བྱེད་དགོས་ཤིང་འདིར་ནི་",
            "གཞུང་ཚིག་མདོར་བསྡུས་སུ་འཆད་དོ།།",
            "མཐུ་ནི་རྣམ་པ་བཞི་དག་གིས། །",
            "དགའ་དང་ཞེས་པ་འོག་ནས་འཆད་འགྱུར་ལྟར་",
            "རང་ལ་མཐུ་ནི་རྣམ་པ་བཞི་ཡོད་པར་མཐོང་ནས་",
            "དེ་དག་གིས་དགའ་བ་ཡིད་ལ་བྱེད་པ་དང༌། ",
            "ངེས་པར་མི་སྐྱོ་དང་ཞེས་པ་མཐུ་དང་ལྡན་ན་",
            "བདག་གིས་སངས་རྒྱས་ཀྱི་ཆོས་ཡོངས་སུ་རྫོགས་པ་དང་",
            "སེམས་ཅན་སྨིན་པར་ངེས་པར་མི་སྐྱོ་བ་ཡིད་ལ་བྱེད་པ་དང༌། ",
            "མི་མཐུན་ཕྱོགས་དང་གཉེན་པོ་ལ་མི་སྐྱོ་བའི་སྒོ་ནས་",
            "བླ་མེད་བྱང་ཆུབ་བསྒྲུབ་པའི་ཆེད་དུ་ཕར་ཕྱིན་རྣམས་ཀྱི་",
            "མི་མཐུན་ཕྱོགས་སེར་སྣ་སོགས་སྤང་བ་དང༌། ",
            "གཉེན་པོ་སྦྱིན་སོགས་སྒྲུབ་པ་",
            "ཡིད་ལ་བྱེད་པ་རྣམ་པ་བཞི་འབྱུང་བ་ཡིན་ནོ།།",
            ""
        ],
        [
            "མཐུ་རྣམ་པ་བཞི་ནི་ཕར་ཕྱིན་གྱི་མི་མཐུན་པའི་",
            "ཕྱོགས་སྤང་བའི་མཐུའམ་ནུས་པ་ཡོད་པ་དང༌། ",
            "གཉེན་པོ་ཕར་ཕྱིན་གྱི་ཚོགས་སྨིན་པའི་མཐུ་དང༌། ",
            "བདག་དང་ཕ་རོལ་ལ་ཕན་འདོགས་པའི་མཐུ་དང༌། ",
            "མ་འོངས་པའི་དུས་ན་རྣམ་སྨིན་དང་རྒྱུ་མཐུན་གྱི་",
            "འབྲས་བུས་ཕར་ཕྱིན་སྒྲུབ་པ་ལ་ནུས་པ་ཐོབ་པའོ།།",
            "མི་མཐུན་ཕྱོགས་སྤོང་བའི་མཐུ་ཇི་ལྟ་བུ་ཡིན་ཞེ་ན་",
            "སྦྱིན་པས་སེར་སྣ་སེལ་ནུས་པར་མཐོང་བ་སོགས་",
            "ཕར་ཕྱིན་གཞན་རང་རང་གི་མི་མཐུན་ཕྱོགས་འཆལ་ཚུལ་",
            "ཁོང་ཁྲོ་ལེ་ལོ་རྣམ་གཡེང་ཤེས་འཆལ་སྤང་ནུས་པའོ།།",
            "ཚོགས་སྨིན་པ་ནི་ཕར་ཕྱིན་དྲུག་གི་བསོད་ནམས་དང་",
            "ཡེ་ཤེས་ཀྱི་ཚོགས་བསགས་ཤིང་སྨིན་པར་མཐོང་།",
            "སྦྱིན་ཚུལ་བཟོད་གསུམ་བསོད་ནམས་ཀྱི་ཚོགས་དང༌། ",
            "ཤེར་ཏིང་གཉིས་ཡེ་ཤེས་ཀྱི་ཚོགས་དང༌། ",
            "བརྩོན་འགྲུས་ནི་གཉིས་ཀའི་ཆར་གཏོགས་པའོ།།",
            "བདག་དང་གཞན་ལ་ཕན་པ་ཇི་ལྟར་འདོགས་།",
            ""
        ],
        [
            "སྦྱིན་པ་གཏང་བ་ལ་དགའ་ཞིང་",
            "མི་འགྱོད་པས་ད་ལྟ་དང་ཕྱི་མར་བདག་ལ་ཕན་བཏགས་པ་དང་",
            "སྦྱིན་པ་བྱིན་པས་གཞན་ལ་ཕན་འདོགས་པ་དེ་བཞིན། ",
            "ཚུལ་བཟོད་ཀྱིས་གཞན་ལ་གནོད་པ་མེད་པ་དང༌། ",
            "བརྩོན་འགྲུས་ཀྱིས་གཞན་དོན་བསྒྲུབ་པ་དང༌། ",
            "བསམ་གཏན་གྱི་མཐུས་གཞན་གྱི་",
            "ནད་དང་ལོ་ཉེས་སོགས་སེལ་བ་དང༌། ",
            "ཤེས་རབ་ཀྱིས་ཆོས་བསྟན་པས་གཞན་ལ་ཕན་འདོགས་ཤིང་",
            "རང་ལ་ཕན་པ་ནི་སྨོས་མི་དགོས་སོ།།",
            "མ་འོངས་པ་ན་རྣམ་སྨིན་དང་",
            "རྒྱུ་མཐུན་པའི་འབྲས་བུ་ཇི་ལྟར་འབྱུང་ཞེ་།",
            "སྦྱིན་པས་ལོངས་སྤྱོད་ཆེན་པོ་དང༌། ",
            "ཚུལ་ཁྲིམས་ཀྱིས་ལྷ་མིའི་ལུས་འཐོབ་པ་དང༌། ",
            "བཟོད་པས་མཛེས་ཤིང་འཁོར་གཡོག་ཕུན་སུམ་ཚོགས་པ་དང༌། ",
            "བརྩོན་འགྲུས་ཀྱིས་ལས་ཀྱི་",
            "མཐའ་ཐམས་ཅད་འགྲུབ་པར་འགྱུར་བ་དང༌། ",
            "བསམ་གཏན་གྱིས་ལུས་ནད་མེད་པ་དང༌། ",
            "སེམས་ལས་སུ་རུང་བར་འགྱུར་བ་དང༌། ",
            "ཤེས་རབ་ཀྱིས་རིག་པའི་གནས་ཐམས་ཅད་ལ་",
            "མཁས་པར་འགྱུར་བ་ནི་རྣམ་སྨིན་གྱི་འབྲས་བུའོ།།",
            "རྒྱུ་མཐུན་པའི་འབྲས་བུ་ནི་ཚེ་རབས་གང་དང་གང་དུ་སྐྱེས་ཀྱང་",
            "སྦྱིན་སོགས་དེ་དང་དེ་འགྲུབ་པ་ལ་དགའ་ཞིང་",
            "བསྒྲུབ་པ་དང༌། ",
            "དེས་རང་དོན་དང་གཞན་སྨིན་པར་བྱེད་པར་འགྱུར་བའོ།།",
            ""
        ],
        [
            "འདི་ནི་མཐུ་རྣམ་པ་བཞིའོ།།",
            "མི་སྐྱོ་བ་ཡིད་ལ་བྱེད་པ་ནི། ",
            "བསྡུ་བའི་དངོས་པོ་བཞིས་སེམས་ཅན་ཡོངས་སུ་",
            "སྨིན་པར་བྱ་བ་ལ་མི་སྐྱོ་བ་དང༌། ",
            "དགེ་བའི་བཤེས་གཉེན་བསྟེན་ནས་",
            "དམ་པའི་ཆོས་མཉན་པ་ལ་སོགས་པའི་སྒོ་ནས་",
            "རང་གི་སངས་རྒྱས་ཆོས་ཡོངས་སུ་སྨིན་པའམ་",
            "རྫོགས་པར་བྱེད་པ་ལ་མི་སྐྱོ་བ་སྟེ་རང་ཕར་ཕྱིན་ལ་གནས་ནས་",
            "གཞན་དེ་ལ་འགོད་པ་ལ་",
            "དེའི་དུས་སུ་སེམས་ཅན་རྣམས་ཀྱི་ལོག་སྒྲུབ་དང༌། ",
            "ཚ་གྲང་བཀྲེས་སྐོམ་ངལ་དུབ་སོགས་ཀྱི་སྡུག་བསྔལ་ཅི་བྱུང་ཡང་",
            "ཡིད་མི་སྐྱོ་བར་ཆོས་སྤྱོད་པས་ངོམས་པ་མེད་པའོ།།",
            "མི་མཐུན་ཕྱོགས་སྤོང་བ་དང་",
            "གཉེན་པོ་སྒྲུབ་པ་ཡིད་བྱེད་ལ་རྣམ་གྲངས་བཞི་།",
            "ཕར་ཕྱིན་གྱི་མི་མཐུན་ཕྱོགས་སེར་སྣ་ནས་ཤེས་རབ་འཆལ་བའི་",
            "བར་རྣམས་སྡིག་པ་མི་དགེ་བའི་ཕྱོགས་ཡིན་།",
            "དེ་དག་བྱུང་ན་སོ་སོར་བཤགས་པ་བྱ་བ་དང༌། ",
            "གཉེན་པོ་སྦྱིན་པ་སོགས་དྲུག་པོ་རང་དང་",
            "གཞན་གྱིས་བསྒྲུབ་པ་ལ་རྗེས་སུ་ཡི་རངས་པ་དང༌། ",
            "ཕར་ཕྱིན་གྱི་ཆོས་ཟབ་ཅིང་རྒྱ་ཆེ་བའི་ཆོས་ཀྱི་འཁོར་ལོ་བསྐོར་བར་",
            "དེ་བཞིན་གཤེགས་པ་རྣམས་ལ་གསོལ་བ་འདེབས་པ་དང༌། ",
            "བཤགས་པ་ཡི་རངས་གསོལ་གདབ་དེ་གསུམ་གྱིས་",
            "མཚོན་པའི་རང་བཞིན་གྱི་དགེ་རྩ་ཐམས་ཅད་",
            "བླ་མེད་བྱང་ཆུབ་ཀྱི་ཕྱིར་ཡོངས་སུ་བསྔོ་བ་བཞིའོ།།",
            ""
        ],
        [
            "དེ་ལྟར་ཡང་མདོ་ལས། སྡིག་པ་ཐམས་ཅད་ནི་སོ་སོར་བཤགས་སོ།།",
            "དགེ་བའི་རྩ་བ་ཐམས་ཅད་ལ་རྗེས་སུ་ཡི་རངས་པར་བགྱིའོ།།",
            "སངས་རྒྱས་ཐམས་ཅད་ལ་ནི་བསྐུལ་ཞིང་གསོལ་བ་འདེབས་སོ།།",
            "བདག་གཞན་བླ་ན་མེད་པ་ཡེ་ཤེས་ཀྱི་མཆོག་དམ་པ་",
            "འཐོབ་པར་གྱུར་ཅིག་ཅེས་གསུངས་པ་བཞིན་ནོ།།",
            "ཡང་རབ་ཏུ་དང་བ་ཡིད་བྱེད། ",
            "ཡང་དག་པར་ནོད་པ་ཡིད་བྱེད་སོགས་ཡིད་བྱེད་ཀྱི་རྣམ་གྲངས་",
            "ཇི་སྐད་བསྟན་པ་འདི་དག་ཡིད་ལ་བྱས་པས་",
            "ཕར་ཕྱིན་གྱི་ཁམས་རྒྱས་པར་བྱེད་པ་ཡིན་པས། ",
            "རབ་དང་ཞེས་པས་ཕར་ཕྱིན་དྲུག་གི་ཆོས་དང་དོན་ལ་",
            "ཡིད་རབ་ཏུ་དང་བ་སྐྱེད་པར་བྱེད་པ་ནི་",
            "རབ་ཏུ་དང་བ་ཡིད་བྱེད་།",
            "ཆོས་དང་དོན་ཞེས་པ་ཕར་ཕྱིན་",
            "རྗོད་བྱེད་ཀྱི་ཆོས་དང་དོན་ཕར་ཕྱིན་ཉིད་དམ། ",
            "ཡང་རྒྱུ་ཕར་ཕྱིན་ཆོས་དང་དོན་དེའི་འབྲས་བུ་ལ་བྱ་སྟེ",
            ""
        ],
        [
            "མདོར་ན་ཕ་རོལ་ཏུ་ཕྱིན་པ་དྲུག་ནི་རྫོགས་སྨིན་སྦྱང་བ་",
            "ཐམས་ཅད་ཀྱི་གཞིར་གྱུར་པ་དང་འབྲས་བུའི་ཡོན་ཏན་",
            "ཚད་མེད་པར་ཡིད་ཆེས་པ་ཡིད་ལ་བྱེད་པའོ།།",
            "ཡང་དག་ནོད་པ་དང་ཞེས་དེ་ལྟར་དད་ནས་",
            "ཕར་ཕྱིན་སྟོན་པའི་ཆོས་འཚོལ་ཞིང་",
            "ཡང་དག་པར་ནོད་པ་ནི་ཡང་དག་ནོད་པ་ཡིད་བྱེད་དང༌། ",
            "གཞན་ལ་སྦྱིན་པར་འདུན་པ་དང༌། །",
            "ཞེས་པ་ཆོས་དེ་གཞན་ལ་སྦྱིན་པར་དགའ་བའམ་འདུན་པ་",
            "ཡིད་ལ་བྱེད་པ་དང་གསུམ་ནི་བཤད་པའི་སྐབས་སོ།།",
            "གོ་ཆ་དང་ནི་ཞེས་པ་ཕར་ཕྱིན་ཚད་དཔག་ཏུ་མེད་པར་",
            "སྒྲུབ་པ་ལ་གོ་ཆ་བགོ་བ་གོ་ཆ་ཡིད་བྱེད་དང༌། ",
            "སྨོན་ལམ་དང་ཞེས་པ་ཚེ་རབས་ཐམས་ཅད་དུ་",
            "ཕར་ཕྱིན་དྲུག་རྫོགས་པར་བྱེད་པའི་རྐྱེན་",
            "དགེ་བའི་བཤེས་གཉེན་དང༌། ",
            "ཉེ་དུ་དང་ལུས་དང་ལོངས་སྤྱོད་ལ་སོགས་ཚང་བའི་སྒོ་ནས་",
            "ཕ་རོལ་ཏུ་ཕྱིན་པ་རྒྱུན་མི་འཆད་པ་རླབས་པོ་ཆེ་",
            "བསྒྲུབ་པར་གྱུར་ཅིག་ཅེས་སྨོན་ལམ་ཡིད་ལ་བྱེད་པ་དང༌། ",
            "མངོན་པར་དགའ་དང་ཞེས་པ་སྐྱེ་བ་ཚེ་རབས་ཐམས་ཅད་དུ་",
            "བླ་མེད་བྱང་ཆུབ་འཐོབ་པའི་རྒྱུ་ཕར་ཕྱིན་རྣམས་བསྒྲུབ་པ་ལ་",
            "སྙིང་ཐག་པ་ནས་མངོན་པར་དགའ་བ་ཡིད་ལ་བྱེད་པ་དང་གསུམ་ནི་",
            "ཕར་ཕྱིན་གྱི་གདམས་པ་རྗེས་བསྟན་བཞིན་འཇུག་པའི་དོན་ནོ།།",
            "དེའི་རྗེས་སུ་ཐབས་དང་ལྡན་པའི་ཡིད་ལ་བྱེད་པ་ནི། ",
            "བྱ་བའི་ཡིད་ཅེས་པས་བསྟན་ཏེ་",
            ""
        ],
        [
            "ཕར་ཕྱིན་རྣམས་རང་གིས་དངོས་སུ་སྦྱང་བ་འབའ་ཞིག་ཏུ་མ་ཟད། ",
            "གཞན་གྱིས་བྱས་པ་ལ་རྗེས་སུ་ཡི་རང་བ་དང་མངོན་པར་དགའ་བ་དང་",
            "རོ་མྱང་བའི་ཚུལ་གྱིས་ཕར་ཕྱིན་རྣམས་རྫོགས་པར་བྱ་བའི་ཡིད་ལ་བྱེད་པའོ།།",
            "སྤྲོ་བ་ཡིད་ལ་བྱེད་པ་རྣམ་པ་བཞི་ནི། ",
            "སྦྱིན་སོགས་རྣམ་པ་དྲུག་ལ་ནི། །",
            "ཞེས་པ་ནས་ཡང་དག་སྤྲོ་བ་མཆོག་དང་ཞེས་པའི་བར་གྱིས་བསྟན་ཏེ",
            "བཞི་གང་ཞེ་ན་ཕར་ཕྱིན་དྲུག་གི་མཐུ་ཐོབ་པ་ལ་སྤྲོ་བ་ཡིད་བྱེད། ",
            "སེམས་ཅན་ཡོངས་སུ་སྨིན་པར་བྱེད་པ་ལ་སྤྲོ་བ་ཡིད་བྱེད། ",
            "དེ་བཞིན་གཤེགས་པ་མཆོད་པ་ལ་སྤྲོ་བ་ཡིད་བྱེད། ",
            "དགེ་བའི་བཤེས་གཉེན་བསྟེན་པ་ལ་སྤྲོ་བ་ཡིད་བྱེད་བཞིའོ།། ",
            "དེ་ལས་དང་པོ་སྦྱིན་པ་སོགས་རེ་རེ་ལ་ཡང་སྦྱིན་པའི་སྦྱིན་པ་ནས་",
            "སྦྱིན་པའི་ཤེས་རབ་ཀྱི་བར་དྲུག་རེ་དྲུག་རེ་ཡོད་པ་",
            "སུམ་ཅུ་རྩ་དྲུག་ཏུ་གྱུར་པའི་ཚུལ་གྱིས་ཕར་ཕྱིན་དེ་ལྟ་བུ་ལ་འཇུག་ནུས་པའི་",
            "མཐུ་ཐོབ་པ་ནི་སྤྲོ་བ་ཡིད་ལ་བྱེད་པ་དང་པོའོ།།",
            "སྦྱིན་སོགས་ཕྱིན་དྲུག་རེ་རེ་ཡང་དྲུག་ཏུ་འགྱུར་ཚུལ་",
            "རང་རང་གི་དངོས་པོ་སྦྱིན་པའི་སྦྱིན་པ་སོགས་རང་རང་དང༌། ",
            "དེའི་ཚེ་གཞན་ལ་ཕན་གདགས་པའི་ཆ་ནས་སྦྱིན་པ་",
            "ཉེས་སྤྱོད་སྡོམ་པ་དང་དགེ་བ་དེ་བྱེད་པ་དང་སེམས་ཅན་གྱི་",
            "དོན་བྱེད་པའི་ཆ་ནས་ཚུལ་འཁྲིམས། ",
            "གནོད་པ་བཟོད་པའི་ཆ་ནས་བཟོད་པ། ",
            "དེ་དང་དེ་ལ་བརྩོན་པའི་ཆ་ནས་བརྩོན་འགྲུས། ",
            "མི་མཐུན་ཕྱོགས་ཀྱིས་མ་འཕྲོག་པར་",
            "སེམས་རྩེ་གཅིག་ཏུ་བྱས་པའི་ཆ་ནས་བསམ་གཏན། ",
            "ཕར་ཕྱིན་དེ་དང་དེའི་རྒྱུ་དང་འབྲས་བུ་ཐ་སྙད་དུ་མ་ནོར་བར་",
            "ཤེས་པ་དང་དོན་དམ་པར་འཁོར་གསུམ་མི་དམིགས་པས་",
            "ཟིན་པའི་ཆ་ནས་ཤེས་རབ་བོ། །",
            "ཡོངས་སྨིན་དང་ཞེས་པ་",
            "ཕར་ཕྱིན་དྲུག་ཉིད་བསྡུ་བའི་དངོས་པོ་བཞིའི་ཚུལ་དུ་བྱས་ནས་",
            "སེམས་ཅན་རྣམས་ཡོངས་སུ་སྨིན་པར་བྱེད་པ་ནི་",
            "སྤྲོ་བ་ཡིད་ལ་བྱེད་པ་གཉིས་པ་དང༌། ",
            "མཆོད་པ་དང་ནི་ཞེས་པས་ཕར་ཕྱིན་དྲུག་གི་ནང་ནས་",
            "སྦྱིན་པའི་ཕར་ཕྱིན་རྙེད་པ་དང་བཀུར་སྟིས་",
            "དེ་བཞིན་གཤེགས་པ་ལ་མཆོད་པ་དང༌། ",
            "ཕར་ཕྱིན་ལྷག་མ་ལྔས་སྒྲུབ་པའི་སྒོ་ནས་དེ་བཞིན་གཤེགས་པ་",
            "མཆོད་པར་བྱེད་པ་ནི་སྤྲོ་བ་ཡིད་ལ་བྱེད་པ་གསུམ་པའོ།།",
            ""
        ],
        [
            "བསྟེན་པ་ལ་ཡང་དག་སྤྲོ་བ་མཆོག་དང་ཞེས་པས་",
            "ཕར་ཕྱིན་གྱི་ཆོས་ཕྱིན་ཅི་མ་ལོག་པ་སྟོན་པའི་",
            "དགེ་བའི་བཤེས་གཉེན་བསྟེན་པ་ནི་སྤྲོ་བ་ཡིད་བྱེད་བཞི་པ་།",
            "དེ་ལྟར་ཕར་ཕྱིན་དང་བསྡུ་དངོས་དང་མཆོད་པ་དང་",
            "བསྟེན་པ་བཞི་ལ་ཡང་དག་སྤྲོ་བ་མཆོག་གི་ཡིད་ལ་བྱེད་པས་",
            "ཕར་ཕྱིན་གྱི་ཁམས་རྒྱས་པར་བྱེད་པ་དང༌། ",
            "དེའི་རྗེས་སུ་སྙིང་བརྩེ་བ་ཡིད་ལ་བྱེད་པ་ནི། ",
            "བརྩེ་ཞེས་པས་བསྟན་ཏེ་",
            "དེ་ལ་ཡང་བྱམས་པ་དང་སྙིང་རྗེ་དང་དགའ་བ་དང་བཏང་སྙོམས་",
            "བཞི་ཡོད་པ་འོག་ཏུ་ཚད་མེད་ཀྱི་སྐབས་སུ་འཆད་པ་བཞིན་ནོ།།",
            "དེ་ཡང་སྙིང་རྗེའི་ཕར་ཕྱིན་དྲུག་གི་མི་མཐུན་ཕྱོགས་ལ་",
            "གནས་པའམ་དེའི་རྒྱུས་སྡུག་བསྔལ་ཅན་ལ་",
            "སྙིང་རྗེ་སྐྱེ་སྟེ་སྙིང་རྗེ་བ་ཙམ་དུ་མ་ཟད་དེ",
            "འི་སྡུག་བསྔལ་ཅི་ནུས་སུ་སེལ་བ་དང་",
            "སྡུག་བསྔལ་མི་མྱང་བའི་རྒྱུ་སེར་སྣ་སོགས་དོར་ཏེ་",
            "ཕར་ཕྱིན་ལ་འཇོག་པར་བྱེད་པ་ཡིན་ནོ།།",
            ""
        ],
        [
            "བྱམས་པ་ནི་སེམས་ཅན་རྣམས་བདེ་བར་འདོད་པ་ཡིན་ལ་དེ་ཡང་",
            "བྱམས་པ་ཙམ་དུ་མ་ཟད་བདེ་བའི་རྒྱུ་ཕར་ཕྱིན་རྣམས་ལ་འཇོག་པ་ཡིན་ནོ།།",
            "དགའ་བ་ནི་སྦྱིན་སོགས་བདེ་བའི་རྒྱུའམ་དེའི་འབྲས་བུ་བདེ་བ་ལྡན་པའི་",
            "སེམས་ཅན་ལ་དེ་བདེ་བ་དང་ལྡན་པ་ལ་སྙིང་ཐག་པ་ནས་དགའ་ཞིང་",
            "དེ་བདེ་བ་དང་མི་འབྲལ་བའི་རྒྱུ་དགེ་བ་ཕར་ཕྱིན་ལ་འཇོག་།",
            "བཏང་སྙོམས་ནི་ཆགས་སྡང་མེད་པ་ཡིན་པས་",
            "བདེ་བ་ལྡན་པ་རྣམས་ལ་འདོད་ཆགས་སྐྱེ་བར་མ་གྱུར་ཅིག་ཅེས་དང༌། ",
            "ལོངས་སྤྱོད་རྣམས་གཞན་གྱིས་འཕྲོག་པ་ལྟ་བུའི་སྡུག་བསྔལ་ཅན་རྣམས་ལ་",
            "དེ་དག་ཞེ་སྡང་སྐྱེ་བར་མ་གྱུར་ཅིག་སྙམ་དུ་སེམས་པ་དང༌། ",
            "ཆགས་སྡང་དང་བྲལ་བའི་ཕྱིར་ཕར་ཕྱིན་གྱི་ཆོས་སྟོན་པའོ།།",
            "ངོ་ཚ་བ་ཡིད་ལ་བྱེད་པ་ནི། ",
            "མ་བྱས་ངན་པར་བྱས་པ་ལ།།",
            "ངོ་ཚ་འགྱོད་དང༌། ",
            "ཞེས་པས་བསྟན་།"
        ],
        [
            "ཕར་ཕྱིན་རྣམས་ཡེ་མ་བྱས་པ་དང༌། ",
            "རྫོགས་པར་མ་བྱས་པ་དང༌། ",
            "སེར་སྣ་དང་དམན་ལམ་ཡིད་བྱེད་ཀྱིས་བྱས་པ་ནི་",
            "སྨད་པའམ་ངན་པར་བྱས་པ་ཞེས་བྱ་སྟེ་",
            "དེ་ལྟ་བུ་ངོ་ཚ་ཞིང་འགྱོད་པའོ།།",
            "ཡུལ་ལ་དགའ་ཞེས་པ་ཕར་ཕྱིན་རྣམས་རྒྱུན་དུ་",
            "སྤྱོད་པའི་ཚེ་རྣམ་པར་གཡེང་བ་མེད་པར་རྩེ་གཅིག་ཏུ་",
            "ཡུལ་དེ་ལ་དགའ་བ་ནི་དགའ་བ་ཡིད་བྱེད་།",
            "འདི་ལ་བརྟན་པ་ཡིད་བྱེད་ཅེས་ཀྱང་བྱའོ།།",
            "སྐྱོ་ལ་དགྲ་བོའི་འདུ་ཤེས་དང༌། །",
            "ཞེས་པ་སྦྱིན་སོགས་ཕར་ཕྱིན་ལ་འཇུག་པའི་ཚེ་སྤྱོད་པར་",
            "མི་འདོད་པའི་སེམས་སྐྱོ་བ་སྐྱེས་པ་ལ་འདི་ནི་",
            "བླ་མེད་བྱང་ཆུབ་ཐོབ་པའི་བར་དུ་གཅོད་པ་ཡིན་པས་",
            "དགྲ་ཡིན་ནོ་སྙམ་དུ་དགྲ་བོའི་འདུ་ཤེས་འཇོག་པ་ནི་",
            "མི་སྐྱོ་བ་ཡིད་ལ་བྱེད་པའོ།།",
            ""
        ],
        [
            "འགོད་དང་ཞེས་པ་སེམས་ཅན་རྣམས་ཕར་ཕྱིན་དྲུག་དང་",
            "འབྲེལ་བའི་ཆོས་བསྟན་པས་བསྐྱབ་པར་བྱའོ་སྙམ་དུ་",
            "དེ་དང་འབྲེལ་བའི་གཙུག་ལག་གི་གཞུང་སྟོན་པའི་བསྟན་བཅོས་ལ་",
            "གདུལ་བྱ་རྣམས་འགོད་པ་ནི་འགོད་པ་ཡིད་ལ་བྱེད་པ་ཞེས་བྱ་སྟེ་",
            "བྱང་ཕྱོགས་ཀྱི་ལེའུ་ལས་བསྟན་པ་ལྟར་ཤེས་པར་བྱའོ།།",
            "བརྗོད་པའི་བློ་གྲོས་སོ་",
            "ཞེས་པ་སེམས་ཅན་སོ་སོའི་སྣོད་ཀྱི་ཁྱད་པར་དང་",
            "འཚམས་པར་འཆད་པ་བརྗོད་པའི་བློ་གྲོས་ཏེ་",
            "བརྗོད་པ་ཡིད་ལ་བྱེད་པའོ།།",
            "འདི་ནི་འཇིག་རྟེན་པའི་རྒྱུད་ཚོད་ཤེས་པ་ལའོ།།",
            "འོག་ཏུ་བྱང་ཕྱོགས་ཀྱི་ལེའུར་འཇིག་རྟེན་འབྱུང་བ་དང་",
            "འགལ་བའི་བདེན་པ་ཤེས་པ་ནི་དོན་དམ་ཤེས་པ་ཡིན་ནོ།།",
            "སྦྱིན་སོགས་རྫོགས་པའི་བྱང་ཆུབ་ཀྱི། །",
            "རྟེན་ཡིན་དབང་ཕྱུག་ལ་སོགས་མིན།།",
            ""
        ],
        [
            "ཞེས་པས་སྦྱིན་པ་ལ་སོགས་པ་ཕར་ཕྱིན་དྲུག་ནི་",
            "རྫོགས་པའི་བྱང་ཆུབ་ཀྱི་རྟེན་ཡིན་ཏེ་",
            "དབང་ཕྱུག་ཚངས་པ་ལ་སོགས་ནི་",
            "བྱང་ཆུབ་ཐོབ་པའི་རྟེན་མིན་པར་ཤེས་པ་ནི། ",
            "རྟེན་པ་ཡིད་ལ་བྱེད་པ་སྟེ་འདི་ནི་",
            "རྟོན་པ་བཞི་དང་ལྡན་པའི་ཤེས་རབ་ཀྱིས་འབྱུང་ངོ༌།།",
            "གཉིས་པོ་དག་ལ་སྐྱོན་དང་ནི། །",
            "ཡོན་ཏན་སོ་སོ་ཡང་དག་།",
            "ཅེས་པས་མི་མཐུན་ཕྱོགས་སེར་སྣ་སོགས་ལ་",
            "དབུལ་བར་འགྱུར་བ་སོགས་ཀྱི་སྐྱོན་ཡོད་པ་དང༌། ",
            "སྦྱིན་སོགས་ལ་དེ་ལས་ལྡོག་པའི་ཡོན་ཏན་ཡོད་པ་ཡི་",
            "མི་མཐུན་ཕྱོགས་དང་གཉེན་པོ་གཉིས་པོ་དག་ལ་སྐྱོན་དང་ནི་",
            "ཡོན་ཏན་ཡོད་པ་དོན་སོ་སོར་ཡང་དག་པ་རིག་པས་ཤེས་ནས་",
            "ཡིད་ལ་བྱེད་པ་ནི་རྟོག་པ་ཡིད་ལ་བྱེད་པའོ།།",
            "ཚོགས་གཉིས་པོ་བསགས་པ་རྗེས་སུ་དྲན་པས་དགའ་བ་ནི། ",
            "བསགས་པ་རྗེས་སུ་དྲན་པ་ཡིས། །",
            "དགའ་དང་ཞེས་པས་བསྟན་།",
            ""
        ],
        [
            "སྦྱིན་ཚུལ་བཟོད་གསུམ་བསོད་ནམས་ཀྱི་ཚོགས་དང༌། ཤེར་ཏིང་ཡེ་ཤེས་ཀྱི་ཚོགས་དང༌། དེ་དང་དེའི་བརྩོན་པ་དེ་དང་གཏོང་བ་སྟེ་དེ་ལྟར་ཚོགས་བསགས་པ་རྗེས་སུ་དྲན་པ་ནི། བསགས་པ་དྲན་ནས་",
            "དགའ་བ་ཡིད་ལ་བྱེད་པ་ཞེས་བྱའོ།།",
            "དོན་ཆེན་པོ་མཐོང་བ་ཡིད་ལ་བྱེད་པ་ནི། ",
            "དོན་ཆེན་མཐོང་བ་དང་ཞེས་པས་བསྟན་།",
            "སྦྱིན་པ་ལ་སོགས་པའི་ཕར་ཕྱིན་རྣམས་བྱང་ཆུབ་ཕྱོགས་ཀྱི་",
            "དངོས་པོའི་དོན་ཡིན་ཏེ་རྣམ་པར་མི་རྟོག་པའི་",
            "ཡེ་ཤེས་མཐར་ཕྱིན་པ་བྱང་ཆུབ་ཆེན་པོ་ཡིན་།",
            "སྦྱིན་སོགས་ཕར་ཕྱིན་རྣམས་བྱང་ཆུབ་ཆེན་པོ་དེའི་",
            "རྒྱུ་ཡིན་པས་དེ་ཡོངས་སུ་རྫོགས་པས་",
            "བྱང་ཆུབ་ཆེན་པོ་འཐོབ་པའི་ཕྱིར་",
            "དེ་དག་དོན་ཆེན་པོ་ཡིན་པར་མཐོང་བ་པོ། ",
            "རྣལ་འབྱོར་ཞེས་པས་ཕར་ཕྱིན་དྲུག་",
            "ཡོངས་སུ་རྫོགས་པར་བྱ་བའི་ཕྱིར་ཞི་གནས་དང་",
            "ལྷག་མཐོང་ཟུང་དུ་འབྲེལ་བར་བསྒོམ་པ་ནི་",
            "རྣལ་འབྱོར་ཡིད་ལ་བྱེད་པ་ཞེས་བྱའོ།།",
            "རྣམ་པར་མི་རྟོག་པ་ཞེས་པས་",
            "རྣམ་པར་མི་རྟོག་པའི་ཡེ་ཤེས་ནི་ཕར་ཕྱིན་རྣམས་",
            "ཡོངས་སུ་རྫོགས་པར་བྱེད་པའི་ཐབས་ཡིན་པས་",
            "རྣམ་པར་མི་རྟོག་པའི་ཡེ་ཤེས་དང་ལྡན་པར་བྱེད་པ་ནི་",
            "མི་རྟོག་པར་འདོད་པ་ཡིད་ལ་བྱེད་པ་ཞེས་བྱའོ།།",
            ""
        ],
        [
            "ཡང་ན་སྦྱོར་བའི་དུས་སུ་རྣམ་པར་མི་རྟོག་པར་ཕ་རོལ་ཏུ་ཕྱིན་པ་ལ་",
            "འཇུག་པར་གྱུར་ཅིག་ཅེས་སྨོན་ལམ་འདེབས་པ་ལ་དེ་ལྟར་",
            "འགྲུབ་པ་འབྱུང་བས་མི་རྟོག་པར་",
            "འདོད་པ་ཡིད་ལ་བྱེད་པ་ཞེས་སོ།།",
            "ཚོགས་གཉིས་ནས་རྣམ་པར་མི་རྟོག་པའི་བར་",
            "བྱང་ཕྱོགས་ལེའུ་དང་གོ་རིམ་བཞིན་སྦྱར་དུ་ཡོད་དོ།།",
            "དེ་འཛིན་བྱེད་དང་ཞེས་པས་ཕ་རོལ་ཏུ་ཕྱིན་པ་རྗོད་བྱེད་ཀྱི་",
            "ཆོས་དང་དོན་དེ་གཉིས་མི་བརྗེད་པར་འཛིན་པར་བྱེད་པ་ནི་",
            "འཛིན་པ་ཡིད་ལ་བྱེད་པའོ།།",
            "འདི་ནི་གཟུངས་ཀྱི་སྟོབས་ལས་འབྱུང་ངོ༌།།",
            "ཕྲད་འདོད་པ་ཞེས་པས་གང་དུ་སྐྱེས་ཀྱང་ཕར་ཕྱིན་རྣམས་",
            "ཡོངས་སུ་རྫོགས་པའི་རྐྱེན་བཤེས་གཉེན་སོགས་དང་ཕྲད་པར་",
            "འདོད་ཅིང་སྨོན་ལམ་འདེབས་པ་ནི་",
            "རྐྱེན་ཐོབ་པ་ཡིད་ལ་བྱེད་པ་སྟེ་འདི་ནི་སྨོན་ལམ་མོ། །",
            "ལོག་པར་འཛིན་པ་རྣམ་པ་བདུན། །",
            "སྤོང་བའི་མཐུ་ནི་ཐོབ་པ་དང༌། །",
            "ཞེས་པས་ཕར་ཕྱིན་བསྒོམ་པ་ལ་ཕྱིན་ཅི་ལོག་པར་འཛིན་པ་",
            "རྣམ་པ་བདུན་སྤོང་པའི་མཐུ་ནི་ཐོབ་པར་ཡིད་ལ་བྱེད་པ་ནི། ",
            "ཏིང་ངེ་འཛིན་གསུམ་དང་ཆོས་ཀྱི་སྡོམ་བཞིས་",
            "ཕྱིན་ཅི་ལོག་གམ་ལོག་པར་འཛིན་པ་བདུན་ནི། ",
            "ཀུན་བཏགས་ཀྱི་ཆོས་མེད་པ་ལ་ཡོད་པར་འཛིན་པ་དང༌། ",
            "འཁོར་བའི་ཆོས་ཉེས་པ་ཅན་ལ་རྟག་པ་སོགས་",
            "ཡོན་ཏན་དུ་འཛིན་པ་དང༌། ",
            "ཡོན་ཏན་ཅན་མྱ་ངན་འདས་པ་ལ་བྱིས་པ་རྣམས་ཀྱིས་",
            "བདག་ཆད་དུ་དོགས་པས་ཡོན་ཏན་ཅན་མ་ཡིན་པར་",
            "གཡང་ས་ལྟ་བུར་ལྟ་བའི་ཕྱིན་ཅི་ལོག་པར་འཛིན་པ་",
            "གསུམ་གྱི་གཉེན་པོའི་རིམ་པ་ལྟར། ",
            "སྟོང་པ་ཉིད་དང་སྨོན་པ་མེད་པ་དང་མཚན་མ་",
            "མེད་པའི་ཏིང་ངེ་འཛིན་གསུམ་ཡིན་ཏེ་",
            "དེས་དེ་དག་སྤོང་བར་བྱེད་དོ།།",
            ""
        ],
        [
            "འདུས་བྱས་ལ་རྟག་པར་འཛིན་པ་དང༌། ",
            "ཟག་བཅས་ལ་བདེ་བར་འཛིན་པ་དང༌། ",
            "ཆོས་རྣམས་ལ་བདག་ཏུ་འཛིན་པ་དང༌། ",
            "མྱ་ངན་ལས་འདས་པ་ལ་མ་ཞི་བར་འཛིན་པའི་ལོག་པར་",
            "འཛིན་པ་བཞིའི་གཉེན་པོར་རིམ་པ་ལྟར། ",
            "འདུ་བྱེད་ཐམས་ཅད་མི་རྟག་པ་དང༌། ",
            "ཟག་བཅས་ཐམས་ཅད་སྡུག་བསྔལ་བ་དང༌། ",
            "ཆོས་ཐམས་ཅད་སྟོང་ཞིང་བདག་མེད་པ་དང༌། ",
            "མྱ་ངན་ལས་འདས་པ་ཞི་བ་ཞེས་བྱའི་ཆོས་ཀྱི་",
            "མདོ་བཞི་བསྟན་པ་དེས་སྤོང་བར་བྱེད་དོ།།",
            "དེ་ལྟར་ཡིད་བྱེད་དེ་ཐམས་ཅད་ཀྱིས་",
            "ཕར་ཕྱིན་གྱི་ཁམས་རྒྱས་པར་བྱེད་དོ།།",
            "དེ་ལྟར་རབ་དང་ནས་མངོན་དགའི་བར་དྲུག་གི་རྒྱས་བཤད་ནི། ",
            "མོས་པ་དང༌། ",
            "ཆོས་འཚོལ་དང༌། ",
            "ཆོས་བཤད་པ་དང༌། ",
            "སྒྲུབ་པའི་ལེའུ་གསུམ་དང༌། ",
            "གདམས་ངག་དང༌། ",
            "རྗེས་བསྟན་དྲུག་དང་སྦྱར་བ་ཡིན་ལ",
            "བྱ་བའི་ཡིད་ཅེས་པ་ཐབས་ལྡན་གྱི་ལེའུ་དང༌། ",
            "སྦྱིན་སོགས་དྲུག་ལ་མཐུ་ཐོབ་པ་",
            "ཕར་ཕྱིན་གྱི་ལེའུའི་ཕར་ཕྱིན་དྲུག་དང༌། ",
            "སེམས་ཅན་ཡོངས་སྨིན་བསྡུ་དངོས་དང་སྦྱར་རོ། །",
            "མཆོད་བསྟན་བརྩེ་གསུམ་",
            "མཆོད་བསྟན་ཚད་མེད་གྱི་ལེའུ་ལས་བྱུང་བ་བཞིན་ནོ།།",
            "ངོ་ཚ་ནས་ལོག་པར་འཛིན་པ་བདུན་སྤོང་པའི་བར་ནི་",
            "བྱང་ཆུབ་ཕྱོགས་མཐུན་གྱི་",
            "ལེའུ་ལས་རིམ་པར་བྱུང་བ་བཞིན་ནོ།།",
            "ཡང་ངོ་མཚར་དང་ངོ་མཚར་མེད་པའི་",
            "ཡིད་བྱེད་གཉིས་བཤད་པ་ནི། ",
            "ངོ་མཚར་ངོ་མཚར་མེད་པ་ལ།།",
            ""
        ],
        [
            "འདུ་ཤེས་རྣམ་པ་བཞི་ཉིད་དོ།།",
            "ཞེས་པས་བསྟན་།",
            "ངོ་མཚར་གྱི་འདུ་ཤེས་ཡིད་ལ་བྱེད་པ་བཞི་དང༌། ",
            "ངོ་མཚར་མེད་པ་ལ་",
            "འདུ་ཤེས་ཡིད་ལ་བྱེད་པ་ཡང་རྣམ་པ་བཞི་ཉིད་།",
            "འདི་དག་ཡིད་ལ་བྱས་ཀྱང་",
            "ཕྱིན་དྲུག་གི་ཁམས་རྒྱས་པར་བྱེད་དོ།།",
            "དེ་བཞིན་ཡིད་བྱེད་ཐམས་ཅད་ཀྱིས་ཕ་རོལ་ཏུ་ཕྱིན་པ་",
            "བཅུའི་ཁམས་རྒྱས་པར་བྱེད་པ་ནི་མཇུག་ཏུ་",
            "ཕ་རོལ་ཕྱིན་བཅུའི་རྒྱུས་བྱུང་བ་སོགས་",
            "ཚིགས་བཅད་གཅིག་གིས་",
            "བསྟན་པ་བཞིན་དུ་ཤེས་པར་བྱ་སྟེ་",
            "འདི་རེ་རེ་ནས་དེ་སྨོས་མ་དགོས་སོ།།",
            ""
        ],
        [
            "ངོ་མཚར་བའི་འདུ་ཤེས་བཞི་གང་ཞེ་།",
            "ཡོན་ཏན་གྱི་ལེའུ་ལས། ",
            "རང་གི་ལུས་དང་སྡོམ་པའི་ཕྱིར་ཞེས་སོགས་ཀྱིས་",
            "བསྟན་པ་ལྟར་ཕ་རོལ་ཏུ་ཕྱིན་པ་རྣམས་ལ་",
            "སྤང་དཀའ་བ་སྤང་བའི་འདུ་ཤེས་འཇུག་པ་ཡང་ངོ་མཚར་ཡིན་ཏེ",
            "རང་གིས་སྦྱིན་པའི་ཆེད་དུ་ལུས་གཏོང་བའམ་སྤང་བ། ",
            "དེ་བཞིན་ཚུལ་ཁྲིམས་ཀྱི་ཆེད་དུ་ལུས་དང་",
            "ཉེ་དུ་སོགས་ཕུན་སུམ་ཚོགས་པ་གཏོང་བ་ནས་",
            "ཤེས་རབ་རྣམ་པར་མི་རྟོག་པའི་བར་རོ། །",
            "ཡུན་རིང་བའི་ངོ་མཚར་བ་ནི། ",
            "ཕར་ཕྱིན་གྱི་སྤྱོད་པ་རྒྱ་ཆེན་པོ་བསྐལ་པ་གྲངས་མེད་གསུམ་གྱི་",
            "བར་དུ་སྤྱོད་པའི་འདུ་ཤེས་འཇུག་པ་ཡང་ངོ་མཚར་རོ། །",
            "ཕར་ཕྱིན་དྲུག་ལ་སྤྱད་ཀྱང་རང་དོན་དུ་",
            "ཚེ་འདིར་ལན་ལ་མི་རེ་བའང་ངོ་མཚར། ",
            "དེ་བཞིན་དུ་ཕྱི་མར་རྣམ་པར་སྨིན་པ་ལ་",
            "མི་རེ་བ་ཡང་ངོ་མཚར་བ་བཞིའོ།།",
            "རྣམ་གྲངས་གཞན་ཡང་རིགས་སུ་སྐྱེ་དང་སོགས་བཞི་གཞུང་ལྟར་རོ། །",
            "ངོ་མཚར་མེད་པ་བཞི་ནི། ",
            "འབྲས་བཏབ་པ་ལས་འབྲས་སྐྱེ་བ་རྒྱུ་འབྲས་རྟེན་འབྲེལ་གྱི་",
            "ཆོས་ཉིད་ཡིན་པས་ངོ་མཚར་མི་ཆེ་བ་ལྟར། ",
            "རྒྱུ་ཕར་ཕྱིན་ཚད་ལོངས་པ་སྤྱད་པའི་འབྲས་བུར་",
            "བྱང་ཆུབ་ཡོན་ཏན་ཚད་མེད་པ་ཐོབ་པའང་",
            "ངོ་མཚར་མི་ཆེ་ལ",
            "བདག་དང་གཞན་མི་མཉམ་པར་འཛིན་པས་",
            "བདག་བཞིན་དུ་གཞན་ལ་ཕན་འདོགས་པར་བྱེད་ན་",
            "ངོ་མཚར་གྱི། ",
            "བདག་གི་འདུ་ཤེས་ཡུན་རིང་པོར་",
            "གཉེན་པོ་བསྒོམས་པས་སྤངས་ཏེ་",
            ""
        ],
        [
            "བདག་དང་གཞན་མཉམ་པ་ཉིད་དུ་མཐོང་བ་དེས་",
            "བདག་ལ་ཇི་ལྟ་བར་སེམས་ཅན་ལ་",
            "ཕན་འདོགས་པ་ངོ་མཚར་མི་ཆེ་བ་དང༌། ",
            "སེམས་ཅན་ཕལ་བ་རྣམས་ལས་མཆོག་ཚངས་པ་དང་",
            "བརྒྱ་བྱིན་སོགས་ལ་བྱང་ཆུབ་སེམས་དཔས་",
            "ཕན་བཏགས་པའི་ལན་དུ་ཚངས་པ་སོགས་ཀྱིས་",
            "མཆོད་པ་བཀུར་སྟི་བྱས་པ་ཡང་དང་དུ་མི་ལེན་ཏེ་",
            "འདོད་ཆགས་དང་བྲལ་བ་དེས་མཆིལ་མའི་",
            "རྡོག་གུ་བཞིན་དུ་སེམས་ལ་ཕན་པས་",
            "ཕན་ལེན་བྱེད་པར་རེ་བ་ག་ལ་ཡོད་དེ",
            "དེས་སེམས་ཅན་ལ་སྙིང་བརྩེ་བས་",
            "ཕན་གདགས་པ་ཡིན་པས་ལན་ལ་",
            "མི་རེ་བ་ཙམ་ལ་ངོ་མཚར་མེད་དོ།།",
            "རྣམ་པར་སྨིན་པ་ལ་མི་རེ་བའང་ངོ་མཚར་མི་ཆེ་།",
            "བྱང་ཆུབ་སེམས་དཔའ་དེ་དག་",
            "འཇིག་རྟེན་པའི་རྣམ་སྨིན་མི་འདོད་དེ་",
            "འཇིག་རྟེན་ལས་འདས་པ་སྐུ་གསུམ་དང་",
            "ཟག་མེད་ཀྱི་བདེ་བ་ཐོབ་པར་ངེས་པའི་ཕྱིར་རོ། །",
            "སེམས་ཅན་རྣམས་ལ་སྙོམས་པ་དང༌། །",
            "ཞེས་པས་སེམས་ཅན་རྣམས་ལ་",
            "ཉེ་རིང་མེད་པར་སེམས་སྙོམས་པར་བྱས་ཏེ་",
            ""
        ],
        [
            "ཕར་ཕྱིན་ལ་འགོད་པ་ནི་སྒོམ་པ་ཡིད་ལ་བྱེད་པ་།",
            "འདི་ནི་དོན་གཉེར་བ་ལ་",
            "ཕྱོགས་མེད་དང་སོགས་ཀྱིས་བསྟན་ཏོ།།",
            "བདག་ཉིད་ཆེན་པོར་མཐོང་བ་དང༌། །",
            "ཞེས་པས་ཕར་ཕྱིན་དྲུག་ལ་སྤྱད་ན་",
            "བདེ་བ་དང་ཕན་པ་འབའ་ཞིག་ལས་གནོད་པའི་",
            "དངོས་པོར་ཅུང་ཟད་མི་འགྱུར་བས་",
            "བྱང་ཆུབ་སེམས་དཔའ་དེ་ནི་རྣམ་པ་དྲུག་ཏུ་",
            "སེམས་ཅན་ཐམས་ཅད་ལ་ཕན་བདེ་འབའ་ཞིག་གིས་",
            "ཕན་འདོགས་པར་བྱེད་པའི་བདག་ཉིད་ཆེན་པོར་མཐོང་བ་ནི་",
            "བདག་ཉིད་ཆེན་པོར་དམིགས་པ་ཡིད་ལ་བྱེད་པའོ།།",
            "འདི་ནི་ཡོན་ཏན་ལེའུར་སྣོད་ཉིད་དུ་ནི་བྱེད་པ་སོགས་",
            "ཕན་འདོགས་ཀྱི་ཚིགས་བཅད་དང༌། ",
            "ཕན་འདོགས་ཚུལ་གྱི་དཔེ་མ་དང་ཕ་དང་",
            "རྩ་ལག་སོགས་བདུན་བསྟན་པ་བཞིན་ནོ།།",
            "གཞན་གྱི་ཡོན་ཏན་ལན་རེ་དང༌། །",
            "ཞེས་པས་གཞན་ཕར་ཕྱིན་ལ་བཀོད་ནས་",
            ""
        ],
        [
            "གཞན་ཕར་ཕྱིན་དྲུག་གི་ཡོན་ཏན་དང་ལྡན་པར་གྱུར་ན་",
            "བྱང་ཆུབ་སེམས་དཔའ་འདི་དག་རང་གི་འདོད་པ་གྲུབ་པས་",
            "སེམས་ཅན་འདི་དག་གིས་བདག་ལ་",
            "ཕན་བཏགས་སོ་སྙམ་དུ་སེམས་ཤིང༌། ",
            "གཞན་གྱི་ཡོན་ཏན་",
            "དེ་ཙམ་ཞིག་ཕན་པའི་ལན་དུ་རེ་བ་ཡིན་ཏེ",
            "ལན་གཞན་མི་འདོད་དེ་སེམས་ཅན་ཕར་ཕྱིན་གྱི་",
            "ཡོན་ཏན་ལྡན་པར་གྱུར་ན་ཅི་མ་རུང་སྙམ་པས་",
            "དེ་ལྟར་སྨིན་པར་བྱེད་པ་ཡིན་།",
            "སེམས་ཅན་དེ་སྨིན་པར་གྱུར་ན་སེམས་ཅན་དེ་དག་གིས་",
            "བྱང་ཆུབ་སེམས་དཔའི་རེ་བ་རྫོགས་པར་བྱས་པས་སོ།།",
            "འདི་ནི་ལན་འདོད་པ་ཡིད་ལ་བྱེད་པ་ཞེས་བྱ་།",
            "སེམས་ཅན་རྣམས་ཕར་ཕྱིན་ལ་བཀོད་པ་དེ་",
            "ཕར་ཕྱིན་གྱི་ཡོན་ཏན་དང་ལྡན་ན་",
            "བྱང་ཆུབ་སེམས་དཔའ་ལ་དྲིན་ལན་བླན་པ་ཡིན་གྱི་",
            "ལན་གཞན་གང་གིས་ཀྱང་དྲིན་ལན་མི་ལོན་།",
            ""
        ],
        [
            "ལན་དུ་རེ་བ་གཞན་བྱང་ཆུབ་སེམ་དཔའ་ལ་མེད་པའི་ཕྱིར་རོ། །",
            "འདི་ནི་ལོངས་སྤྱོད་རྣམས་ལ་མ་ཆགས་དང་སོགས་ནས་",
            "དེ་བཞིན་ལན་དུ་ཕན་འདོགས་ཡིན་ཞེས་པས་བསྟན་ཏོ།།",
            "གསུམ་དུ་སྨོན་དང་ཞེས་པ་རེ་བ་ཡིད་བྱེད་དམ་",
            "འདོད་པ་ཡིད་ལ་བྱེད་པ་ཡིན་།",
            "ཅི་ཞིག་འདོད་ཅེ་།",
            "འདི་གསུམ་དུ་རེ་ཞིང་འདོད་།",
            "སེམས་ཅན་ཐམས་ཅད་བྱང་ཆུབ་སེམས་དཔའི་",
            "སའི་མཐར་ཐུག་པར་རེ་བའམ་འདོད་པ་དང༌། ",
            "སངས་རྒྱས་ཀྱི་སའི་མཐར་ཐུག་པར་རེ་བ་དང༌། ",
            "སེམས་ཅན་གྱི་དོན་བྱེད་པར་རེ་བའོ།།",
            "དེའི་དང་པོ་ས་དང་པོར་སྦྱིན་པའི་ཕར་ཕྱིན་རྫོགས་པའི་",
            "སྦྱིན་པའི་ས་མཐར་ཐུག་པ་ནས་ས་བཅུ་པར་",
            "ཡེ་ཤེས་ཀྱི་ཕར་ཕྱིན་རྫོགས་ནས་",
            ""
        ],
        [
            "བྱང་ཆུབ་སེམས་དཔའི་ས་བཅུ་མཐར་ཕྱིན་པར་འདོད་པ་དང༌། ",
            "གཉིས་པ་ས་བཅུ་འདས་ནས་",
            "སངས་རྒྱས་ཀྱི་ས་མཐར་ཐུག་གི་",
            "འབྲས་བུ་ཐོབ་པར་འདོད་པ་དང༌། ",
            "གསུམ་པ་བྱང་ཆུབ་སེམས་དཔའི་དུས་དང་སངས་རྒྱས་ནས་",
            "སེམས་ཅན་ཐམས་ཅད་ལ་ཕན་བདེ་བྱེད་པར་འདོད་པའོ།།",
            "འདི་ནི་གཞུང་དུ་རྟག་ཏུ་འཕེལ་དང་",
            "སོགས་ཚིགས་བཅད་གཅིག་གིས་བསྟན་ཏོ།།",
            "རྒྱུན་དུའོ་ཞེས་པ་ཕར་ཕྱིན་བར་འགའ་སྤྱོད་བར་",
            "འགའ་མི་སྤྱོད་པ་ལྟ་བུ་མ་ཡིན་པར་",
            "ཆུ་བོའི་རྒྱུན་བཞིན་རྒྱུན་མི་འཆད་པར་སྤྱོད་པ་ནི་",
            "རྒྱུན་དུ་ཡིད་ལ་བྱེད་པ་ཞེས་བྱ་སྟེ",
            "འདི་ནི་གདམས་ངག་དང་རྗེས་སུ་བསྟན་པའི་",
            "དོན་ཆུད་མི་ཟ་བར་ཉམས་སུ་ལེན་པ་ཡིན་།",
            "འཇིགས་སྤང་ཡང་དག་བསྐྱེད་སོགས་",
            "རྒྱལ་སྲས་རྟག་ཏུ་ཆུད་མི་ཟ།།",
            ""
        ],
        [
            "ཞེས་པའི་ཚིགས་བཅད་གཅིག་གིས་སོ།།",
            "སངས་རྒྱས་བསྟན་པ་བསྒྲུབ་པའི་ཕྱིར། །",
            "ཚུར་རོལ་མི་གནས་སེམས་པ་དང༌། །",
            "ཞེས་པ་སངས་རྒྱས་ཀྱིས་ཇི་སྐད་བསྟན་པ་བཞིན་དུ་",
            "ཕར་ཕྱིན་རྣམ་པར་དག་པ་ཉིད་བསྒྲུབ་པ་།",
            "དང་པོར་སེམས་བསྐྱེད་དེ་ཐོས་བསམ་བྱེད་པ་ནས་",
            "མཐར་སངས་རྒྱས་མ་ཐོབ་ཀྱི་བར་དུ་ཕར་ཕྱིན་རྣམས་",
            "བསྒྲུབ་པ་བར་མ་དོར་མི་འདོར་བར་བརྩོན་འགྲུས་བརྩམ་པ་ནི་",
            "ཡང་དག་སྦྱོར་བ་ཡིད་ལ་བྱེད་པ་།",
            "གཞུང་དུ་རེ་བ་མེད་པའི་སྦྱིན་པ་དང་སོགས་ནས་",
            "བསྟན་པ་རྣམས་ཀྱི་ཡང་དག་སྦྱོར་",
            "ཞེས་པའི་བར་གྱིས་བསྟན་ཏོ།།",
            "དེའི་ཕྱིར་ཚུ་རོལ་མི་གནས་སེམས་དཔའ་དང་",
            "ཞེས་སྦྱིན་སོགས་ལ་སྤྱད་ཀྱང་",
            "དེའི་འབྲས་བུ་འཁོར་བའི་",
            "ལོངས་སྤྱོད་འདོད་པ་སོགས་ཚུ་རོལ་འཇིག་རྟེན་པའི་",
            "སྤྱོད་ཡུལ་ལ་མི་གནས་པར་སེམས་པའོ།།",
            "ཚིག་རྐང་གཅིག་པོ་འདི་ནི་",
            "བཤད་པ་འགྲེལ་བར་མི་སྣང་ལ་",
            ""
        ],
        [
            "གང་ལ་སྦྱར་མེད་པའི་གོང་དུ་ཡར་སྦྱར་དགོས་སོ་སྙམ་སྟེ་",
            "དཔྱད་པར་བྱོས་ཤིག དེས་དམན་དར་བའི་སེམས་ཅན་ལ།།",
            "མི་དགའ་བ་དང་རང་དགའ་བའོ།།",
            "ཞེས་པ་ཕར་ཕྱིན་དེས་དམན་པ་ནི་ཕར་ཕྱིན་ཀྱི་",
            "སྤྱོད་པ་ཉམས་པར་གྱུར་པར་མཐོང་ན་དེ་མི་མོས་པ་ནི་",
            "མི་དགའ་བ་ཡིད་ལ་བྱེད་པའོ།།",
            "སྦྱིན་སོགས་སྤྱོད་པ་འཕེལ་ཞིང་དར་བའི་སེམས་ཅན་མཐོང་ན་",
            "དེ་ལ་མོས་པ་ནི་དགའ་བ་ཡིད་ལ་བྱེད་པ་།",
            "གཞུང་དུ་འདི་གཉིས་ལོངས་སྤྱོད་ཆགས་དང་སོགས་",
            "ཚིགས་བཅད་གཉིས་ཀྱིས་སོ།།",
            ""
        ],
        [
            "དེ་བཞིན་དུ། ",
            "བསྒོམ་པ་བཅོས་དང་ཡང་དག་ལ།།",
            "མ་དད་པ་དང་དད་པ་དང༌། །",
            "ཞེས་པ་ཕ་རོལ་ཕྱིན་པ་དྲུག་གི་གཟུགས་བརྙན་ནམ་",
            "བཅོས་མ་བསྒོམ་པ་ལ་མ་དད་པ་ནི་",
            "མི་མོས་པ་ཡིད་ལ་བྱེད་པའོ།།",
            "བཅོས་མ་ནི་སྦྱིན་པ་རྣམ་པར་མ་དག་སོགས་ནས་",
            "ཤེས་རབ་རྣམ་པར་མ་དག་པའི་བར་རོ། །",
            "ཡང་དག་པའི་ཕ་རོལ་ཏུ་ཕྱིན་པ་རྣམས་བསྒོམ་པ་ལ་",
            "དད་པ་ན་མོས་པ་ཡིད་ལ་བྱེད་པའོ།།",
            "འདི་གཉིས་སྤྲུལ་པ་དང་ནི་སོགས་",
            "ཚིགས་བཅད་གཉིས་ཀྱིས་བསྟན་པ་བཞིན་ནོ།།",
            "དང་དུ་མི་ལེན་ཡིད་བྱེད་དང༌། །",
            "ཞེས་པ་རང་གཞན་གྱི་རྒྱུད་ལ་སེར་སྣ་སོགས་",
            "ཕར་ཕྱིན་རྣམས་ཀྱི་མི་མཐུན་ཕྱོགས་བྱུང་ན་",
            "ཤེས་རབ་དང་ལྡན་པའི་གཉེན་པོས་འདུལ་བར་བྱེད་ཅིང་",
            "དང་དུ་མི་ལེན་པ་ནི་དང་དུ་མི་ལེན་པ་ཡིད་ལ་བྱེད་པའོ།།",
            ""
        ],
        [
            "འདི་ནི་བློ་ལྡན་དེ་དག་ས་ཀུན་ཏུ་ཞེས་སོགས་",
            "ཚིགས་བཅད་གཅིག་གིས་བསྟན་པ་བཞིན་ནོ།།",
            "ལུང་བསྟན་ཞེས་པ་དེ་བཞིན་གཤེགས་པ་རྣམས་ཀྱིས་",
            "རིགས་ཀྱི་བུ་ཁྱོད་ཇི་སྲིད་ཅིག་ན་",
            "ཕ་རོལ་ཏུ་ཕྱིན་པ་རྣམས་རྫོགས་ནས་",
            "བླ་ན་མེད་པའི་བྱང་ཆུབ་དུ་འཚང་རྒྱ་བར་འགྱུར་རོ་",
            "ཞེས་ལུང་བསྟན་པ་འཐོབ་པ་ལ་དགའ་བའམ་",
            "འདོད་པ་ནི་ལུང་བསྟན་པར་འདོད་པའོ།།",
            "ཡང་ན་ས་བརྒྱད་པའི་དུས་སུ་ལུང་སྟོན་པས་",
            "ན་ས་བརྒྱད་པ་འཐོབ་པར་འདོད་པ་འདི་ནི་",
            "ལུང་བསྟན་པ་ཇི་ལྟ་བུ་ཞེ་།",
            "གང་ཟག་དུས་ཀྱི་བྱེ་བྲག་གིས་སོགས་",
            "ཚིགས་བཅད་གསུམ་གྱིས་བསྟན་པ་བཞིན་ནོ།།",
            "ངེས་པར་དགའ་བའོ་ཞེས་པ་ངེས་པའི་ས་ལ་",
            "གནས་པ་ཐོབ་པར་འདོད་པ་ཡིད་ལ་བྱེད་པ་།",
            ""
        ],
        [
            "དེ་ལ་ལོངས་སྤྱོད་ངེས་པར་འདོད་པ་དང་",
            "སྐྱེ་བ་ངེས་པར་འདོད་པ་གཉིས་ཀྱི་དང་པོ། ",
            "སྦྱིན་པའི་ཕར་ཕྱིན་རྫོགས་པ་ས་དང་པོ་ཐོབ་པ་ན་",
            "སྐད་ཅིག་ལ་སངས་རྒྱས་བརྒྱ་མཐོང་བ་དང་",
            "ཞིང་བརྒྱ་གཡོ་བ་སོགས་ཡོན་ཏན་བརྒྱ་ཕྲག་",
            "བཅུ་གཉིས་པོ་ས་ནས་སར་གོང་དུ་འཕེལ་ཏེ་",
            "ཡེ་ཤེས་ཀྱི་ཕ་རོལ་ཏུ་ཕྱིན་པ་རྫོགས་པ་ས་བཅུ་པའི་དུས་སུ་",
            "ངག་ཡིད་ཀྱིས་སྤྱོད་ཡུལ་མ་ཡིན་པའི་ཞིང་གི་རྡུལ་སྙེད་ཀྱི་",
            "གྲངས་དང་མཉམ་པ་ཐོབ་པའི་བར་གྱི་མཐུ་",
            "བསམ་གྱིས་མི་ཁྱབ་པའི་འབྱོར་བ་དང་རིག་པའི་",
            "གནས་ལྔ་ལ་མཁས་པའི་འབྱོར་བ་འདོད་པའོ།།",
            "སྐྱེ་བ་ངེས་པར་འདོད་པ་ནི་ས་བཅུ་པ་ཐོབ་ནས་",
            "སྐྱེ་བ་གཅིག་གིས་ཐོགས་པའི་",
            "བྱང་ཆུབ་སེམས་དཔའ་འཐོབ་པར་འདོད་པའོ།།",
            "སྐབས་འདི་བློ་ལྡན་རྣམ་པ་ཐམས་ཅད་དུ། །",
            "ཕུན་ཚོགས་སྐྱེ་དང་སོགས་ཚིགས་བཅད་གཅིག་དང་",
            "རྐང་པ་གཉིས་ཀྱིས་བསྟན་ཏོ།།",
            "ཕྱི་མའི་ཚེ་ལ་མཐོང་བའི་ཕྱིར། །",
            "འཇུག་སེམས་ཞེས་པ་མ་འོངས་པ་ཕྱི་མའི་དུས་ན་",
            "མཐོང་བས་འཇུག་པ་ཡིད་ལ་བྱེད་པ་།",
            "བྱང་ཆུབ་ཏུ་སེམས་བསྐྱེད་ནས་",
            "བླ་མེད་བྱང་ཆུབ་འདོད་ན་",
            ""
        ],
        [
            "དེའི་རྒྱུ་ཕར་ཕྱིན་རྣམས་ཚེ་རབས་གང་དུ་",
            "སྐྱེས་ཀྱང་སྤྱད་དགོས་པར་མཐོང་ནས་",
            "ཚེ་འདིར་ཕར་ཕྱིན་དྲུག་ལ་རྒྱུན་དུ་འཇུག་པས་",
            "སེམས་སམ་ཡིད་བྱེད་ཀྱིས་ཕར་ཕྱིན་དྲུག་གི་སྤྱོད་པ་སྤྱད་ན",
            "དེའི་རྒྱུ་མཐུན་ཕྱི་མའི་ཚེ་རབས་རྣམས་ལ་ཡང་",
            "ཕར་ཕྱིན་ལ་འཇུག་པ་མཐོང་བའི་ཕྱིར་",
            "དེ་ལྟར་བསམས་ནས་ཕར་ཕྱིན་ལ་འཇུག་པའོ།།",
            "མཉམ་པར་བལྟ་བའི་ཕྱིར་ཞེས་པ་བདག་གིས་ཀྱང་",
            "ཕར་ཕྱིན་རྣམས་ལ་རྒྱུན་དུ་སྦྱང་བས་ན་",
            "བྱང་ཆུབ་སེམས་དཔའ་གཞན་རྣམས་དང་ལུས་ངག་ཡིད་གསུམ་",
            "མཉམ་མོ་སྙམ་དུ་རྟོག་པ་ནི་མཉམ་པར་རྟོག་པ་ཡིད་ལ་བྱེད་པའོ།།",
            "མཆོག་ཆོས་རྣམས་ལ་ཞུགས་པ་ཡིས། །",
            "བདག་ཉིད་མཆོག་ཏུ་ངེས་འཛིན་ཕྱིར། །",
            "ཞེས་པ་བདག་མཆོག་ཏུ་འཛིན་པ་ཡིད་ལ་བྱེད་པ་།",
            "ལམ་མཆོག་ཏུ་གྱུར་པ་ཕ་རོལ་ཏུ་ཕྱིན་པ་དྲུག་ལ་སྤྱོད་པས་",
            "འབྲས་བུ་བྱང་ཆུབ་སེམས་དཔའི་ས་དང་སངས་རྒྱས་ཀྱི་ས་ཐོབ་པས་",
            "ལམ་དང་འབྲས་བུ་མཆོག་གི་ཆོས་རྣམས་ལ་ཞུགས་པ་ཡིས་",
            "བདག་ནི་ཉན་རང་དང་བཅས་པའི་སེམས་ཅན་རྣམས་ཀྱི་",
            "མཆོག་ལས་མཆོག་ཏུ་འཕགས་པར་ངེས་པར་",
            "འཛིན་པའི་ཕྱིར་རོ། །",
            "དེ་ལྟར་ཕ་རོལ་ཏུ་ཕྱིན་པ་བཅུ་ལ་དམིགས་པའམ་",
            "དེ་དག་གིས་བསྡུས་པའི་ཆོས་ཀྱི་རྒྱུ་ལས་བྱུང་བ་ཡི་",
            "དགེ་བ་ཡིད་ལ་བྱེད་པ་འདི་དག་ནི་རྟག་ཏུ་",
            "བྱང་ཆུབ་སེམས་དཔའ་ཡི་རྒྱུད་ལ་ཕར་ཕྱིན་",
            "བཅུ་ཡི་ཁམས་ནི་དགེ་བ་ཡིད་ལ་བྱེད་པ་ཡིན་ནོ།།",
            ""
        ],
        [
            "ཕྱི་མ་འདི་གསུམ་གདོན་མི་ཟ་བར་བྱ་བ་དང༌། ",
            "རྟག་ཏུ་བྱ་བ་དང༌། ",
            "ཕར་ཕྱིན་གྱི་མཆོག་གམ་གཙོ་བོ་བསྟན་པའི་ཚིགས་བཅད་ལྔ་དང་སྦྱོར་རོ། །",
            "འདི་མན་ཆད་ལ་ཡིད་བྱེད་མ་གསུངས་པ་ནི་ཡོན་ཏན་",
            "ལེའུའི་ཆོས་དང་འདུན་པ་རིགས་པ་ཐེག་པ་རྣམ་པར་བཞག་པ་",
            "བཞི་ཆོས་འཚོལ་སོགས་སུ་འདུས་ཟིན་པ་དང༌། ",
            "དེ་མན་ཆད་བྱང་ཆུབ་སེམས་དཔའི་བསྔགས་པ་ཡིན་པ་དང༌། ",
            "སྤྱོད་པའི་ལེའུའི་རྟགས་ནས་སའི་བར་",
            "ལམ་གྱི་གནས་སྐབས་ཙམ་ཡིན་ལ",
            "འབྲས་ཆོས་ཀྱི་ཚིགས་བཅད་རྣམས་བྱང་ཆུབ་ཀྱི་ཡོན་ཏན་ཡིན་པས་",
            "འདི་རྣམས་ལ་ཡིད་བྱེད་སྒེར་དུ་སྦྱར་མི་དགོས་ཏེ་",
            "གོང་དུ་འདུས་པའི་ཕྱིར་རོ། །",
            "རྒྱུ་དམིགས་ནས་དགའ་བ་ཡིད་བྱེད་ནས་",
            "བདག་མཆོག་ཏུ་འཛིན་པའི་ཡིད་བྱེད་ཀྱི་",
            "བར་ནང་གི་བྱེ་བྲག་འགའ་ཞིག་",
            "སོ་སོར་མ་བརྩིས་པར་སྤྱིར་རྣམ་གྲངས་",
            "ལྔ་བཅུ་ང་གཅིག་ཙམ་འདུག་ལ",
            "ཡིད་བྱེད་འདི་ཐམས་ཅད་ཕ་རོལ་ཏུ་ཕྱིན་པའི་",
            "ཁམས་རྒྱས་བྱེད་དུ་གསུངས་པ་འདིར། ",
            "གཞུང་འདིའི་ལེའུ་གོང་འོག་གི་",
            "མདོ་ཆིངས་ལྟ་བུར་ཡང་མཐོང་།",
            "རྒྱུ་དམིགས་སོགས་བདུན་པོ་འདིས་",
            "སྐྱབས་འགྲོ་ནས་བྱང་ཆུབ་བར་གྱི་",
            "ལེའུ་བཅུའི་དོན་ཡང་སྤྱིར་བསྡུས་།",
            ""
        ],
        [
            "རྒྱུ་དམིགས་ཞེས་པས་རིགས་དང༌། ",
            "རྟེན་ལ་དེ་རྗེས་དྲན་ཞེས་པས་ལམ་གྱི་",
            "གཞི་རྟེན་སེམས་བསྐྱེད་པ་ནང་གི་རྟེན་དང༌། ",
            "སེམས་བསྐྱེད་ལེན་པའི་ཡུལ་ལམ་ཕྱིའི་རྟེན་",
            "མཆོག་གསུམ་ཡང་བཟུང་ནས་སྐྱབས་འགྲོ་ཡང་བསྡུས་ལ",
            "ཇི་ལྟར་བྱང་ཆུབ་ཀྱིས་དེ་ཁོ་ན་ཉིད་དང་བྱང་ཆུབ། ",
            "ལྷག་མ་བཞིས་མཐུ་དང་ཡོངས་སྨིན་སྒྲུབ་པ་རྣམས་ཤུགས་ཀྱིས་",
            "བཟུང་བས་ལེའུའི་གོ་རིམ་ལྟར་སྦྱར་དུ་",
            "མེད་ཀྱང་དོན་ཚང་བར་སྣང་ལ",
            "དེ་མན་ཆད་ནས་མོས་པ་སོགས་དང་གོ་རིམ་",
            "མཚུངས་པར་འདུག་པ་གོང་དུ་བཤད་ཟིན་ཏོ།། ",
            "གསུམ་པ་ཡོངས་སུ་འཚོལ་བའི་བྱེ་བྲག་བཤད་པ་ནི། ",
            "རྒྱས་དང་ལྷག་པའི་བསམ་དང་ཆེན་པོ་ནི། །",
            " བརྟན་པའི་ཡོངས་སུ་འཚོལ་བ་ཡིན་པར་འདོད།། ",
            "དེ་དག་གི་ནི་སྤང་དང་བཅས་པ་དང༌། ། ",
            "སྤང་བྱ་མེད་དང་དེ་བཞིན་དབང་འབྱོར་པའོ།། ",
            "བྱང་ཆུབ་སེམས་དཔའ་རྣམས་ཀྱི་འཚོལ་བ་ནི། །",
            " སྐུ་མེད་པ་དང་སྐུ་བཅས་སྐུ་ཐོབ་དང༌། །",
            " སྐུ་ཡོངས་རྫོགས་དང་ང་རྒྱལ་མང་བ་དང༌། །",
            " ང་རྒྱལ་ཕྲ་དང་ང་རྒྱལ་མེད་པར་འདོད།།",
            ""
        ],
        [
            "ཅེས་ཚིགས་བཅད་གཉིས་ཀྱིས་བསྟན་།",
            "བཤད་པར་བྱ་བ་ལུང་གི་ཆོས་དང་ཁོང་དུ་ཆུད་པར་བྱ་བ་",
            "རྟོགས་པའི་ཆོས་ཇི་ལྟར་བཙལ་བ་དེ་ཡང་བྱེ་བྲག་ཏུ་ཕྱིས་ནས་",
            "རྣམ་གྲངས་བཅུ་གསུམ་གྱིས་བསྟན་པ་ནི། ",
            "དེ་ཡང་སོ་སོའི་སྐྱེ་བོའི་དུས་ན་དམ་པའི་",
            "ཆོས་ཉན་པ་དང་སེམས་པ་ནས་བརྩམས་ཏེ་",
            "མོས་པ་སྤྱོད་པའི་ས་འཇིག་རྟེན་ཆོས་",
            "མཆོག་མན་ཆད་དུ་ཆོས་བཙལ་བ་ནི། ",
            "ཐར་པའི་ས་བོན་རྒྱས་པར་བྱེད་པས་རྒྱས་པ་ཞེས་བྱ་བ་དང༌། ",
            "མོས་སྤྱོད་པ་འཇིག་རྟེན་ཆོས་མཆོག་གི་ཚེ་",
            "ཆོས་ཀྱི་སྒོའི་རྒྱུན་གྱི་ཏིང་ངེ་འཛིན་རྙེད་པ་བརྩམས་ཏེ་",
            "ས་དང་པོ་ནས་བདུན་པའི་བར་གྱི་ཚེ་ན་ནི་",
            "ལྷག་པའི་བསམ་པ་དང་ལྡན་པ་ཞེས་བྱ་སྟེ",
            ""
        ],
        [
            "བདག་མེད་གཉིས་རྟོགས་པ་དང་",
            "བདག་གཞན་མཉམ་པའི་སེམས་རྙེད་པའི་ཕྱིར་རོ། །",
            "ས་བརྒྱད་པ་ནས་བཅུ་པའི་བར་གྱི་ཆོས་རྟོགས་པ་ནི་ཆེན་པོ་ཞེས་བྱ་སྟེ་",
            "རྣམ་པར་མི་རྟོག་པ་ལྷུན་གྱིས་གྲུབ་པའི་ཡེ་ཤེས་ཐོབ་པའི་ཕྱིར་རོ། །",
            "དེ་ལྟར་རྟོགས་པའི་ཕྱེ་བའི་རྣམ་གྲངས་གསུམ་ནི། ",
            "བརྟན་པ་བྱང་སེམས་རྣམས་ཀྱི་ཆོས་ཡོངས་སུ་འཚོལ་བ་ཡིན་པར་འདོད་དོ།།",
            "ཡང་བྱང་སེམས་དེ་དག་གི་ནི་འཇིག་རྟེན་ཆོས་མཆོག་",
            "མན་ཆད་མོས་སྤྱོད་ཀྱི་ས་ན་སྤང་བྱ་བར་ཆད་དང་བཅས་པ་།",
            "བསམ་པ་མི་བརྟན་པ་དང༌། ",
            "དགེ་སྡིག་གི་གྲོགས་ཀྱིས་འགྱུར་བ་དང༌། ",
            "སྒྲིབ་གཉིས་མ་སྤངས་པ་དང༌། ",
            "ས་དང་པོ་ནས་བདུན་པའི་བར་སྤང་བྱ་བར་ཆད་ཀྱི་",
            "ཆོས་དེ་དག་མེད་པས་བར་ཆད་མེད་པ་དང༌། ",
            "དེ་བཞིན་དུུ་ས་བརྒྱད་པ་ནས་བཅུ་པའི་བར་གྱི་",
            "ཆོས་རྟོགས་པ་ནི་དབང་འབྱོར་བ་ཞེས་བྱ་སྟེ་",
            "རྣམ་པར་མི་རྟོག་པ་དང༌། ",
            "མངོན་ཤེས་དང༌། ",
            "སངས་རྒྱས་ཀྱི་ཞིང་ཡོངས་སུ་སྦྱང་བར་",
            "ལྷུན་གྱིས་གྲུབ་པར་དབང་འབྱོར་བའི་ཕྱིར་རོ། །",
            "དེ་ལྟར་སྤང་བྱའི་སྒོ་ནས་དབྱེ་བ་གསུམ་དང༌། ",
            "ཡང་བྱང་ཆུབ་སེམས་དཔའ་རྣམས་ཀྱི་",
            "ཆོས་འཚོལ་བ་ནི་ཐོབ་པའི་སྒོ་ནས་ཕྱེ་ན་བཞི་།",
            "སོ་སོའི་སྐྱེ་བོ་ཚོགས་ལམ་དང་སྦྱོར་ལམ་བཟོད་པའི་",
            "བར་དུ་ཆོས་སྐུའི་རིགས་འདྲའི་རྒྱུ་རྣམ་པར་",
            "མི་རྟོག་མ་ཐོབ་པས་ཆོས་ཀྱི་སྐུ་མེད་པ་དང༌། ",
            "འཇིག་རྟེན་ཆོས་མཆོག་གི་དུས་ན་གཟུང་འཛིན་སྤངས་པས་",
            "ཆོས་སྐུའི་ཆ་རྙེད་པས་སྐུ་དང་བཅས་པ་ཞེས་འགྲེལ་ཆེན་དུ་།",
            ""
        ],
        [
            "ཁ་ཅིག་གིས་མོས་སྤྱོད་ཚོགས་ལམ་འབྲིང་གི་བར་སྐུ་མེད་དང༌། ",
            "ཚོགས་ལམ་ཆེན་པོ་ཆོས་རྒྱུན་གྱི་ཏིང་ངེ་འཛིན་ཐོབ་པ་ནས་",
            "སྦྱོར་ལམ་བཞིར་ཆོས་སྐུའི་རྒྱུ་མི་རྟོག་ཡེ་ཤེས་",
            "རྗེས་མཐུན་རིམ་གྱིས་རྙེད་པ་སྐུ་བཅས་ཞེས་ཀྱང་།",
            "ས་དང་པོ་ནས་བདུན་པའི་བར་བདེན་དོན་མངོན་སུམ་མཐོང་བའི་",
            "མི་རྟོག་ཡེ་ཤེས་རྩོལ་བ་བཅས་པ་ཐོབ་པའི་སྐུ་རྙེད་པའམ་ཐོབ་པ་དང༌། ",
            "ས་བརྒྱད་པ་ནས་བཅུ་བའི་བར་གྱི་མི་རྟོག་ཡེ་ཤེས་",
            "རྩོལ་མེད་ལྷུན་གྱིས་གྲུབ་པས་སྐུ་ཡོངས་སུ་རྫོགས་པ་དང་བཞིའོ།།",
            "ཡང་ང་རྒྱལ་ཡོད་མེད་ཀྱི་ཕྱེ་བ་གསུམ་ནི། ",
            "ཆོས་མཆོག་མན་ཆད་སོ་སོའི་སྐྱེ་བོའི་དུས་ན་ང་རྒྱལ་གྱི་ཤས་མང་བ་དང༌། ",
            "ས་དང་པོ་ནས་བདུན་པའི་བར་དུ་ང་རྒྱལ་ཕྲ་བ་དང་",
            "ཞེས་ཀུན་བཏགས་སྤངས་པ་དང༌། ",
            "གཉིས་པ་ནས་ལྷན་སྐྱེས་ཀྱང་ཅི་རིགས་སུ་སྤངས་པས་སོ།།",
            "ས་བརྒྱད་པ་ནས་བཅུ་པའི་བར་དུ་རྣམ་པར་མི་རྟོག་པའི་",
            "ཡེ་ཤེས་ཡོངས་སུ་སྨིན་པས་ང་རྒྱལ་མེད་པར་འདོད་དོ།། ",
            "བཞི་པ་ཆོས་ཡོངས་སུ་བཙལ་བའི་འབྲས་བུ་།",
            "ཡོན་ཏན་འགྲུབ་པ་དང༌། ",
            "སྤང་བྱ་སྤང་བ་གཉིས་ལས། ",
            "དང་པོ་ཆོས་ཡོངས་སུ་བཙལ་བའི་",
            "འབྲས་བུ་ལ་ཡོན་ཏན་འགྲུབ་པ་ནི། ",
            "བརྟན་ཆོས་གཟུགས་དང་གཟུགས་མིན་།",
            ""
        ],
        [
            "མཚན་དང་དེ་བཞིན་ནད་མེད་དང༌། །",
            " མངོན་ཤེས་རྣམས་ཀྱི་དབང་ཕྱུག་དང༌། །",
            " དེ་ཟད་མི་ཤེས་ཉིད་ཀྱི་རྒྱུ། །",
            " ཞེས་པས་བསྟན་ཏེ",
            "བརྟན་པ་རྣམས་ཀྱི་ཆོས་ཡོངས་སུ་འཚོལ་བའི་",
            "འབྲས་བུ་གཟུགས་ཅན་ལུས་དང༌། ",
            "གཟུགས་ཅན་མིན་པ་སེམས་ལ་རིམ་པ་བཞིན་",
            "གཟུགས་ཀྱི་ཡོན་ཏན་མཚན་བཟང་པོ་སུམ་ཅུ་རྩ་གཉིས་དང་",
            "དེའི་ཆ་ཤས་དཔེ་བྱད་བརྒྱད་ཅུ་འགྲུབ་པར་འགྱུར་ཏེ་",
            "ཆོས་ཐོས་བསམ་སྒོམ་པའི་སྒོ་ནས་",
            "དེ་དག་འགྲུབ་པའི་ཕྱིར་རོ། །",
            "དེ་བཞིན་དུ་གཟུགས་མིན་པ་ཚོར་འདུ་",
            "འདུ་བྱེད་རྣམ་ཤེས་ཀྱི་ཕུང་པོ་བཞི་ལ་འདོད་ཆགས་དང་",
            "ཞེ་སྡང་སོགས་ཉོན་མོངས་པའི་ནད་མེད་པར་",
            "བྱེད་པའི་རྒྱུ་ཡང་ཆོས་ཡིན་ཏེ་",
            "ཆོས་ཤེས་ན་ས་ཉམས་སུ་བླངས་པས་མཐོང་སྒོམ་གྱི་",
            "སྤང་བྱའི་ཉོན་མོངས་པ་ཐམས་ཅད་གཏན་དུ་",
            "ཞི་བར་བྱེད་པའི་ཕྱིར་རོ། །",
            "མངོན་པར་ཤེས་པ་རྣམས་ཀྱི་",
            "དབང་ཕྱུག་ཐོབ་པ་ཡང་ཆོས་ལ་བརྟེན་ནས་",
            "འབྱུང་བ་དང༌། ",
            "ལྷག་མེད་མྱང་འདས་ན་ཡང་སྟོབས་སོགས་",
            "ཡོན་ཏན་མི་ཟད་པ་ཡང་ཆོས་ལ་བརྩོན་པ་ལས་འབྱུང་བས་།",
            "དེ་ལྟར་ཆོས་བཙལ་ཞིང་ཉམས་སུ་བླང་བས་",
            "གཟུགས་ཅན་གྱི་ཡོན་ཏན་དང་གཟུགས་མིན་གྱི་",
            "ཡོན་ཏན་ཉོན་མོངས་པའི་ནད་ཞི་བ་དང༌། ",
            "དབང་ཕྱུག་དང་མི་ཟད་པ་བཞི་ཐོབ་པའི་ཕྱིར། ",
            "ཚངས་པས་ཞུས་པའི་མདོ་ལས། ",
            "ཆོས་བཞི་དང་ལྡན་ན་",
            ""
        ],
        [
            "བྱང་ཆུབ་སེམས་དཔས་ཆོས་འཚོལ་བར་འགྱུར་རོ། །",
            "བཞི་ནི་དཀོན་པའི་ཕྱིར་རིན་པོ་ཆེར་འདུ་ཤེས་པ། ",
            "ནད་མེད་པའི་རྒྱུའི་ཕྱིར་སྨན་དུ་འདུ་ཤེས་པ། ",
            "མངོན་པར་ཤེས་པས་ཕྱུག་པའི་ཕྱིར་ནོར་དུ་འདུ་ཤེས་པ། ",
            "མི་ཟད་པའི་རྒྱུའི་ཕྱིར་མྱ་ངན་འདས་པར་འདུ་ཤེས་པའོ་",
            "ཞེས་གསུངས་པའང་ཆོས་ནི་དུས་རེས་འགར་ལས་འཕྲད་དཀའ་ཞིང༌",
            "ཕྲད་ན་དོན་ཆེ་བས་རིན་པོ་ཆེ་ལྟར་འདོད་པ་འཇོ་བ་ཡིན་།",
            "སྐབས་འདིར་རིན་པོ་ཆེ་མཛེས་ཤིང་དག་པ་ལྟ་བུའི་",
            "མཚན་དཔེའང་འཇིག་རྟེན་ན་དཀོན་པས་",
            "ཆོས་ལ་རིན་པོ་ཆེར་འདུ་ཤེས་སུ་བྱ་བ་དང༌། ",
            "སྨན་གྱིས་ནད་སེལ་བ་ལྟར་ཆོས་ཀྱི་བདུད་རྩིས་སྨན་",
            "གཞན་གྱིས་གསོ་མི་ནུས་པ་ཉོན་མོངས་པའི་",
            "ནད་ཞི་བས་སྨན་ཆེན་པོར་འདུ་ཤེས་པ་དང༌། ",
            "འཇིག་རྟེན་གྱི་ནོར་ནི་ཉུང་ཞིང་རྒྱ་ཆུང་ལ་",
            "འཛད་པས་འཇིག་པ་དང་བཅས་ཤིང་དམ་པའི་",
            "ཆོས་ཀྱིས་མངོན་པར་ཤེས་པ་སོགས་ཀྱི་མཐུ་ཕུན་སུམ་ཚོགས་པ་",
            "འཛད་པ་མེད་པའི་དབང་ཕྱུག་ཆེན་པོ་འཐོབ་པས་",
            "ནོར་དུ་འདུ་ཤེས་པ་དང༌། ",
            "དམ་པའི་ཆོས་ནི་སྐྱེ་བ་དང་རྒ་བ་སོགས་ཀྱི་",
            "སྡུག་བསྔལ་ཐམས་ཅད་གཏན་དུ་ཟད་པར་བྱེད་པའི་",
            "གཉེན་པོ་ཡིན་པས་གཏན་དུ་བདེ་བའམ་གང་ཐོབ་ནས་",
            "གཏན་དུ་མི་ཟད་པ་ཞི་བ་བསིལ་བ་བདེ་བ་གྱ་ནོམ་པའི་",
            "བདག་ཉིད་མྱ་ངན་ལས་འདས་པ་ལྟ་བུའི་འདུ་ཤེས་སུ་བྱ་བའོ།།",
            ""
        ],
        [
            "གཉིས་པ་སྤང་བྱ་སྤང་བ་ནི། ",
            "རྒྱལ་བའི་སྲས་རྣམས་ཀྱིས་ནི་ཡོད་དང་མེད་པ་དང༌། །",
            " སྒྲོ་འདོགས་སྐུར་བའི་རྟོག་དང་གཅིག་དང་དུ་མ་ཉིད། །",
            " རང་དང་ཁྱད་པར་རྟོག་དང་མིང་དོན་ཇི་བཞིན་དུ། །",
            " མངོན་པར་ཞེན་པའི་རྟོག་པ་ཡང་དག་སྤང་བར་བྱ།། ",
            "ཞེས་པས་བསྟན་།",
            "ཆོས་ཡོངས་སུ་བཙལ་བས་སྤང་བྱ་བཅུ་སྤོང་སྟེ་གང་ཞེ་།",
            "དེ་ཁོ་ན་ཉིད་རྟོགས་པའི་མི་མཐུན་ཕྱོགས་རྣམ་གཡེང་གི་",
            "རྣམ་པར་རྟོག་པ་བཅུ་ཤེས་རབ་ཀྱི་ཕ་རོལ་ཏུ་ཕྱིན་པ་ལས་གསུངས་པ་འདི་ལྟ་།",
            "རྒྱལ་བའི་སྲས་པོ་ཆོས་འཚོལ་བ་རྣམས་ཀྱིས་ནི་ཡོད་པ་དང༌། ",
            "མེད་པ་དང༌། ",
            "སྒྲོ་འདོགས་པ་དང༌། ",
            "སྐུར་བ་འདེབས་པའི་རྣམ་པར་རྟོག་པ་བཞི་དང༌། ",
            "དེ་བཞིན་དུ་གཅིག་པར་རྣམ་པར་རྟོག་པ་དང༌། ",
            "དུ་མ་ཉིད་དམ་ཐ་དད་དུ་རྣམ་པར་རྟོག་པ་དང༌། ",
            "ཆོས་རྣམས་ཀྱི་རང་གི་ངོ་བོ་ཉིད་དུ་རྣམ་པར་རྟོག་པ་དང༌། ",
            "དེའི་ཁྱད་པར་དུ་རྣམ་པར་རྟོག་པ་དང༌། ",
            "མིང་ཇི་ལྟ་བ་བཞིན་དུ་དོན་ལ་རྣམ་པར་རྟོག་པ་དང༌། ",
            "དོན་ཇི་ལྟ་བ་བཞིན་དུ་མིང་ལ་མངོན་པར་ཞེན་པའི་",
            "རྣམ་པར་རྟོག་པ་བཅུ་པོ་ཆོས་ཀྱི་དོན་ཤེས་པའི་སྒོ་ནས་",
            "ཡང་དག་པར་སྤང་བར་བྱའོ་ཞེས་གསུངས་ཏེ",
            "ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ་ལས། ",
            "བྱང་ཆུབ་སེམས་དཔའ་ཡོད་བཞིན་དུ་",
            "བྱང་ཆུབ་སེམས་དཔའ་ཡང་དག་པར་རྗེས་སུ་",
            "མི་མཐོང་ཞེས་གསུངས་པ། ",
            "སྟོང་པ་ཉིད་ཅེས་པའི་དོན་ཆོས་རྣམས་ཐ་སྙད་དུ་",
            "མེད་པར་འཛིན་པ་ནི་ཆད་པའི་སྟོང་པ་ཡིན་པས་བསལ་བྱ་ཡིན་ཏེ",
            ""
        ],
        [
            "གཞན་དབང་རྟེན་ཅིང་འབྲེལ་འབྱུང་གི་སྣང་བ་ཡོད་པ་དང༌། ",
            "དོན་དམ་པ་ཡོངས་གྲུབ་ཆོས་ཉིད་དུ་ཡོད་པ་ནི་ཡོད་པ་ལ་",
            "ཡོད་པར་ཡང་དག་པར་རྟོག་པ་ཡིན་པས་མཐའ་མིན་ནོ།།",
            "མེད་པའི་མཐའ་བསལ་བ་བྱང་ཆུབ་སེམས་དཔའ་ཡོད་བཞིན་དུ་",
            "ཞེས་པས་ཐ་སྙད་རྟེན་འབྲེལ་གྱི་སྣང་བ་འདི་གང་ཟག་ཡོད་པར་བསྟན་ཏོ།།",
            "དེ་ལྟ་ན་ཡང་བྱིས་པ་སོ་སོའི་སྐྱེ་བོ་རྣམས་ཀྱིས་ཀུན་བཏགས་པ་ལྟར་",
            "གང་ཟག་གི་བདག་ཡོད་པར་བཟུང་ན་ཡོད་པའི་མཐའ་ཡིན་པས་",
            "དེ་སེལ་བྱེད་ཀྱི་གཉེན་པོར་བྱང་ཆུབ་སེམས་དཔའ་",
            "ཡང་དག་པར་རྗེས་སུ་མི་མཐོང་ཞེས་གསུངས་ཏེ",
            "གང་ཟག་ཏུ་སྣང་ཡང་དེ་ལ་བདག་ཅེས་བྱ་བའི་དངོས་པོ་མེད་།",
            "བདག་ཕུང་པོ་དང་གཅིག་མ་ཡིན་ལ་",
            "ཐ་དད་དུ་ཡང་མི་དམིགས་པའི་ཕྱིར་རོ། ",
            "དེས་གང་ཟག་ལ་བདག་མེད་པར་བསྟན་ནས་",
            ""
        ],
        [
            "འདི་མན་ཆད་ཀྱིས་ཆོས་ལ་བདག་མེད་པ་སྟོན་ཏེ",
            "སྒྲོ་འདོགས་དང་སྐུར་བའི་མཐའ་བསལ་བའི་",
            "གཉེན་པོར་གཟུགས་ནི་ངོ་བོ་ཉིད་ཀྱིས་སྟོང་།",
            "སྟོང་པ་ཉིད་ཀྱིས་ཀྱང་མ་ཡིན་ནོ་ཞེས་གཟུགས་ལ་སོགས་པའི་",
            "ཆོས་རྣམས་སྣང་ཡང་དེ་དང་དེའི་ངོ་བོར་གྲུབ་པ་མེད་པས་",
            "ངོ་བོ་ཉིད་ཀྱིས་སྟོང་ཞེས་པས་གཟུགས་ཀུན་བཏགས་པ་ཙམ་དུ་",
            "བསྟན་པས་དོན་དམ་པར་ཡོད་པའི་སྒྲོ་འདོགས་པ་བསལ་ནས",
            "སྟོང་པ་ཉིད་ཀྱིས་ཀྱང་མ་ཡིན་ཞེས་པ་སྟོང་པ་",
            "ཡོངས་གྲུབ་མེད་པར་སྐུར་བ་འདེབས་པ་བསལ་ཏེ་",
            "ཡོད་མེད་ཀྱི་ཤན་ལེགས་པར་མ་ཕྱེས་པར་ཐམས་ཅད་དུ་",
            "མེད་པར་འཛིན་པ་ནི་སྐུར་འདེབས་ཀྱི་ལྟ་བའོ།།",
            "ཚུལ་དེ་གཉིས་ལ་དགོངས་ནས་ཡོད་པའང་མ་།",
            ""
        ],
        [
            "མེད་པ་ཡང་མ་ཡིན་ཞེས་གཉིས་ཀ་འགོག་པར་མཛད་ཀྱི། ",
            "ཁས་ལེན་གང་ཡང་མེད་པའི་ཐམས་ཅད་བྱུང་རྒྱལ་དུ་",
            "འགག་པ་ལུགས་འདིས་ཆེད་དུ་འགོག་རྒྱུའི་",
            "ཕྱོགས་སྔར་འདོད་པ་ཡིན་ནོ།།",
            "གཅིག་པ་ཉིད་དུ་རྣམ་པར་རྟོག་པའི་གཉེན་པོར། ",
            "གཟུགས་ཀྱི་སྟོང་པ་ཉིད་གང་ཡིན་པ་དེ་གཟུགས་མ་།",
            "གཟུགས་གང་ཡིན་པ་དེ་སྟོང་པ་ཉིད་མ་ཡིན་ཞེས་གསུངས་།",
            "ཆོས་ཅན་གཟུགས་ལ་སོགས་པ་དང་ཆོས་ཉིད་སྟོང་པ་ཉིད་དོ།།",
            "ཀུན་བཏགས་པ་དང་ཡོངས་གྲུབ་གཉིས་གཅིག་མ་ཡིན་།",
            "སྔ་མ་དཔྱད་མི་བཟོད་པ་འཁྲུལ་བའི་བློའི་ཡུལ་དང་",
            "ཕྱི་མ་དཔྱད་བཟོད་པ་མ་འཁྲུལ་བའི་བློའི་ཡུལ་ཡིན་པས་སོ།།",
            ""
        ],
        [
            "ཐ་དད་པར་རྣམ་པར་རྟོག་པའི་གཉེན་པོར། ",
            "གཟུགས་སྟོང་པའོ་སྟོང་པ་ཉིད་གཟུགས་སོ།།",
            "གཟུགས་ལས་ཀྱང་སྟོང་པ་ཉིད་གཞན་མ་ཡིན་ནོ།།",
            "སྟོང་པ་ཉིད་ལས་གཟུགས་གཞན་མ་ཡིན་ནོ་ཞེས་གསུངས་།",
            "ཆོས་ཅན་ནམ་གཟུང་འཛིན་གཉིས་སུ་སྣང་བ་",
            "དེ་ཉིད་སྟོང་པར་གནས་ཀྱི་",
            "དེ་ལས་ལོགས་ཤིག་ན་སྟོང་པ་ཉིད་ཅེས་བྱ་བ་མེད་།",
            "མེའི་ཚ་བ་བཞིན་དུ་ཆོས་དེ་དག་གི་",
            "རང་བཞིན་སྟོང་པ་ཉིད་ཡིན་པའི་ཕྱིར་རོ། །",
            "དེ་སྐད་ཡང་",
            "མདོ་སྡེ་དགོངས་པ་ངེས་པར་འགྲེལ་བ་ལས། ",
            "འདུ་བྱེད་ཁམས་དང་དོན་དམ་མཚན་ཉིད་ནི། །",
            " གཅིག་དང་ཐ་དད་བྲལ་བའི་མཚན་ཉིད་དེ།། ",
            "གཅིག་དང་ཐ་དད་ཉིད་དུ་གང་རྟོགས་པ། །",
            " དེ་དག་ཚུལ་བཞིན་མ་ཡིན་ཞུགས་པ་ཡིན།།",
            ""
        ],
        [
            "ཞེས་གཅིག་དང་ཐ་དད་དུ་འདོད་པ་རེ་རེ་ལ་ཡང་",
            "སྐྱོན་བཞི་རེ་བཞི་རེ་གསུངས་པ་བཞིན་ནོ།།",
            "བུམ་པ་ལྟ་བུུ་རང་གི་ངོ་བོ་ཉིད་དུ་རྟོག་པ་དང༌། ",
            "བུམ་པ་མི་རྟག་པ་ལྟ་བུ་དེའི་ཁྱད་པར་གྱི་ཆོས་སུ་རྟོག་པ་",
            "དེ་གཉིས་ཀྱི་གཉེན་པོར་གཟུགས་གང་ཡིན་པ་དེ་ནི་",
            "མིང་ཙམ་མོ་ཞེས་སོགས་གསུངས་པ་མིང་དང་",
            "བརྡས་བཞག་པ་ཙམ་མ་གཏོགས་དོན་རང་གི་ངོ་བོ་གཟུགས་སུ་རུང་བ་དང་",
            "མྱོང་བ་སོགས་དང་",
            "ས་སྲ་བ་ཆུ་གཤེར་བ་སོགས་ཀྱི་མཚན་ཉིད་དམ་",
            "ངོ་བོ་ཉིད་དམ་རང་བཞིན་གང་ཡང་མེད་ཅེས་སོ།།",
            "ཁྱད་པར་དུ་རྟོག་པའི་གཉེན་པོར་གཟུགས་སྐྱེ་བ་ཡང་།",
            "འགག་པ་ཡང་།",
            "ཀུན་ནས་ཉོན་མོངས་པ་མ་།",
            "རྣམ་པར་བྱང་བ་ཡང་མ་ཡིན་སོགས་",
            "ཆོས་ཐམས་ཅད་ལ་དེ་ལྟར་སྦྱར་ཏེ་",
            ""
        ],
        [
            "གསུངས་པ་བཞིན། ",
            "དོན་དམ་པར་ཆོས་གང་ཡང་ངོ་བོ་མེད་པ་དེ་ལ་",
            "སྐྱེ་བ་ལ་སོགས་པའི་ཁྱད་པར་ཐམས་ཅད་ཀྱང་ཡོད་པ་མ་ཡིན་ནོ།།",
            "བུམ་པ་སོགས་ཀྱི་མིང་བརྗོད་པ་ན་",
            "མིང་དོན་འདྲེས་ནས་",
            "མིང་ཇི་ལྟ་བ་བཞིན་དོན་དུ་རྟོག་པ་དང༌། ",
            "དོན་བུམ་པ་སོགས་ཀྱི་དངོས་པོ་ལ་ཇི་ལྟ་བ་བཞིན་",
            "མིང་དུ་རྟོག་པའི་གཉེན་པོར་མིང་ནི་",
            "བཅོས་མ་རྫུན་པ་ཞེས་སོགས་གསུངས་ཏེ",
            "མིང་དོན་གཉིས་ངོ་བོས་འབྲེལ་བ་མེད་ཀྱང་",
            "སྐྱེས་བུས་དོན་དེ་གོ་བར་བྱ་ཕྱིར་",
            "གློ་བུར་བརྡ་བྱས་པ་ཙམ་ལ་",
            "བྱིས་པ་རྣམས་ཀྱིས་མིང་བཞིན་དུ་དོན་དེར་འཛིན་པ་དང༌། ",
            "དོན་མཐོང་བ་ན་དོན་དེ་ཇི་ལྟ་བ་བཞིན་འདི་ནི་",
            "མིང་འདི་ཞེས་བྱའོ་ཞེས་འཛིན་པ་ནི་",
            "བྱིས་པའི་བློས་མིང་དང་དོན་དུ་སྒྲོ་བཏགས་པ་།",
            "ཡང་དག་པར་ན་བརྗོད་བྱའི་དོན་གང་ཡང་",
            "མ་གྲུབ་པས་རྗོད་བྱེད་ཀྱི་མིང་ཡང་མི་འགྲུབ་།",
            "ཆོས་ཐམས་ཅད་ནི་མིང་གིས་བརྗོད་དུ་མེད་པ་",
            "མིང་དང་བྲལ་བ་ཡིན་པས་",
            "མིང་ཙམ་ཡང་དམིགས་སུ་མེད་དོ་ཞེས་སོ།།",
            ""
        ],
        [
            "ལྔ་པ་ཆོས་ཡོངས་སུ་བཙལ་བའི་ཆེ་བ་བརྗོད་པའི་སྒོ་ནས་དོན་བསྡུ་བ་ནི། ",
            "དེ་ལྟར་བློ་གྲོས་དགེ་བ་བརྩོན་འགྲུས་དྲག་བརྟེན་ནས།། ",
            "དེ་བཞིན་ཉིད་བཅས་གཉིས་ཀྱི་ཆོས་ཉིད་ཡོངས་བཙལ་བ། །",
            " དེ་ཕྱིར་རྟག་ཏུ་སྐྱེ་དགུ་རྣམས་ཀྱི་སྟོན་པར་འགྱུར།། ",
            "དེ་ནི་རྒྱ་མཚོ་བཞིན་དུ་ཡོན་ཏན་རྣམས་ཀྱིས་གང༌། །",
            " ཞེས་པས་བསྟན་།",
            "ལེའུ་འདིར་ཇི་སྐད་བཤད་པ་དེ་ལྟར་ཟབ་པ་དང་",
            "རྒྱ་ཆེ་བའི་ཆོས་ཀུན་ལ་དམིགས་པའི་བློ་གྲོས་དང༌། ",
            "ཕ་རོལ་ཏུ་ཕྱིན་པ་དང་ལྡན་པའི་ཐབས་ཀྱི་དགེ་བ་རྒྱ་ཆེན་པོ་དང་ལྡན་ལ",
            "ཆོས་འཚོལ་བ་ལ་ལེ་ལོ་དང་ཞུམ་པ་དང་",
            "འཁྲུལ་བ་མེད་པའི་བརྩོན་འགྲུས་དྲག་པོ་ལ་བརྟེན་།",
            "ཕྱིན་ཅི་མ་ལོག་པ་དེ་བཞིན་དུ་ངེས་པའམ་",
            "ཡང་དག་པར་རྟོགས་པ་དང་བཅས་པའི་སྒོ་ནས་",
            "ཀུན་རྫོབ་དང་དོན་དམ་པས་བསྡུས་པའི་",
            "བདེན་པ་གཉིས་ཀྱི་ཆོས་ཉིད་ཡོངས་སུ་བཙལ་བ་ཞེས་སོ།།",
            ""
        ],
        [
            "འདི་ལ་བློ་བརྟན་འགྲེལ་བའི་འགྱུར་ལྟར་།",
            "བདེན་པ་གཉིས་ལྡན་ཆོས་ཉིད་དམིགས་པ་ན།།",
            "ཞེས་འདུག་།",
            "དེ་ལྟར་ཆོས་བཙལ་བ་དེ་ཕྱིར་དུས་རྟག་ཏུ་སྐྱེ་དགུ་རྣམས་ཀྱི་སྟོན་པར་འགྱུར་།",
            "གཞན་ལ་ལེགས་པར་བཤད་པའི་ཆོས་ཕྱིན་ཅི་མ་ལོག་པར་འཆད་པའི་ཕྱིར་རོ། །",
            "བྱང་ཆུབ་སེམས་དཔའ་དེ་ནི་རྒྱ་མཚོ་ཆེན་པོ་ཆུ་དང་",
            "རིན་པོ་ཆེའི་ཚོགས་ཀྱིས་གང་བ་བཞིན་དུ་ལམ་དང་འབྲས་བུའི་",
            "ཆོས་ཀྱི་ཡོན་ཏན་རྣམས་ཀྱིས་རྒྱུད་གང་བར་འགྱུར་རོ། །",
            "ཐེག་པ་ཆེན་པོ་མདོ་སྡེའི་རྒྱན་ལས་ཆོས་ཡོངས་སུ་",
            "འཚོལ་བའི་ལེའུ་སྟེ་བཅུ་གཉིས་པ་རྣམ་པར་བཤད་པའོ།།།། ",
            "གཞན་ལ་ཆོས་བཤད་པའི་ལེའུ་འདི་།",
            ""
        ],
        [
            "ཆོས་ལ་སེར་སྣ་མེད་པར་གཞན་ལ་བསྟན་འོས་པའི་འཐད་པ་བསྟན་པ། ",
            "ཆོས་བསྟན་པའི་དགོས་པ། ",
            "ཇི་ལྟར་སྟོན་པའི་ཚུལ། ",
            "བསྟན་བྱ་ཆོས་ཀྱི་རང་བཞིན། ",
            "དེ་ལྟར་བསྟན་པའི་དོན་བསྡུ་བ་ལྔ་ལས། ",
            "དང་པོ་ཆོས་ལ་སེར་སྣ་མེད་པར་",
            "གཞན་ལ་བསྟན་འོས་པའི་འཐད་པ་བསྟན་པ་ནི། ",
            "བརྟན་པ་རྣམས་ནི་སྲོག་དང་",
            "ལོངས་སྤྱོད་ཚོགས་ཆེས་རྙེད་ཅིང་སྙིང་པོ་མེད་པ་དག །",
            " རབ་དགའི་ཡིད་ཀྱིས་",
            "སེམས་ཅན་སྡུག་བསྔལ་རྣམས་ལ་",
            "སྦྱིན་རྣམས་རྒྱ་ཆེན་རྟག་གཏོང་ན། ",
            "ཆོས་ཡངས་སྐྱེ་དགུ་རྣམས་ལ་རྣམ་པ་",
            "ཀུན་ཏུ་ཕན་བྱེད་ཚེགས་ཆེས་རྙེད་མིན་ཞིང༌།། ",
            "ཤིན་ཏུ་བཏང་ཡང་",
            "ཟད་མེད་འཕེལ་འགྱུར་བ་ལྟ་ལན་ཅིག་མ་ཡིན་སྨོས་ཅི་དགོས།། ",
            "ཞེས་ཚིགས་བཅད་གཅིག་གིས་བསྟན་།",
            "བྱང་ཆུབ་སེམས་དཔའ་ཆོས་ཡོངས་སུ་",
            "འཚོལ་བ་རྣམས་ཀྱིས་ཆོས་རྙེད་པར་གྱུར་ཏེ་",
            "ཕྱིན་ཅི་མ་ལོག་པར་རྟོགས་པར་གྱུར་པ་ན་ཆོས་ལ་",
            "སེར་སྣ་མེད་པར་སེམས་ཅན་རྣམས་ལ་བཤད་པར་བྱས་ནས་",
            ""
        ],
        [
            "རང་གི་ཕ་རོལ་ཏུ་ཕྱིན་པ་རྣམས་རྫོགས་པ་དང༌། ",
            "སེམས་ཅན་གཞན་སྨིན་པར་བྱེད་པ་ལ་འདི་བས་ལྷག་པའི་",
            "ཐབས་གཞན་མེད་པས་ཅི་ནས་འཆད་དགོས་ཏེ",
            "བརྟན་པ་བྱང་ཆུབ་སེམས་དཔའ་རྣམས་ནི་ལུས་སམ་",
            "སྲོག་སྔོན་གྱི་དགེ་བ་བསགས་པའི་ཚོགས་ཆེན་པོས་རྙེད་པ་དང༌། ",
            "ལོངས་སྤྱོད་ཚོགས་ཆེས་ཞེས་རྒྱ་མཚོར་བགྲོད་པ་སོགས་",
            "དཀའ་ཚེགས་ཆེན་པོས་རྙེད་ཅིང་",
            "རང་གིར་གྱུར་པའང་མཐར་འཛད་པ་དང༌། ",
            "ཡིད་བརྟན་དུ་རུང་བའི་སྙིང་པོ་མེད་པ་དག་ཏུ་ཤེས་ནས་",
            "སྦྱིན་པ་ལ་རབ་ཏུ་དགའ་བའི་ཡིད་ཀྱིས་",
            "ཡུལ་སེམས་ཅན་སྡུག་བསྔལ་བ་རྣམས་ལ་ཟང་ཟིང་གི་སྦྱིན་པ་རྣམས་",
            "ཚུལ་ཇི་ལྟར་ན་ཕ་རོལ་གྱི་བསམ་པ་ཡོངས་སུ་རྫོགས་པར་ནུས་པ་",
            "རྒྱལ་སྲིད་དམ་ལོངས་སྤྱོད་རྒྱ་ཆེན་པོ་དུས་རྟག་ཏུ་གཏོང་བར་བྱེད་ན",
            "དམ་པའི་ཆོས་ནི་ཡངས་ཤིང་རྒྱ་ཆེ་བ་",
            "ནམ་ཡང་ཟད་པར་མི་འགྱུར་བ་གང་ཞིག ",
            "དེས་སྐྱེ་དགུ་རྣམས་ལ་འདི་དང་ཚེ་རབས་གཞན་དུ་ཡང་",
            "རྣམ་པ་ཀུན་ཏུ་ཕན་པར་བྱེད་པས་ཟང་ཟིང་གི་སྦྱིན་པ་དང་",
            "མི་འདྲ་བར་གཏན་དུ་ཡིད་བརྟན་རུང་བའི་སྙིང་པོ་ཡོད་པ། ",
            "སངས་རྒྱས་འཇིག་རྟེན་དུ་བྱོན་པ་དང༌། ",
            "བསྟན་པ་གནས་པའི་དུས་ན་ཆོས་འཚོལ་བ་པོ་རང་གིས་ཀྱང་",
            "རྒྱ་མཚོར་འཇུག་པ་སོགས་ཟང་ཟིང་འགྲུབ་པ་ལྟར་",
            "ཚེགས་ཆེས་རྙེད་པ་མིན་ཞིང་བསྒྲུབ་སླ་ལ",
            "ཆོས་ཀྱི་སྦྱིན་པ་དེ་ཤིན་ཏུ་བཏང་ཡང་རང་རྒྱུད་ཀྱི་",
            "ཆོས་ཟད་པ་མེད་པར་མ་ཟད་གོང་ནས་གོང་དུ་འཕེལ་བར་འགྱུར་བ་",
            "དེ་དག་གཞན་ལས་གཞན་དུ་ཡང་འཕེལ་བར་འགྱུར་བ་",
            "ལྟ་ལན་གཅིག་མ་ཡིན་པར་གཏོང་བ་ནི་སྨོས་ཅི་།",
            ""
        ],
        [
            "ལྟ་ཞེས་པ་ཚིགས་བཅད་ཁ་བསྐང་བའི་ཆེད་དེ་དོན་གཞན་མེད་།",
            "དེ་ལྟར་བྱང་ཆུབ་སེམས་དཔས་",
            "ཆོས་བཙལ་ནས་གཞན་ལ་སྟོན་པར་ངེས་པ་ཡིན་ནོ།། ",
            "གཉིས་པ་ཆོས་བསྟན་པའི་དགོས་པ་ནི། ",
            "གང་ཕྱིར་སོ་སོ་རང་རིག་བྱ་ཕྱིར་བཅོམ་ལྡན་འདས་ཀྱིས་ཆོས་མ་བསྟན།། ",
            "ཐུགས་རྗེའི་བདག་ཉིད་སྦྲུལ་ཆེན་ལྟ་བུའི་",
            "རིགས་བཤད་དབུགས་འདྲའི་ཆོས་རྣམས་ཀྱིས། །",
            " སྐྱེ་བོ་ཉིད་ཀྱིས་ཆོས་ལ་ཀུན་ནས་དྲངས་ཏེ་ཉིད་ཞི་ཞལ་གྱི་སྒོ། །",
            " རྣམ་པར་དག་པ་རྒྱ་ཆེན་ཐུན་མོང་ཟད་མི་ཤེས་ལ་",
            "ཡང་དག་བཀོད།། ",
            "དེ་ལྟས་རྣལ་འབྱོར་ཅན་གྱི་སྒོམ་པ་གང་ཡིན་དེ་ནི་དོན་མེད་མིན།།",
            ""
        ],
        [
            "དེ་ལྟར་བདེ་བར་གཤེགས་ཀྱི་བསྟན་པ་གང་ཡིན་དེ་ཡང་དོན་མེད་མིན།། ",
            "གལ་ཏེ་ཐོས་པ་ཙམ་གྱིས་དོན་མཐོང་འགྱུར་ན་སྒོམ་པ་དོན་མེད་འགྱུར།། ",
            "གལ་ཏེ་མ་ཐོས་པར་ཡང་སྒོམ་འཇུག་འགྱུར་ན་བསྟན་པ་དོན་མེད་འགྱུར།། ",
            "ཞེས་པས་བསྟན་།",
            "རྟོགས་པའི་མཐར་ཐུག་པ་འཕགས་པ་རྣམས་ཀྱིས་",
            "སོ་སོ་རང་གིས་རིག་པར་བྱ་བ་ནི་ཚིག་དང་",
            "ཡི་གེའི་ཡུལ་ལས་འདས་པ་ཡིན་ཡང༌། ",
            "དེ་ལྟ་བུ་འཐོབ་པར་བྱེད་པ་ལ་ཚིག་དང་ཡི་གེས་བསྟན་པའི་",
            "ལུང་གི་ཆོས་ལ་ཐོས་བསམ་མ་བྱས་པར་ནམ་ཡང་",
            "འཐོབ་མི་ནུས་པས་ལུང་གི་ཆོས་ཐོས་བསམ་གྱི་ཡུལ་དུ་གྱུར་པ་འདི་ནི། ",
            "བཅོམ་ལྡན་འདས་ཀྱིས་སོ་སོ་རང་རིག་རྟོགས་པའི་ཐབས་སུ་བསྟན་པ་ཡིན་ཏེ",
            "གང་གི་ཕྱིར་ན་འཕགས་པ་རྣམས་ཀྱི་ཐུགས་རྒྱུད་ཀྱི་རྟོགས་པའི་",
            "ཆོས་སོ་སོ་རང་གིས་རིག་པར་བྱ་བ་ནི་སོ་སོ་རང་རིག་མེད་པ་ལ་",
            "ཐད་ཀར་བསྟན་པར་མི་ནུས་པས། ",
            "དེ་འདྲའི་རྟོགས་པའི་ཆོས་ནི་མངོན་སུམ་དུ་",
            "སོ་སོ་རང་རིག་པར་བྱ་བའི་ཕྱིར་སངས་རྒྱས་བཅོམ་ལྡན་འདས་",
            "རྣམས་ཀྱིས་ཚིག་དང་ཡི་གེའི་རྣམ་པ་ཅན་གྱི་",
            "ཆོས་མ་བསྟན་པའམ་བསྟན་པ་མེད་དེ",
            ""
        ],
        [
            "སོ་སོ་རང་གིས་རིག་པར་བྱ་བའི་དོན་འདི་ཡིན་ནོ་",
            "ཞེས་ཚིག་དང་ཡི་གེས་ཇི་བཞིན་མཚོན་མི་ནུས་།",
            "འཇིག་རྟེན་པའི་བརྗོད་པ་དང་རྟོག་པ་དང་དཔེ་དང་",
            "གཏན་ཚིགས་ལས་འདས་པ་ཡིན་པས་སོ་སོ་རང་རིག་པ་ཞེས་བྱ་།",
            "འཇིག་རྟེན་ན་ཀ་བུམ་སོགས་འདུས་བྱས་ཀྱི་ཆོས་དང༌། ",
            "ནམ་མཁའ་སོགས་འདུས་མ་བྱས་ཀྱི་ཆོས་ཤེས་པ་ལྟ་བུ་མ་ཡིན་པས་",
            "དེ་བཞིན་ཉིད་ནི་འཕགས་པའི་ཡེ་ཤེས་དང་",
            "ལྡན་པས་སོ་སོ་རང་གིས་རིག་པར་བྱ་བ་ཡིན་ཏེ",
            "འཇིག་རྟེན་པའི་བསམ་གཏན་ཐོབ་པ་རྣམས་ཀྱི་སྤྱོད་ཡུལ་",
            "བསམ་གཏན་མ་ཐོབ་པ་རྣམས་ཀྱིས་བསམ་པར་མི་ནུས་།",
            "འཇིག་རྟེན་ལས་འདས་པའི་ཡེ་ཤེས་ཀྱི་སྤྱོད་ཡུལ་འཇིག་རྟེན་པའི་",
            "ཐོས་པ་སོགས་ཀྱིས་བསམ་པའི་ཡུལ་མ་ཡིན་པ་སྨོས་ཅི་དགོས་སོ།། ",
            "འོ་ན་ཟབ་མོའི་མདོ་སྡེ་རྣམས་ཀྱི་ངེས་པའི་དོན་སངས་རྒྱས་ཀྱིས་",
            "ཐུགས་སུ་ཆུད་པ་སོ་སོ་རང་རིག་པར་བྱ་བའི་",
            "དོན་བཤད་དོ་ཞེས་གསུངས་པ་ཇི་ལྟར་ཡིན་ཞེ་།",
            ""
        ],
        [
            "སེམས་ཅན་རྣམས་ལ་ཐུགས་རྗེའི་བདག་ཉིད་སངས་རྒྱས་",
            "བཅོམ་ལྡན་འདས་སྦྲུལ་ཆེན་པོ་ལྟ་བུས་ཞེས་པ་དཔེས་བསྟན་།",
            "སྦྲུལ་ཆེན་པོ་ཨ་ཛ་གར་ཞེས་པ། ",
            "རྒྱབ་ཏུ་ཞིང་རྨོ་ཞིང་ཆུ་བོ་ཡང་འབབ་པའི་ཁྱོན་ཡོད་པ་",
            "དེའི་ཁ་ནས་ཆུ་བྱུང་བ་རྒྱང་རིང་པོར་ཆུ་ཀླུང་ཆེན་པོ་བཞིན་དུ་",
            "འབབ་པ་དེ་ལ་རི་དྭགས་རྣམས་ཀྱིས་ཆུ་ཀླུང་ཡིན་པར་བསམས་ནས་",
            "འཐུང་བ་ན་ཁ་ཆུ་གདུག་པས་ཤི་བར་གྱུར་པ་རྣམས་སྦྲུལ་",
            "དེའི་ཁའི་དབུགས་རྔུབ་པས་དྲངས་ནས་ཁར་འཛུད་པར་བྱེད་དོ།།",
            "དེའི་ཕྱིར་སངས་རྒྱས་སྦྲུལ་ཆེན་ལྟ་བུས། ",
            "རིག་པ་བཞི་དང་ལྡན་པས་ཤིན་ཏུ་རིགས་ཤིང་འཐད་པ་སྟེ་",
            "དོན་ཐམས་ཅད་ཕྱིན་ཅི་མ་ལོག་པར་བཤད་པ་ནི་",
            "གསུང་རབ་གང་ཞིག་སྦྲུལ་གྱི་དབུགས་དང་འདྲ་བར་ཕ་རོལ་",
            "འདྲེན་ནུས་པའི་ཆོས་གསུང་རབ་ཡན་ལག་བཅུ་གཉིས་རྣམས་ཀྱིས། ",
            "རི་དྭགས་ཀྱི་ཚོགས་ལྟ་བུའི་གདུལ་བྱའི་སྐྱེ་བོ་རྣམས་",
            "སངས་རྒྱས་ཉིད་ཀྱི་ཡང་དག་པའི་ལམ་གྱི་ཆོས་ལ་ཀུན་ནས་དྲངས་།",
            "མཐར་སྡུག་ཀུན་ཉེ་བར་ཞི་བ་མྱང་འདས་ཆོས་ཀྱི་སྐུ་",
            "སངས་རྒྱས་ཉིད་ཀྱི་ཞལ་གྱི་སྒོ་ལྟ་བུ་སྒྲིབ་གཉིས་རྣམ་པར་དག་པ་",
            "གཙང་བ་དམ་པ་དང༌། ",
            "སྟོབས་སོགས་ཀྱི་ཡོན་ཏན་རྒྱ་ཆེན་པོ་དང་ལྡན་པ་བདེ་བ་དམ་པ། ",
            "སངས་རྒྱས་ཐམས་ཅད་དང་ཐུན་མོང་དུ་གྱུར་པས་",
            "བདག་ཉིད་ཆེན་པོའི་བདག་དམ་པ། ",
            "གཏན་དུ་ཟད་མི་ཤེས་པས་རྟག་པ་དམ་པའི་",
            "ཕ་རོལ་ཏུ་ཕྱིན་པ་ལ་ཡང་དག་པར་བཀོད་དོ།།",
            "ཞེས་སོ་སོ་རང་རིག་པར་བྱ་བའི་མཐར་ཐུག་པ་",
            "སངས་རྒྱས་ཆོས་ཀྱི་སྐུ་དེ་དངོས་སུ་ཚིག་གིས་བསྟན་ནས་",
            ""
        ],
        [
            "དེ་དེ་བཞིན་དུ་རྟོགས་པར་གྱུར་ནས་",
            "སངས་རྒྱས་པའི་སེམས་ཅན་སུ་ཡང་མེད་ཀྱང༌། ",
            "མཐར་ཐུག་གི་ཆོས་སྐུ་དེ་ཉིད་འཐོབ་བྱེད་ཀྱི་",
            "རྒྱུ་ཟབ་མོ་དེ་ཁོ་ན་ཉིད་དང༌། ",
            "ཐབས་ཀྱི་ཕྱོགས་རྣམས་མ་ནོར་བ་",
            "བསྟན་པའི་ལུང་གི་ཆོས་ལ་ཐོས་བསམ་སྒོམ་པ་",
            "ཕྱིན་ཅི་མ་ལོག་པར་བྱས་པའི་ལམ་དེས་",
            "འཕགས་པའི་ཡེ་ཤེས་སོ་སོ་རང་རིག་པ་",
            "འཐོབ་པ་ལ་བསླུ་བ་མེད་ཅིང༌། ",
            "ཡེ་ཤེས་དེས་བསམ་གྱིས་མི་ཁྱབ་པ་",
            "སོ་སོ་རང་གིས་རིག་པར་བྱ་བའི་ཡུལ་",
            "དེ་ཁོ་ན་ཉིད་མ་ནོར་བར་ཐུགས་སུ་ཆུད་ནས་",
            "མཐར་སངས་རྒྱས་ཀྱི་ཡེ་ཤེས་ཆོས་སྐུ་",
            "མངོན་དུ་བྱེད་པ་ཡིན་པས། ",
            "དེ་ལྟར་སོ་སོ་རང་རིག་པར་བྱ་བའི་",
            "ཡུལ་ནི་དངོས་སུ་ཚིག་གིས་",
            "བསྟན་དུ་མེད་ཅིང་ལུང་གི་ཆོས་ལ་",
            "བརྟེན་ཏེ་བརྒྱུད་ནས་བསྟན་པར་འགྱུར་བ་",
            "དེ་ལྟ་བས་ན་ཞི་ལྷག་དང་ལྡན་པའི་",
            "རྣལ་འབྱོར་ཅན་གྱི་སྒོམ་པ་",
            "གང་ཡིན་པ་དེ་ནི་དོན་མེད་པ་",
            "མ་ཡིན་ཏེསྒོམ་པ་དེ་ལ་བརྟེན་ནས་",
            "སོ་སོ་རང་རིག་པའི་ཡེ་ཤེས་འབྱུང་བས་སོ།།",
            "སྒོམ་པ་དོན་ཡོད་པ་དེ་ལྟར་ན་",
            "སྒོམ་པ་ཕྱིན་ཅི་མ་ལོག་པར་བྱེད་པའི་",
            "ཆེད་དུ་བདེ་བར་གཤེགས་པ་རྣམས་ཀྱི་",
            "ཆོས་མདོ་སྡེ་ལ་སོགས་པ་བསྟན་པ་",
            "གང་ཡིན་པ་དེ་ཡང་དོན་མེད་པ་མིན་།",
            ""
        ],
        [
            "དེ་ཁོ་ན་ཉིད་སྒོམ་པའི་ལམ་དང་བྲལ་བ་ཕྱི་རོལ་པས་",
            "བདག་སྒོམ་པ་སོགས་ནི་ཐར་ལམ་མིན་།",
            "བདག་མེད་སྒོམ་པ་སོགས་དངོས་པོའི་དེ་ཁོ་ན་ཉིད་",
            "ཕྱིན་ཅི་མ་ལོག་པར་བསྟན་པའི་ཆོས་དེ་ཐོས་པ་དང་དེའི་དོན་བསམས་ནས་",
            "ངེས་པ་རྙེད་པ་བཞིན་བསྒོམ་པ་ལས་དེ་ཁོ་ན་ཉིད་",
            "མཐོང་བའི་སོ་སོ་རང་རིག་པ་འབྱུང་བའི་ཕྱིར་རོ། །",
            "དེ་ལྟར་མ་ཡིན་པར་གལ་ཏེ་བདག་མེད་ལ་སོགས་པ་",
            "ཐོས་པ་ཙམ་གྱིས་དོན་དེ་ཉིད་མངོན་སུམ་མཐོང་བར་འགྱུར་ན་",
            "དེ་ཉིད་དུ་གྲོལ་བར་རིགས་ཀྱི་དེའི་དོན་སྒོམ་པ་དོན་མེད་པར་གྱུར་ལ",
            "གལ་ཏེ་བདག་མེད་ལ་སོགས་པར་བསྟན་པའི་",
            "ཆོས་མ་ཐོས་པར་ཡང་དེའི་དོན་སྒོམ་པ་ལ་",
            "སྐྱེ་བོ་རང་ཉིད་འཇུག་པར་འགྱུར་ན་",
            "གསུང་རབ་རྣམས་བསྟན་པ་དོན་མེད་པར་འགྱུར་ཏེ་",
            ""
        ],
        [
            "བསྟན་མི་དགོས་ན་ཡང་",
            "དེ་ལྟ་བུ་མི་སྲིད་པའི་ཕྱིར། ",
            "འཕགས་པ་རྣམས་ཀྱི་ཡེ་ཤེས་གང་ཞིག་",
            "ཆོས་ཉིད་ཇི་ལྟ་བ་བཞིན་དུ་རྟོགས་པའི་",
            "སོ་སོ་རང་རིག་འཐོབ་པ་ལ་དང་པོར་",
            "དམ་པའི་ཆོས་མཉན་པ་དང༌། ",
            "དེ་ནས་དེའི་དོན་ལ་",
            "བསམ་པས་ངེས་པ་རྙེད་པ་དང༌། ",
            "དེ་ནས་དོན་དེ་རྩེ་གཅིག་པར་",
            "བསྒོམ་དགོས་པས་ཀུན་གྱི་ཐོག་མར་",
            "ཐོས་པའི་ཤེས་རབ་བསྐྱེད་དགོས་པའི་",
            "ཕྱིར་ཆོས་ཉན་པ་དང་བཤད་པའི་",
            "ལུང་གི་བསྟན་པ་ནི་དེ་ལྟར་དོན་ཆེ་ཞིང་",
            "དགོས་པ་ཆེ་བ་ཡིན་པར་བསྟན་པའོ།། ",
            "གསུམ་པ་ཆོས་ཇི་ལྟར་སྟོན་པའི་ཚུལ་།",
            "བྱང་ཆུབ་སེམས་དཔས་ཆོས་སྟོན་པའི་ཚུལ་དང༌། ",
            "སངས་རྒྱས་ཀྱིས་ཆོས་སྟོན་པའི་ཚུལ་གཉིས། ",
            "དང་པོ་བྱང་ཆུབ་སེམས་དཔས་ཆོས་འཆད་པ་།",
            "འཆད་ཚུལ་གྱི་རྣམ་གྲངས་དང༌། ",
            "དོན་བཟང་པོ་དང༌། ",
            "ཚིག་བཟང་པོ་གསུམ་ལས། ",
            "དང་པོ་འཆད་ཚུལ་གྱི་རྣམ་གྲངས་ནི། ",
            "སེམས་དཔའ་མཆོག་གི་སྟོན་པ་ནི། །",
            " ལུང་དང་རྟོགས་དང་དབང་འབྱོར་ལ",
            ""
        ],
        [
            "ས། ། ",
            "ཁ་དང་གཟུགས་ནི་ཐམས་ཅད་དང༌། །",
            " ནམ་མཁའ་ལས་ཀྱང་འབྱུང་བ་ཡིན།། ",
            "ཞེས་ཚིགས་བཅད་གཅིག་གིས་བསྟན་།",
            "མོས་པའི་སྤྱོད་པའི་ས་ན་དགེ་བའི་བཤེས་གཉེན་",
            "སངས་རྒྱས་དང་བྱང་སེམས་གཞན་ལས་ཇི་ལྟར་ཐོས་པ་བཞིན",
            "་འཆད་པ་ནི་ལུང་ལ་བརྟེན་ནས་འཆད་པ་དང༌། ",
            "ས་དང་པོ་ནས་བདུན་པའི་བར་ཆོས་ཀྱི་",
            "དབྱིངས་རྟོགས་པ་ཉིད་ཀྱི་མཐུས་འཆད་པ་དང༌། ",
            "དག་པའི་ས་གསུམ་དུ་མི་རྟོག་ཡེ་ཤེས་དང་མངོན་པར་ཤེས་པ་",
            "ལྷུན་གྱིས་གྲུབ་པའི་དབང་འབྱོར་བས་ཆོས་འཆད་པ་ཞེས་བྱ་སྟེ་",
            "རྣམ་གྲངས་གསུམ་མོ། །",
            "ཡང་ས་བརྒྱད་པ་སོགས་དབང་འབྱོར་བདག་གི་བྱིན་རླབས་ལས་",
            "རང་གི་ཁ་དང་གཞན་གྱི་ཁ་ཡི་གླུ་དབྱངས་དང་རོལ་མོ་སོགས་ཀྱི་",
            "སྒྲ་ལས་ཆོས་འཆད་པའི་སྒྲ་འབྱུང་བ་དང༌། ",
            "རྩིག་པ་དང་རོལ་མོའི་ཆ་བྱད་སོགས་གཟུགས་ནི་",
            "ཐམས་ཅད་གང་ཡང་རུང་བ་ལས་ཀྱང་ཆོས་ཀྱི་སྒྲ་འབྱུང་བ་དང༌། ",
            "ནམ་མཁའ་ལས་ཀྱང་ཆོས་བསྟན་པའི་སྒྲ་འབྱུང་བ་ཡིན་ནོ།། ",
            "གཉིས་པ་དོན་བཟང་པོ་ནི། ",
            "རྒྱ་ཆེ་ཐེ་ཚོམ་སྤོང་བ་དང༌། །",
            " གཟུང་འོས་དེ་ཉིད་གཉིས་སྟོན་པ། །",
            " འདི་ནི་བྱང་ཆུབ་སེམས་དཔའ་ཡི། །",
            " སྟོན་པ་ཕུན་ཚོགས་ཡིན་ཞེས་བྱ།།",
            ""
        ],
        null,
        [
            "ཀུན་ཉོན་དང་རྣམ་བྱང་གི་",
            "དེ་ཉིད་གཉིས་སྟོན་པ་འདི་བཞི་དང་",
            "ལྡན་པ་ནི་བྱང་ཆུབ་སེམས་དཔའ་ཡི་",
            "ཆོས་སྟོན་པ་ཕུན་སུམ་ཚོགས་པ་ཡིན་ཞེས་བྱའོ།།",
            "འདི་ནི་ཚངས་པས་ཞུས་པའི་མདོ་ལས་གསུངས་པ་ལྟར། ",
            "མང་དུ་ཐོས་ནས་འཇིག་རྟེན་དུ་",
            "དམ་པའི་ཆོས་ཡུན་དུ་གནས་པའི་ཕྱིར་",
            "ཆོས་རྒྱ་ཆེན་པོ་བཤད་པ་དང་",
            "བདག་གི་ཤེས་རབ་ཆོས་བཤད་ཅིང་",
            "སྦྱར་བས་གོང་ནས་གོང་དུ་རྣོ་བར་",
            "བྱེད་ཅིང་གཞན་གྱི་ཐེ་ཚོམ་གཅོད་པ་དང༌། ",
            "བདག་ཉིད་ཆོས་ལ་གནས་པས་",
            "སྐྱེས་བུ་དམ་པའི་ལས་བྱེད་པས་",
            "གཞན་གྱི་དེའི་ཚིག་བརྩི་བ་དང༌། ",
            "བདེན་བཞིའི་རང་བཞིན་གྱི་",
            "ཀུན་བྱང་ངམ་ཀུན་རྫོབ་དོན་དམ་",
            "གཉིས་བསྟན་པས་དོན་ཆེ་བའོ།།",
            "ཡང་ཆོས་སྟོན་པ་ཕུན་སུམ་ཚོགས་པའི་རྣམ་གྲངས་དགུ་ནི། ",
            "སེམས་དཔའ་མཆོག་གི་ཆོས་སྟོན་པ་ནི། ",
            "གཞན་གྱིས་བརྒལ་ཀྱང་ཚིག་",
            "རྩུབ་པོ་མི་འབྱིན་པས་འཇམ་།",
            "བསྟོད་པ་བཀུར་སྟི་སོགས་",
            "འབྱོར་ཀྱང་རྒྱགས་པ་དང་བྲལ་བ་དང༌། ",
            "ཆོས་སྟོན་པ་ལ་ངལ་དུབ་ཀྱིས་",
            "མི་སྐྱོ་བ་དང་དཔེ་མཁྱུད་མེད་པར་",
            "འཆད་པ་དང་དོན་ཚང་བར་འཆད་པས་",
            "གསལ་ཞིང༌དོན་སྣ་ཚོགས་པ་ཡང་ཡང་",
            "ཟློས་པ་མེད་པར་འཆད་པ་དང༌། ",
            "ཚད་མ་དང་མི་འགལ་བར་",
            "རིགས་པ་དང་ལྡན་པར་འཆད་པ་དང༌། ",
            "ཚིག་དང་ཡི་གེ་འཇིག་རྟེན་ན་",
            "ཡོངས་སུ་གྲགས་པར་བརྗོད་པས་",
            "གཞན་གྱིས་ལེགས་པར་གོ་ཞིང་",
            ""
        ],
        [
            "རྙེད་པ་དང་བཀུར་སྟི་འདོད་པ་སྤངས་པས་ཟང་ཟིང་མེད་པ་དང༌། ",
            "ཐེག་པ་ཀུན་ལ་མཁས་པས་ཐེག་པ་གསུམ་ཆར་གྱི་དོན་སྟོན་པས་",
            "ཀུན་ཏུ་འགྲོ་བ་སྟེ་དེ་ལྟ་བུའི་ཡོན་ཏན་དང་ལྡན་པ་ནི་",
            "དོན་བཟང་པོ་སྟོན་པས་སྟོན་པ་ཕུན་སུམ་ཚོགས་པ་ཞེས་བྱའོ།། ",
            "གསུམ་པ་ཚིག་བཟང་པོ་ནི། ",
            "རྒྱལ་སྲས་ཚིག་ནི་མི་ཞན་པ། ། ",
            "སྙན་ཞིང་ལེགས་བཤད་གྲགས་པ་དང༌། །",
            " ཅི་རིགས་པ་དང་ཟང་ཟིང་མེད།། ",
            "རན་ཞིང་དེ་བཞིན་ཡངས་པ་ཡིན།། ",
            "བསྟན་དང་དེ་བཞིན་བཤད་པ་དང༌། །",
            " ཐེག་དང་མཐུན་དང་བདེ་བ་དང༌། །",
            " གྲགས་པ་དང་ནི་ཅི་རིགས་དང༌། །",
            " ངེས་པར་འབྱུང་དང་མཐུན་པའི་ཕྱིར། །",
            " དེ་མདོར་སེམས་དཔའ་མཆོག་རྣམས་ཀྱི། །",
            " ཡི་གེ་ཕུན་ཚོགས་ཡིན་ཞེས་བྱ།། ",
            "ཞེས་པས་བསྟན་།",
            "རྒྱལ་བའི་སྲས་པོ་རྣམས་ཀྱི་ཆོས་འཆད་པའི་ཚིག་ནི་",
            "མི་དམའ་བའམ་མི་ཞན་པ་ནི་",
            "སྐད་གདངས་ཆུང་བས་ཁ་ཅིག་གིས་།",
            ""
        ],
        null,
        [
            "དེ་བཞིན་དུ་ཡངས་པ་ནི་རྒྱས་པར་བཤད་པ་ན་",
            "ཟད་པ་མེད་པར་འཆད་ནུས་པ་ཡིན་ནོ།།",
            "མདོ་ལས་ཚིག་གི་ཡོན་ཏན་བརྒྱད་བཤད་པ་ཁྱབ་པ། ",
            "བཟང་བ། ",
            "གསལ་བ། ",
            "ཤེས་པར་བྱེད་པ། ",
            "རྣར་འོང་བ། ",
            "མི་བརྟེན་པ། ",
            "མཐུན་པ། ",
            "མི་ཟད་པ་ཞེས་གསུངས་པ་གོང་ལྟར་",
            "འདི་དང་སྦྱར་ཏེ་ཤེས་པར་བྱའོ།།",
            "རྙེད་བཀུར་ལ་མི་བརྟེན་པ་སེམས་ཀྱི་ཡོན་ཏན་ཡིན་ཡང་",
            "རྙེད་བཀུར་བྱེད་པ་ལ་བཤད་ཅིང་བསྟོད་པ་དང༌། ",
            "རྙེད་བཀུར་མེད་ན་",
            "མི་འཆད་ཅིང་སྨད་པ་ལྟ་བུ་མིན་པས་ཚིག་འདི་དག་ལ་",
            "རྒྱུ་དེས་སྐྱོན་མ་ཞུགས་པའི་ཆ་ནས་བཤད་དགོས་སམ་།",
            "ཚིག་འཆད་ཚུལ་གྱི་ཡོན་ཏན་ཡང་བརྒྱད་།",
            ""
        ],
        null,
        [
            "འཕགས་ལམ་སྟོན་པས་མྱང་འདས་ཀྱི་རྗེས་སུ་མཐུན་པའོ།།",
            "མཐུན་པའི་ཕྱིར་དང་",
            "མཁས་པར་སྦྱོར་བའི་ཚོགས་རྫོགས་ལ་གཉིས་སྦྱར་།",
            "མཁས་པ་ནི་རྒྱུན་ཞུགས་ནས་དགྲ་བཅོམ་ལ་",
            "ཞུགས་པའི་བར་གྱི་གང་ཟག་བདུན་ལ་བྱ་།",
            "དེ་དག་གི་མཐོང་སྒོམ་གྱི་ལམ་ལ་ཚོགས་རྫོགས་པ་ཞེས་བྱ་།",
            "དེ་གང་དུ་མཐུན་ན་འཕགས་ལམ་བརྒྱད་དང་",
            "མཐུན་པའི་ཕྱིར་རོ་ཞེས་འགྲེལ་ཆེན་དུ་བཤད་དོ།། ",
            "གཉིས་པ་སངས་རྒྱས་ཀྱིས་ཆོས་འཆད་ཚུལ་ནི། ",
            "བདེ་གཤེགས་གསུང་ནི་མཐའ་ཡས་ཏེ།།",
            ""
        ],
        [
            "ཡན་ལག་དྲུག་ཅུ་བསམ་མི་ཁྱབ།། ",
            "ངག་ཚིག་ཤིན་ཏུ་རིགས་པ་དང༌། །",
            " བསྟན་དང་རྣམ་འབྱེད་ཐེ་ཚོམ་གཅོད། །",
            " ལན་མང་བྱེད་དང་ལྡན་པ་ནི། །",
            " མགོ་སྨོས་རྣམ་སྤྲོས་གོ་རྣམས་ལ།། ",
            "སངས་རྒྱས་རྣམས་ཀྱི་སྟོན་པ་འདི། །",
            " འཁོར་གསུམ་གྱིས་ནི་དག་པ་སྟེ།། ",
            "འདི་ནི་ཉེས་པ་བརྒྱད་དག་དང༌། །",
            " བྲལ་བ་ཉིད་དུ་ཤེས་པར་བྱ།། ",
            "ལེ་ལོ་དང་ནི་མི་གོ་བ། ། ",
            "སྐབས་མི་འབྱེད་དང་མ་ངེས་དང༌། །",
            " ཐེ་ཚོམ་དག་ནི་མི་གཅོད་དང༌། །",
            " དེ་དང་བྲལ་པར་བརྟན་མི་བྱེད།། ",
            "སྐྱོ་བ་དང་ནི་སེར་སྣ་ཉིད། །",
            " འདི་དག་གཏམ་གྱི་ཉེས་པར་འདོད།།",
            ""
        ],
        [
            "དེ་དག་མེད་ཕྱིར་སངས་རྒྱས་ཀྱི། །",
            " བཤད་པ་བླ་ན་མེད་པར་འགྱུར།། ",
            "ཞེས་པས་བསྟན་།",
            "བདེ་བར་གཤེགས་པས་ཆོས་སྟོན་པའི་",
            "གསུང་ནི་དབྱངས་མཐའ་ཡས་པ་",
            "བསམ་གྱིས་མི་ཁྱབ་པ་ཡིན་།",
            "འོན་ཀྱང་མདོར་བསྡུ་ན་གསུང་གི་",
            "དབྱངས་ཡན་ལག་དྲུག་ཅུ་གསང་བ་",
            "བསམ་གྱིས་མི་ཁྱབ་པར་བསྟན་པའི་",
            "མདོ་ལས་བསྟན་པ་བཞིན་དུ་ཤེས་པར་བྱ་།",
            "དེའི་ཡན་ལག་རེ་རེ་ལ་ཡང་",
            "གསུང་དབྱངས་མཐའ་ཡས་པ་",
            "བྱུང་བས་བསམ་གྱིས་མི་ཁྱབ་བོ། །",
            "དྲུག་ཅུ་གང་ཞེ་།",
            "དཔེར་ན་ཆུས་རྩྭ་ཤིང་སོགས་",
            "སྐྱེ་ཞིང་འཕེལ་བར་བྱེད་པ་བཞིན་དུ་",
            "སངས་རྒྱས་ཀྱི་གསུང་གིས་སེམས་ཅན་རྣམས་",
            "དགེ་བའི་རྩ་བ་སྐྱེད་ཅིང་འབྲེལ་བར་",
            "བྱེད་པས་མཉེན་པའམ་སྣུམ་པ་ཞེས་བྱའོ།།",
            ""
        ],
        [
            "ལྷའི་གོས་འཇམ་པས་ལུས་ལ་རེག་ན་",
            "བདེ་བ་ལྟར་",
            "སངས་རྒྱས་ཀྱི་གསུང་ཐོས་པ་ཙམ་ནས་",
            "ཚེ་འདིར་ཡིད་བདེ་བར་བྱེད་པས་འཇམ་པ་དང༌། ",
            "དེ་བཞིན་དུ་བདེན་པ་གཉིས་དང་རྟེན་འབྱུང་དང་",
            "བྱང་ཕྱོགས་སོགས་ཀྱི་དོན་སྟོན་པས་ཡིད་དུ་འོང་བ། ",
            "ཐ་མལ་བ་བ་ལང་རྫི་སོགས་ཀྱི་",
            "ཚིག་དང་ཡི་གེ་ལྟ་བུ་མི་གསུང་གི་",
            "ལྷ་དང་འཕགས་པའི་ཚིག་དང་ཡི་གེ་གསུང་བས་ཡིད་དུ་འཐད་པ། ",
            "འཇིག་རྟེན་ལས་འདས་པའི་",
            "ཡེ་ཤེས་ཆེན་པོ་སྒྲིབ་གཉིས་སྤངས་པ་རྣམ་པར་མི་རྟོག་པའི་",
            "ཡེ་ཤེས་ཀྱི་རྗེས་ལ་ས་ཐོབ་པས་རྣམ་པར་དག་པ། ",
            "ཉོན་མོངས་པའི་བག་ཉལ་དང་བྲལ་བས་དྲི་མ་མེད་པ། ",
            "འཇིག་རྟེན་ན་གྲགས་པའི་",
            "ཚིག་དང་ཡི་གེ་གསལ་བས་རབ་ཏུ་གསལ་བ། ",
            "མུ་སྟེགས་སོགས་ཀྱི་ལྟ་བ་ངན་པ་སེལ་བའི་སྟོབས་དང་ལྡན་པས་",
            "སྙན་ལ་འཇེབས་པའམ་སྟོབས་དང་ལྡན་པ། ",
            "གསུང་བཞིན་བསྒྲུབས་ན་",
            "ཁམས་གསུམ་ལས་ངེས་པར་འབྱུང་བས་མཉན་པར་འོས་པ། ",
            "ཕ་རོལ་གྱི་རྒོལ་བས་གསུང་དེ་སུན་དབྱུང་མི་ནུས་པས་མི་ཚུགས་པ། ",
            "ཉན་པ་པོའི་ཡིད་ལ་དགའ་བ་བསྐྱེད་པས་སྙན་པ། ",
            "ཆགས་སོགས་ཉོན་མོངས་པ་ཐམས་ཅད་ཀུན་ནས་འདུལ་བར་བྱེད་པས་འདུལ་བ། ",
            "བསླབ་པ་བཅས་པ་ཡང་མུ་སྟེགས་པའི་མེ་ལྔ་བསྟེན་པ་སོགས་",
            "བགྱིད་དཀའ་བ་རྩུབ་པོ་ལྟ་བུ་མ་ཡིན་པར་འཇུག་སླ་བ་ནི་མི་རྩུབ་པ། ",
            "ལྟུང་བ་ལས་ཡང་དག་པར་འབྱུང་བའི་",
            "ཐབས་བཤག་པ་དང་བསྡམ་པ་སོགས་",
            "སྟོན་པས་བགྱིར་མེད་པ་མ་ཡིན་པས་མི་བརླང་བ། ",
            "ཐེག་པ་གསུམ་སྟོན་པས་",
            "རིགས་ཅན་རྣམས་རབ་ཏུ་དུལ་བ། ",
            "གསུང་སྙན་ཞིང་འཇམ་པས་",
            "གཏང་མི་བྲ་བར་",
            "རྣ་བླགས་ཏེ་ཉན་འདོད་པས་",
            "གཡེང་བ་མི་འབྱུང་ཕྱིར་",
            "རྣ་བར་སྙན་པ། ",
            "གསུང་དེ་ལ་བརྟེན་ནས་",
            "ཏིང་ངེ་འཛིན་བསྐྱེད་པས་",
            "ཤིན་སྦྱངས་ཀྱིས་ལུས་སིམ་པར་བྱེད་པ་དང༌། ",
            "དེ་བཞིན་ལྷག་མཐོང་གིས་སེམས་ཚིམ་པར་བྱེད་པ། ",
            "ཐེ་ཚོམ་གྱི་ཟུག་རྔུ་ཐམས་ཅད་གཅོད་པར་བྱེད་པས་",
            "སྙིང་དགའ་བ། ",
            "མི་ཤེས་པ་དང་ལོག་པར་འཛིན་པ་སྤངས་པས་",
            "རིམ་པ་བཞིན་དགའ་བ་དང་བདེ་བ་བསྐྱེད་པ། ",
            "གསུང་བཞིན་དུ་བསྒྲུབས་ན་",
            ""
        ],
        [
            "འབྲས་བུ་མི་བསླུ་བར་ཐོབ་པས་གསུང་དེ་",
            "མཉན་པ་དོན་མེད་དོ་སྙམ་པའི་འགྱོད་པ་མི་འབྱུང་བས་གདུང་བ་མེད་པ། ",
            "ཐོས་པའི་ཤེས་རབ་ཕུན་སུམ་ཚོགས་པའི་གནས་ཀྱི་ཕྱིར་ཀུན་ཤེས་པ། ",
            "བསམ་པའི་ཤེས་རབ་ཕུན་སུམ་ཚོགས་པ་འབྱུང་བར་བྱེད་པའི་",
            "གནས་སུ་གྱུར་པའི་ཕྱིར་རྣམ་པར་རིག་པར་བྱ་བ། ",
            "དཔེ་མཁྱུད་མེད་པར་སྟོན་པས་རྣམ་པར་གསལ་བ། ",
            "བདག་གི་དོན་རྗེས་སུ་ཐོབ་པ་ནི་རྒྱུན་དུ་ཞུགས་པ་སོགས་",
            "གང་ཟག་བརྒྱད་དང་ས་བཅུ་པའི་སེམས་དཔའ་རྣམས་དང་",
            "དེ་བཞིན་གཤེགས་པ་རྣམས་ཡིན་ལ",
            "ཉན་ཐོས་དང་བྱང་སེམས་འཕགས་པ་དེ་དག་གིས་ཀྱང་",
            "དེ་བཞིན་གཤེགས་པའི་གསུང་གི་སྒོ་ནས་བདག་གི་",
            "དོན་རྗེས་སུ་ཐོབ་པར་མཐོང་ནས་གསུང་ལ་",
            "དགའ་བ་སྐྱེད་པར་བྱེད་པས་ན་དགའ་བ། ",
            "བདག་གི་དོན་མ་ཐོབ་པའི་སོ་སོའི་སྐྱེ་བོ་རྣམས་ཀྱིས་",
            "བདག་གི་དོན་རྗེས་སུ་འཐོབ་པར་བྱ་བའི་ཕྱིར་",
            "དེ་བཞིན་གཤེགས་པའི་གསུང་ལ་",
            "འཇུག་པར་འདོད་པས་མངོན་པར་དགའ་བ། ",
            "ཟབ་མོ་སོ་སོ་རང་གིས་རིག་པར་བྱ་བ་ཆོས་ཀྱི་དབྱིངས་དང་",
            "རྣམ་པར་མི་རྟོག་པའི་ཡེ་ཤེས་དང་བྱང་ཆུབ་ཀྱི་",
            "ཕྱོགས་རྣམས་བསམ་གྱིས་མི་ཁྱབ་པ་ཡིན་ལ",
            ""
        ],
        null,
        [
            "ལྷག་པར་མི་ཆེ་ཡང་རྒྱང་ནས་ཉན་ན་",
            "ལྷག་པར་ཆུང་བ་མིན་པར་ཉེ་རིང་འདྲ་བར་སྙོམས་པས་",
            "སྤྲིན་གྱི་དབྱངས་ཏེ་འབྲུག་གི་དབྱངས་ལྟ་བུ་ཞེས་འགྲེལ་བར་།",
            "ཀླུའི་གནས་ན་ཀླུའི་དབང་པོའི་ཚིག་ནི། ",
            "འཇེབས་ཤིང་ཚིག་བཙུན་ལ་",
            "ཀླུ་ཀུན་གྱིས་ཉན་དུ་བཏུབ་པ་བཞིན་",
            "སངས་རྒྱས་ཀྱི་གསུང་ནི་ལྷ་དང་ལྷ་མིན་མི་ལ་",
            "སོགས་པ་ཐམས་ཅད་བཀའ་ཉན་པས་",
            "ཀླུའི་དབང་པོའི་དབྱངས་ལྟ་བུའོ།།",
            "སེམས་ཅན་གྱི་སྒྲ་སྐད་ཀྱི་ནང་ན་དྲི་ཟའི་སྐད་ནི་",
            "མཆོག་དུ་མཉེན་པ་ཡིན་པས་མིའམ་",
            "ཅིའམ་དྲི་ཟའི་དབྱངས་ལྟ་བུ་སྙན་པ་དང༌། ",
            "བྱ་ཀ་ལ་པིང་ཀའི་སྒྲ་ནི་གདངས་སྙན་པ་སྔ་མ་དང་",
            "མི་འདྲ་བའི་སྙན་པ་གཞན་དང་གཞན་འབྱུང་ལ་",
            ""
        ],
        [
            "རྒྱུན་འཆད་པ་མེད་པ་ལྟར་སངས་རྒྱས་ཀྱི་",
            "གསུང་རྒྱུན་མི་གཅོད་ལ་སྙན་པ་",
            "གཞན་དང་གཞན་འབྱུང་བའོ།།",
            "ཁ་ཅིག་གིས་ཀ་ལ་པིང་ཀའི་",
            "སྒྲ་སྙན་པས་སེམས་ཅན་རྣམས་ཀྱི་",
            "སེམས་སུ་ཞུགས་ནས་རྒྱུན་ཅི་ཙམ་པ་",
            "ཉན་ཏེ་ནམ་སྒྲ་དེ་རྒྱུན་ཆད་པའི་ཚེ་ན་",
            "དེ་སྙན་པས་སླར་ཡང་ཉན་འདོད་པ་དང་",
            "འདྲ་བར་སངས་རྒྱས་ཀྱི་གསུང་ལན་གཅིག་ཐོས་ན་",
            "སླར་ཡང་ཉན་པ་འདོད་པའོ་ཞེས་།",
            "ཚངས་པའི་དབྱངས་ནི་མཉེན་པའི་",
            "རིང་དུ་སོང་བ་སྟེ་དུམ་དུམ་པོ་",
            "མ་ཡིན་པ་ལྟར་སངས་རྒྱས་ཀྱི་གསུང་",
            "དབུགས་རྔུབ་པའི་ཐུང་སྐྱོན་མེད་པས་",
            "རིང་བའམ་རྒྱང་རིང་དུ་གྲགས་པའོ།།",
            ""
        ],
        [
            "འདབ་ཆགས་ཛི་བ་ཛི་པ་ཀ་ཞེས་པ་ཤང་ཤང་ཏེའུའི་སྐད་ནི་",
            "བཀྲ་ཤིས་པ་སྟེ་དོན་གཉེར་དུ་འགྲོ་བས་ཐོས་ན་",
            "དོན་ཐམས་ཅད་ངེས་པར་འགྲུབ་པའི་ལྟས་ཡིན་པ་ལྟར། ",
            "སངས་རྒྱས་ཀྱི་གསུང་ཐོས་པས་འཇིག་རྟེན་ལས་འདས་པའི་",
            "དོན་ཐམས་ཅད་འགྲུབ་པའི་བཀྲ་ཤིས་པའི་སྔ་ལྟས་སུ་གྱུར་པ་སྟེ་",
            "གསུང་ཐོས་པ་ལས་ཕྱིས་དོན་ཀུན་འགྲུབ་པར་འགྱུར་བས་སོ།།",
            "ཚིག་བཙུན་པས་ཐམས་ཅད་ཀྱིས་དེ་བཞིན་སྙན་ཞིང་",
            "མི་འདའ་བས་ལྷའི་དབང་པོའི་དབྱངས་དང་འདྲ་བས་",
            "སངས་རྒྱས་ཀྱི་གསུང་གི་བཀའ་གཞན་གྱིས་མི་གཅོག་པའོ།།",
            "ལྷའི་རྔ་བོ་ཆེས་ལྷ་མིན་ཕམ་ཞིང་ལྷ་རྒྱལ་བའི་སྒྲ་བྱུང་བ་ནས་",
            "ལྷ་མིན་རང་འབྱེར་བ་ལྟར་སངས་རྒྱས་ཀྱང་བདུད་དང་",
            "ཕྱིར་རྒོལ་བ་ཀུན་ནས་རྒྱལ་ཏེ་",
            "དང་པོར་ཆོས་ཀྱི་འཁོར་ལོ་བསྐོར་བ་དང༌། ",
            "གང་ཐོས་པ་རྣམས་བདུད་སོགས་ལས་རྒྱལ་བར་བྱས་པས་སོ།།",
            "ལྷ་དང་བཅས་པའི་འཇིག་རྟེན་གྱིས་སངས་རྒྱས་ལ་བསྟོད་ཀྱང་",
            "ང་རྒྱལ་མེད་པས་མི་འགྱིང་བའམ་མ་ཁེངས་པ། ",
            "བདུད་དང་མུ་སྟེགས་སོགས་ཀྱིས་ཆོས་བསྟན་པ་",
            "འདི་མ་ལེགས་པ་ཡིན་ཞེས་སྨད་ཀྱང་ཞུམ་པ་མེད་པས་སྐུ་མི་དམའ་བ། ",
            "བྱ་ཀར་ཎ་ཞེས་པ་བརྡ་སྤྲོད་པའམ་ལུང་སྟོན་པ་སྟེ་",
            "སྐབས་འདིར་སངས་རྒྱས་ཀྱིས་འདས་མ་འོངས་ད་ལྟའི་དོན་",
            "ལུང་བསྟན་པ་ཐམས་ཅད་དེ་ཁོ་ན་ལྟར་ངེས་པར་འགྱུར་བའམ། ",
            "ཡང་ན་ཤེས་བྱ་རིག་པའི་གནས་ཐམས་ཅད་",
            "ཇི་ལྟར་བརྡ་སྤྲོད་པ་ལྟར་ངེས་པའམ། ",
            "ཡང་ན་བརྡ་སྤྲོད་པའི་སྒྲའི་མཚན་ཉིད་ལ་ཡང་ཞུགས་པ་སྟེ་",
            "བརྡ་སྤྲོད་པའི་ལུགས་དང་ལྡན་པས་",
            "སྒྲ་ཀུན་གྱི་རྗེས་སུ་ཞུགས་པའང་ངོ༌།།",
            ""
        ],
        [
            "དྲན་པ་ཉམས་པ་མེད་པས་བརྗོད་བྱ་",
            "འགའ་ཞིག་ལུས་ནས་ཚིག་གི་རྣམ་པ་",
            "མ་ཚང་བའམ་བསྟན་བྱའི་དོན་ཐམས་ཅད་ལ་",
            "བསྙེལ་བ་མེད་པས་ཚིག་གི་",
            "ཟུར་ཆག་པ་མེད་པ་དང༌། ",
            "གདུལ་བྱའི་དོན་གྱི་བྱ་བ་",
            "དགེ་རྩ་བསྐྱེད་པ་དང༌། ",
            "འཕེལ་བ་དང༌། ",
            "མཐར་ཕྱིན་པའི་བྱ་བ་ཐམས་ཅད་",
            "མ་ལུས་པར་སྟོན་པས་མ་ཚང་བ་མེད་པ། ",
            "རྙེད་བཀུར་སོགས་ཀྱི་སྲེད་པ་དང་",
            "བྲལ་བས་མ་ཆགས་པའོ།།",
            "དཔེ་ལ་ལར་འདི་ལ་མ་ཞུམ་པ་ཞེས་སུ་།",
            "འཁོར་དུ་ཆོས་འཆད་པ་ལ་བདུད་སོགས་ཀྱིས་",
            "རྒོལ་བའི་འཇིགས་པ་མེད་པས་",
            "མི་ཞན་པའམ་དཔེ་ལ་ལར་འདི་ལ་མ་ཞུམ་པ་།",
            "ཆོས་སྟོན་པ་ལ་ཐུགས་སྐྱོ་བ་དང་",
            "སྐུ་ལ་མི་བདེ་བས་དུབ་པ་",
            "མེད་པས་རབ་ཏུ་དགའ་བ། ",
            "རིག་པའི་གནས་ཐམས་ཅད་ལྷག་མ་",
            "མེད་པར་ཐུགས་སུ་ཆུད་པའི་སྒོ་ནས་",
            "ཤེས་བྱ་གང་དང་ཅི་དྲིས་པ་",
            "ཐོགས་མེད་དུ་འཆད་པས་",
            "དོན་མཐའ་དག་རྒྱས་པར་སྟོན་པའམ་",
            "ཁྱབ་པ་ཉིད་དུ་སྟོན་པའི་ཕྱིར་",
            "རྒྱས་པའམ་ཁྱབ་པ་ཞེས་བྱའོ།།",
            "སེམས་ཅན་དགེ་རྩ་མ་སྐྱེད་པ་",
            "ཐ་བ་བཅས་པའི་དོན་མཛད་ཅིང་",
            "ཐ་བ་མེད་པའི་སེམས་ཅན་ཐམས་ཅད་ཀྱི་",
            "དོན་ཁོང་དུ་ཆུད་པར་མཛད་པས་ཐ་བ་མེད་པ། ",
            "རྟག་ཏུ་ཆོས་རྒྱུན་མི་འཆད་པར་གསུངས་པས་",
            "རྗེས་སུ་ཞུགས་པའམ་རྒྱུན་ཆགས་པ། ",
            "མིང་དང་ཚིག་དང་ཡི་གེ་སྣ་ཚོགས་མང་པོའི་",
            "སྒོ་ནས་འབེལ་བའམ་རོལ་བར་མཛད་པས་",
            "བརྗིད་པའམ་རོལ་པའམ་འབེལ་བ་ཞེས་བྱའོ།།",
            "གསུང་གཅིག་ལ་ཡང་ལྷ་ཀླུ་མི་དང་",
            "བྱོལ་སོང་ཡི་དྭགས་ལ་སོགས་པའི་",
            "སེམས་ཅན་སོ་སོའི་སྒྲ་སྐད་དུ་",
            "ཐོས་པས་སྒྲ་ཀུན་རྫོགས་པར་བྱེད་པའོ།།",
            ""
        ],
        [
            "གསུང་གཅིག་གིས་སོ་སོ་རང་རང་གིས་དོན་གང་ཤེས་པར་འདོད་པ་",
            "དེ་ཁོང་དུ་ཆུད་པར་བྱེད་པས་སེམས་ཅན་དེ་དག་གི་",
            "དབང་པོ་ཐམས་ཅད་མགུ་བར་བྱེད་པའམ་ཚིམ་པར་བྱེད་པའོ།།",
            "དང་པོར་ཇི་སྐད་ཞལ་གྱིས་བཞེས་པའི་དམ་བཅའ་དེ་",
            "མཐར་ཕྱིན་པར་མཛད་ཀྱི་ནམ་ཡང་བར་མ་དོར་བའམ་",
            "ཆུད་ཟ་བ་མེད་པས་མི་སྨད་པའམ་མ་སྨད་པའོ།།",
            "ཡང་ལམ་འདི་ལ་ཞུགས་པར་བྱས་ན་",
            "འབྲས་བུ་འདི་འཐོབ་བོ་ཞེས་གསུངས་པ་ལྟར་དོན་དེ་",
            "ངེས་པར་འཐོབ་པས་སེམས་ཅན་རྣམས་ཀྱིས་",
            "དེ་ལྟར་མ་ཡིན་ཞེས་སྨད་དུ་མེད་པ་ཡང་གོ་བར་བྱའོ།།",
            "གདུལ་བྱ་གང་ཞིག་ནམ་འདུལ་བའི་དུས་ལ་བབ་པར་འདོམས་པས་",
            "དེའི་དོན་དུ་བསྙེལ་བ་མེད་པ་དང་གཞན་དོན་འབྱུང་བ་ལས་",
            "མི་གཡོ་བའམ་མི་འགྱུར་བའོ།།",
            "མི་རིགས་པའམ་མི་ལེགས་པར་ཧ་ཅང་མྱུར་ཆེས་པ་དང་",
            "རྟབ་རྟབ་པོར་མི་གསུངས་པས་བརྟན་པའམ་མ་རྟབ་།",
            ""
        ],
        [
            "ཇི་ལྟར་དྲུང་ན་གནས་པ་རྣམས་ཀྱིས་སྒྲ་ཧ་ཅང་མི་ཆེ་མི་ཆུང་བ་གསལ་ཞིང་",
            "ལེགས་པར་ཐོས་པ་བཞིན་དུ། ",
            "རྒྱང་ན་གནས་པ་དང་གདུལ་བྱར་གྱུར་པ་གཞན་འཇིག་རྟེན་གྱི་",
            "ཁམས་ཤིན་ཏུ་མང་པོའི་ཕ་རོལ་ན་གནས་པས་ཀྱང་དྲུང་ན་",
            "གནས་པ་རྣམས་ཀྱིས་ཇི་ལྟར་ཐོས་པ་དང་མཚུངས་པར་ཐོས་པས་",
            "འཁོར་ཐམས་ཅད་ལ་གསུངས་པའམ་འཁོར་ཀུན་ཏུ་གྲགས་པའོ།།",
            "ཆོས་འཆད་པ་ལ་ཐོགས་པ་མེད་པས་དངོས་པོ་ཐམས་ཅད་དཔེར་བྱས་ཏེ་",
            "དོན་ཐམས་ཅད་རྫོགས་པར་སྟོན་པ་བྱེད་པས་",
            "རྣམ་པ་ཀུན་གྱི་མཆོག་དང་ལྡན་པ་སྟེ་དེ་ལྟར་དྲུག་བཅུ་ཐམ་པའོ།།",
            "སངས་རྒྱས་ཀྱི་གསུང་གིས་ཆོས་སྟོན་པའི་ཚུལ་ནི་རྣམ་པ་བརྒྱད་།",
            "དོན་གྱི་ངོ་བོ་སྟོན་པ་ཀ་བ་ལྟ་བུའི་མིང་ངམ་ངག་དང་",
            "དོན་གྱི་ཁྱད་པར་ཀ་བ་མི་རྟག་ལྟ་བུའི་ཚིག་གི་སྒོ་ནས་འཆད་པ་དང༌། ",
            "ཚད་མ་དང་ལྡན་པར་སྟོན་པས་ཤིན་ཏུ་རིགས་པ་ནི་",
            "དོན་ནམ་རྩ་བ་དང་རབ་ཏུ་ལྡན་པར་འཆད་པ་དང༌། ",
            "མདོར་བསྟན་པས་འཆད་པ་དང༌། ",
            "དེའི་དོན་རྒྱས་པར་བཤད་པའམ་",
            "རྣམ་པར་འབྱེད་པས་འཆད་པ་དང༌། ",
            "རིགས་པའི་སྒོ་ནས་ཐེ་ཚོམ་གཅོད་པ་དང༌། ",
            "སྒྲུབ་བྱེད་ཀྱི་རྣམ་པར་ཡང་ནས་ཡང་དུ་",
            "ལན་མང་པོར་བྱེད་པ་དང་ལྡན་པ་དང་ནི། ",
            "མགོ་སྨོས་པས་གོ་བ་ལ་འཆད་པ་དང༌། ",
            "རྣམ་པར་སྤྲོ་བས་གོ་བ་རྣམས་ལ་འཆད་པ་དང་བརྒྱད་དོ།།",
            ""
        ],
        [
            "འདི་དག་གི་དོན་མདོ་ལས་བརྗོད་དོ།།",
            "འདོགས་སོ།།",
            "རབ་ཏུ་འཇོག་།",
            "རྣམ་པར་འབྱེད་དོ།།",
            "རྣམ་པར་འགྲེལ་ལོ། །",
            "གསལ་བར་བྱེད་།",
            "སྟོན་ནོ།།",
            ""
        ],
        [
            "ཡང་དག་པར་རབ་ཏུ་སྟོན་ནོ་ཞེས་གསུངས་།",
            "མིང་གི་ངོ་བོ་བརྗོད་ཅིང་ཚིག་གི་",
            "དེའི་ཁྱད་པར་བསྟན་པའི་སྒོ་ནས་",
            "དད་པའི་རྗེས་སུ་འབྲངས་པའི་",
            "གང་ཟག་ལ་འདུས་བྱས་ཐམས་ཅད་",
            "མི་རྟག་པའོ་ཞེས་ཚིག་གིས་འཆད་པ་དང༌། ",
            "རིགས་པའི་རྗེས་འབྲངས་ལ་",
            "མི་རྟག་པ་ཉིད་དུ་རིགས་པས་",
            "སྒྲུབ་པར་བྱེད་པ་ནི་རྩ་བའམ་",
            "དོན་དང་བཅས་པར་བྱེད་པའམ་",
            "ཚད་མས་འདོགས་སོ་ཞེས་དང༌། ",
            "མདོར་བསྟན་པ་ཙམ་གྱིས་ལུས་རྣམ་པར་འཇོག་།",
            "དེའི་དོན་ཞིབ་ཅིང་རྒྱས་པར་རྣམ་པར་འབྱེད་དོ།།",
            "དེ་ནས་ཐེ་ཚོམ་གཅད་པ་ནི་",
            "རྣམ་པར་འགྲེལ་བར་བྱེད་དོ།།",
            "དོན་ཕྱིན་ཅི་མ་ལོག་པར་རྟོགས་པར་",
            "བྱ་བའི་ཕྱིར་འཆད་པའི་རྣམ་གྲངས་དུ་མར་སྤྲོས་ཏེ་",
            ""
        ],
        [
            "ལན་མང་དུ་ཡང་ཡང་སྟོན་པ་ནི་དོན་ཤིན་ཏུ་གསལ་བར་བྱེད་དེ་ཞེས་།",
            "མགོ་སྨོས་པ་ཙམ་གྱིས་གོ་བ་ལ་དོན་གྱི་གནད་མདོ་ཙམ་སྟོན་།",
            "རྣམ་པར་སྤྲོས་པས་གོ་བ་རྣམས་ལ་ཞིབ་ཏུ་སྤྲོས་ཏེ་རྒྱས་པར་བཤད་པ་ནི། ",
            "ཡང་དག་པར་རབ་ཏུ་སྟོན་པའམ་རབ་ཏུ་བསྒྲགས་སོ་ཞེས་གསུངས་སོ།།",
            "དེའི་དང་པོ་གཉིས་གང་གིས་བཤད་པ་དང༌། ",
            "དེའི་རྗེས་ཀྱིས་བསྟན་སོགས་བཞི་ཇི་ལྟར་བཤད་པ་དང༌། ",
            "ཕྱི་མ་གཉིས་གང་ལ་བཤད་པ་ཡིན་ལ",
            "དེ་ལྟར་སངས་རྒྱས་རྣམས་ཀྱིས་ཆོས་སྟོན་པ་",
            "རྣམ་པ་བརྒྱད་པོ་འདི་ནི་གང་གིས་སྟོན་པ་དང༌། ",
            "ཇི་ལྟར་སྟོན་པ་དང༌། ",
            "གང་ལ་སྟོན་པ་ཞེས་བྱ་བའི་འཁོར་གསུམ་གྱིས་ནི་རྣམ་པར་དག་པ་།",
            "སངས་རྒྱས་རྣམ་པར་མི་རྟོག་པའི་ཡེ་ཤེས་མཐར་ཕྱིན་པས་",
            "ཆོས་སྟོན་ཡང་དེའི་འཁོར་གསུམ་དུ་དམིགས་པ་མེད་པས་",
            "ཤིན་ཏུ་རྣམ་པར་དག་པ་ཡིན་།",
            ""
        ],
        [
            "དེར་མ་ཟད་སངས་རྒྱས་ཀྱིས་ཆོས་སྟོན་པ་",
            "འདི་ནི་གཏམ་གྱི་ཉེས་པ་བརྒྱད་དང་",
            "ཡང་བྲལ་བ་ཉིད་དུ་ཤེས་པར་བྱའོ།།",
            "བརྒྱད་གང་ཞེ་།",
            "ཉལ་བ་དང་འཕྲེ་བ་སོགས་ལ་ཞེན་ནས་",
            "ཆོས་འཆད་པར་མི་སྤྲོ་བའི་ལེ་ལོ་དང་ནི། ",
            "ཆོས་བཤད་ཀྱང་རང་གིས་",
            "ཇི་བཞིན་མ་རྟོགས་པའམ། ",
            "ཚིག་གམ་དོན་གསལ་བར་མ་བསྟན་པས་",
            "རྟོགས་བྱའི་ཆོས་མི་གོ་བ་དང༌། ",
            "ཆོས་བསྟན་པར་མི་འདོད་པས་",
            "ཆོས་བསྟན་པའི་སྐབས་མི་འབྱེད་པ་དང༌། ",
            "མ་ངེས་པའམ་ངེས་དོན་མིན་པ་ནི་",
            "ངེས་དོན་ཀྱི་ཆོས་མི་འཆད་པར་",
            "དྲང་དོན་འཆད་པའམ། ",
            "ཡང་ན་རྒྱས་པར་མ་བཤད་པས་",
            "གཞན་གྱིས་དེའི་དོན་མ་ངེས་པ་དང༌། ",
            "བསྟན་ཀྱང་གདུལ་བྱ་རྣམས་གང་ལ་",
            "སོམ་ཉི་ཟ་བའི་ཐེ་ཚོམ་དག་ནི་མི་གཅོད་པ་དང༌། ",
            "ཐེ་ཚོམ་དེ་དང་འབྲལ་བར་ཡང་ཡང་",
            "རྣམ་གྲངས་སྣ་ཚོགས་ཀྱིས་གཏན་ལ་",
            "དབབ་སྟེ་བསྟན་པར་མི་བྱེད་པ་དང༌། ",
            "ཆོས་འཆད་པ་ལ་དཀའ་ཚེགས་ཀྱི་",
            "འདུ་ཤེས་ཀྱིས་སྐྱོ་བ་དང༌། ",
            "ཆོས་ལ་སེར་སྣ་བྱས་ཏེ་འཆབ་པ་ཉིད་",
            "དེ་འདི་དག་གཏམ་གྱི་སྐབས་སུ་ཉེས་པར་",
            "འདོད་དེ་རྣམ་པ་བརྒྱད་པོ་དེ་དག་",
            "གཏན་ནས་མེད་ཕྱིར་སངས་རྒྱས་ཀྱིས་",
            "ཆོས་བཤད་པ་ནི་བླ་ན་མེད་པ་ཡིན་པར་བརྗོད་དོ།།",
            ""
        ],
        [
            "ཕྱི་མ་འདི་བརྒྱད་པོའི་མི་མཐུན་ཕྱོགས་",
            "སྤངས་པའི་ཆ་ནས་ལེ་ལོ་མེད་པར་།",
            "རིགས་པ་དང་འབྲེལ་བས་དོན་གོ་བར་།",
            "སྐབས་འབྱེད་དེ་མདོར་བསྡུས་ཏེ་།",
            "རྒྱས་པར་བཤད་པས་མ་ངེས་པ་།",
            "ཐེ་ཚོམ་གཅོད་པ་དངོས་སྟོན་པར་བྱེད་པ་ལན་མང་།",
            "རྣམ་པར་སྤྲོས་པས་གོ་བ་ལ་སྐྱོ་བ་མེད་པར་།",
            ""
        ],
        [
            "མགོ་སྨོས་པས་གོ་བ་ལ་སེར་སྣ་མེད་པར་སྟོན་",
            "ཞེས་སྦྱར་བ་ཡོད་དེ་དོན་ལ་འབྱོར་བར་འདུག",
            "བློ་བརྟན་འགྲེལ་ཆེན་དུ་དེ་ལྟར་སྦྱར་བ་མི་སྣང་ངོ༌། །",
            " བཞི་པ་བཤད་བྱ་དམ་པའི་ཆོས་།",
            "ཆོས་སྤྱི་ཡི་མཚན་ཉིད་དང༌། ",
            "དགོངས་ལྡེམ་དགོངས་བྱེ་བྲག་ཏུ་བཤད་པའོ།།",
            "དང་པོ་ཆོས་སྤྱི་ཡི་མཚན་ཉིད་ནི། ",
            "དད་དང་དགའ་དང་བློ་རྣམས་ཀྱི། །",
            " རྒྱུ་ཕྱིར་ཆོས་འདི་དགེ་བ་ཡིན།། ",
            "དོན་རྣམ་གཉིས་ལྡན་གཟུང་སླ་དང༌། །",
            " ཡོན་ཏན་བཞི་ལྡན་ཚངས་སྤྱོད་སྟོན།། ",
            "གཞན་དག་ཐུན་མོང་མ་ཡིན་ལྡན་པ་དང༌། །",
            " ཁམས་གསུམ་ཉོན་མོངས་རྣམ་སྤོང་རྫོགས་བྱེད་དང༌། །",
            " ངོ་བོ་ཉིད་དག་དྲི་མས་དག་པ་སྟེ།།",
            ""
        ],
        [
            "ཚངས་སྤྱོད་ཡོན་ཏན་བཞི་ལྡན་ཡིན་པར་འདོད།། ",
            "ཅེས་ཚིགས་བཅད་གཉིས་ཀྱིས་བསྟན་།",
            "དམ་པའི་ཆོས་ཞེས་པ་ཇི་ལྟ་བ་ནི་གང་ལ་འདོད་ཅེ་།",
            "དགེ་བ་གསུམ་དང༌། ",
            "བཟང་པོ་གཉིས་དང༌། ",
            "ཡོན་ཏན་བཞི་དང་ལྡན་པ་ནི་",
            "དེ་བཞིན་གཤེགས་པའི་གསུང་རབ་",
            "དམ་པའི་ཆོས་ཞེས་བྱ་བ་ཡིན་།",
            "དེ་གང་ཞེ་ན། ",
            "དམ་པའི་ཆོས་ཉན་པའི་དུས་སུ་ཡིད་ཆེས་ཀྱི་",
            "དད་པ་སྐྱེད་པའི་རྒྱུ་ཡིན་པའི་ཕྱིར་",
            "ཆོས་ནི་ཐོག་མར་དགེ་བའོ།།",
            "བསམ་པའི་དུས་ན་ངེས་པ་རྙེད་དེ་",
            "ཡིད་དགའ་བ་སྐྱེ་བའི་རྒྱུའི་ཕྱིར་བར་དུ་དགེ་བའོ།།",
            ""
        ],
        [
            "སྒོམ་པའི་དུས་ན་ཡང་དག་པའི་བློ་གྲོས་རྣམས་ཀྱི་",
            "རྒྱུ་བྱེད་པའི་ཕྱིར་མཐའ་མར་དགེ་བ་།",
            "དེ་ལྟར་དམ་པའི་ཆོས་འདི་ནི་དུས་ཐོག་མཐའ་བར་",
            "གསུམ་དུ་དགེ་བ་དང་ལེགས་པར་ཁོ་ན་ཡིན་ནོ།།",
            "བཟང་པོ་གཉིས་ནི་ཤེས་པར་བྱ་བ་ཀུན་རྫོབ་ཀྱི་བདེན་པ་དང༌། ",
            "དོན་དམ་པའི་བདེན་པ་ཡི་དོན་རྣམ་པ་གཉིས་ཕྱིན་ཅི་མ་ལོག་པར་",
            "ཡང་དག་པར་སྟོན་པ་དང་ལྡན་པ་ནི་དོན་བཟང་པོ་དང༌། ",
            "འཇིག་རྟེན་ན་ཡོངས་སུ་གྲགས་པའི་སྐད་ཀྱི་ངེས་ཚིག་དང་མཐུན་པར་",
            "ཚིག་དང་ཡི་གེ་ཕུན་སུམ་ཚོགས་པས་བསྟན་པས་",
            "གོ་སླ་བའམ་གཟུང་སླ་བ་ནི་ཚིག་འབྲུ་བཟང་པོའོ།།",
            "ཡོན་ཏན་བཞི་ཅན་གྱི་ཚངས་པར་སྤྱོད་པ་འཕགས་པའི་",
            "ལམ་ཉིད་ལུང་གི་ཆོས་ཀྱིས་སྟོན་པ་ཡིན་ནོ།།",
            "ཚངས་པ་ཞེས་པ་ནི་",
            "སྐབས་འདིར་མྱ་ངན་ལས་འདས་པ་ལ་བྱ་།",
            "མདོ་ལས་ཚངས་པར་།",
            ""
        ],
        [
            "བསིལ་བར་།",
            "མྱ་ངན་ལས་འདས་པར་གྱུར་ཅེས་གསུངས་པ་བཞིན་ནོ།།",
            "མྱ་ངན་ལས་འདས་པ་འཐོབ་པར་བྱེད་པ་",
            "འཕགས་པའི་ལམ་ལ་ཚངས་པར་སྤྱོད་པ་ཞེས་བྱའོ།།",
            "འཕགས་ལམ་དེ་ཡོན་ཏན་བཞི་དང་ལྡན་པ་།",
            "འཕགས་པའི་དེ་ཉིད་ཆོས་འདི་འབའ་ཞིག་ལ་ཡོད་ཀྱི་",
            "འདི་ལས་ཕྱི་རོལ་དུ་གྱུར་པ་མུ་སྟེགས་སོགས་གཞན་དང་",
            "ཐུན་མོང་མ་ཡིན་པ་ལྡན་པ་མ་འདྲེས་པ་དང༌། ",
            "འཕགས་པའི་ལམ་ནི་ཁམས་གསུམ་གྱི་ཉོན་མོངས་པ་མཐའ་དག་",
            "རྣམ་པར་སྤོང་བ་ཡོངས་སུ་",
            "རྫོགས་པར་བྱེད་པས་ཡོངས་སུ་རྫོགས་པ་དང༌། ",
            "འཇིག་རྟེན་པའི་ལམ་དེ་སྲིད་རྩེ་བར་དུ་སོང་ཡང་",
            "སླར་ལྡོག་པས་ཁམས་གསུམ་གྱི་ཉོན་མོངས་མཐའ་དག་",
            "གཏན་དུ་སྤོང་བའི་ལམ་ཡོངས་སུ་རྫོགས་པའོ།།",
            "འཕགས་པའི་ལམ་དེ་ནམ་མཁའ་དང་ཤེལ་ལྟར་",
            "རང་བཞིན་གྱིས་རྣམ་པར་དག་པ་ཟག་པ་མེད་པའི་",
            "རང་བཞིན་ཡིན་པའི་ཕྱིར་ཡོངས་སུ་དག་པ་དང༌། ",
            "ལམ་དེས་གློ་བུར་གྱི་དྲི་མ་བསལ་ནས་",
            ""
        ],
        [
            "སླར་མི་སྐྱེ་བར་སེམས་ཟག་པ་མེད་པའི་",
            "རང་བཞིན་དུ་བྱེད་པས་ཡོངས་སུ་བྱང་བ་།",
            "ཚངས་པར་སྤྱོད་པའི་ཡོན་ཏན་བཞི་དང་",
            "ལྡན་པ་ཡིན་པར་འདོད་དོ།། ",
            "དེ་བཞིན་གཤེགས་པ་རྣམས་གདུལ་བྱའི་",
            "ཁམས་དབང་མོས་པ་དང་མཐུན་པར་",
            "ཆོས་སྟོན་པར་མཛད་པས་དགོངས་པ་དང་",
            "ལྡེམ་དགོངས་ཀྱི་ཚུལ་དུ་དགོངས་པའི་",
            "དབང་གིས་བསྟན་པ་ཡང་དུ་མ་",
            "ཡོད་པས་དེ་དག་གི་དགོངས་པ་",
            "ཚུལ་བཞིན་དུ་མ་ཤེས་ནསསྒྲ་བཞིན་དུ་",
            "གཟུང་ན་ཡང་དག་པ་ངེས་པའི་",
            "དོན་མི་རྟོགས་ཤིང་དགོངས་པ་ཅན་",
            "དྲང་བའི་དོན་དང་ཚིག་གི་",
            "དོན་བཞིན་ཕྱིན་ཅི་ལོག་ཏུ་",
            "འཛིན་པར་འགྱུར་བས་དེ་",
            "ཤན་འབྱེད་པ་ཤིན་ཏུ་གལ་ཆེ་བས། ",
            "ལྡེམ་དགོངས་བཞི་བཤད་པ་དང༌། ",
            "དགོངས་པ་བཞི་བཤད་པ་དང༌། ",
            "གཉེན་པོར་དགོངས་པ་བརྒྱད་གསུངས་པའི་",
            "ཕན་ཡོན་བཅས་བསྟན་པ་གསུམ་ལས། ",
            "དང་པོ་ལྡེམ་དགོངས་བཞི་བཤད་པ་ནི། ",
            "གཞུག་པ་ལྡེམ་པོར་དགོངས་པ་དང༌། །",
            " མཚན་ཉིད་ལྡེམ་པོར་དགོངས་པ་དང༌། །",
            " གཉེན་པོ་ལྡེམ་པོར་དགོངས་པ་དང༌། །",
            " བསྒྱུར་བ་ལྡེམ་པོར་དགོངས་པ་སྟེ།། ",
            "ཉན་ཐོས་དང་ནི་ངོ་བོ་ཉིད། །",
            " དེ་བཞིན་ཉེས་པ་འདུལ་བ་དང༌། །",
            " བརྗོད་པ་ཟབ་པ་ཉིད་ལ་ནི། །",
            " ལྡེམ་པོར་དགོངས་པ་འདི་རྣམ་བཞི། །",
            " ཞེས་ཚིགས་བཅད་གཉིས་ཀྱིས་བསྟན་ཏེ",
            ""
        ],
        [
            "གང་ཟག་གཞུག་པ་ལ་ལྡེམ་པོར་དགོངས་པ་དང༌། ",
            "ཆོས་ཀྱི་མཚན་ཉིད་ལ་ལྡེམ་པོར་དགོངས་པ་དང༌། ",
            "གདུལ་བྱའི་རྒྱུད་ཀྱི་ཉེས་པ་འདུལ་བའི་གཉེན་པོ་ལ་ལྡེམ་པོར་དགོངས་པ་དང༌། ",
            "ཚིག་དང་ཡི་གེས་བསྟན་དོན་འཇིག་རྟེན་གྲགས་ཚོད་ལས་",
            "དོན་གཞན་དུ་བསྒྱུར་བ་ལ་ལྡེམ་པོར་དགོངས་པ་བཞི་།",
            "དེ་དག་གི་དོན་ནི་རིམ་པ་བཞིན་དུ་བརྗོད་།",
            "ཆོས་བདག་མེད་ལ་འཇུག་མི་ནུས་པའི་ཉན་ཐོས་",
            "རྣམས་ཐར་པའི་ལམ་ལ་གཞུག་པ་ལ་དགོངས་ནས་",
            "གང་ཟག་གི་བདག་མེད་ཀྱི་ཕུང་སོགས་ཀྱི་ཆོས་ཡོད་པར་བསྟན་པ་ནི་",
            "ཀུན་བཏགས་པའི་གང་ཟག་མེད་པ་དང་གཞན་དབང་",
            "རྟེན་འབྲེལ་གྱི་ཆོས་ཐ་སྙད་དུ་ཡོད་པ་ཙམ་ལ་དགོངས་ཏེ་",
            "དེ་ལྟར་གསུངས་པ་དང་ནི། ",
            "ངོ་བོ་ཉིད་མེད་པ་དང་སྐྱེ་བ་མེད་པ་ལ་སོགས་པར་གསུངས་པ་ནི་",
            "ཐ་སྙད་དུ་ཡོད་པའི་ཆོས་རྣམས་གཏན་མེད་པ་དང་",
            "སྐྱེ་འགག་ལྟར་སྣང་བ་མེད་ཅེས་གསུངས་པ་མ་ཡིན་གྱི། ",
            "དོན་དམ་པའི་མཚན་ཉིད་དམ་ངོ་བོ་ཉིད་ལ་ལྡེམ་པོར་དགོངས་པ་སྟེ་",
            "དཔེར་ན་ངོ་བོ་ཉིད་གསུམ་ཀུན་བཏགས་དང༌། ",
            "གཞན་དབང༌། ",
            "ཡོངས་གྲུབ་གསུམ་བསྟན་པའི་ནང་ནས་ཀུན་བཏགས་པའི་",
            "ངོ་བོའམ་མཚན་ཉིད་ནི་གཏན་མེད་པས་མཚན་ཉིད་མེད་པ་དང༌། ",
            "གཞན་དབང་སེམས་སེམས་བྱུང་ལས་གནས་དོན་ལུས་སྣང་བ་",
            "རྣམས་ལ་སྐྱེ་འགག་ཏུ་སྣང་བ་ཡོད་ཀྱང༌། ",
            "རྒྱུ་རྟེན་འབྲེལ་དབང་གིས་དེ་ལྟར་སྣང་བ་ལས་རང་གི་ངོ་བོ་ཉིད་ཀྱིས་",
            "སྐྱེ་འགག་མེད་པའི་སྐྱེ་བ་ངོ་བོ་ཉིད་མེད་པ་དང༌། ",
            "ཡོངས་གྲུབ་ནི་རང་བཞིན་གྱིས་མྱ་ངན་ལས་འདས་པ་",
            "ཞི་བ་སྟོང་པ་དོན་དམ་པ་ངོ་བོ་ཉིད་མེད་པའོ།།",
            ""
        ],
        null,
        [
            "དེ་ལས་ཕྱིན་ཅི་ལོག་ཏུ་གྱུར་པ་ནི། ",
            "མི་རྟག་སྡུག་བསྔལ་མི་གཙང་བདག་མེད་པ་",
            "ཤེས་པའི་ལྷག་པ་ཤེས་རབ་ཀྱི་",
            "བསླབ་པ་ལ་རབ་ཏུ་གནས་པ་དང༌། ",
            "སེམས་ཅན་གྱི་དོན་དུ་ཡུན་རིང་པོར་",
            "དཀའ་སྤྱད་ཀྱི་ཉོན་མོངས་པས་ནི་",
            "རབ་ཏུ་ཉོན་མོངས་པར་བྱས་ན་",
            "བྱང་ཆུབ་དམ་པ་འཐོབ་ཅེས་སོ།།",
            "འགྲེལ་ཆེན་དུ་ཚིག་རྐང་སྔ་མ་གསུམ་",
            "མོས་སྤྱོད་དང་མཐོང་ལམ་དང་སྒོམ་ལམ་དང་",
            "སྦྱར་བར་མཛད་འདུག་ཀྱང་རུང་ལ་",
            "སོ་སོར་མ་སྦྱར་ཀྱང་ཏིང་ངེ་འཛིན་དང་",
            "ཤེས་རབ་བརྩོན་འགྲུས་གསུམ་ལ་སྦྱར་བས་ཆོག་།",
            "དེ་ལྟར་ལྡེམ་པོར་དགོངས་པ་",
            "འདི་ནི་རྣམ་པ་བཞིའོ།། ",
            "གཉིས་པ་དགོངས་པ་བཞི་བཤད་པ་ནི། ",
            "མཉམ་པ་ཉིད་དང་དོན་གཞན་དང༌། །",
            " དེ་བཞིན་དུ་ནི་དུས་གཞན་དང༌། །",
            " གང་ཟག་གི་ནི་བསམ་པ་ལ།། ",
            "དགོངས་པ་རྣམ་པ་བཞིར་ཤེས་བྱ།།",
            ""
        ],
        [
            "ཞེས་པས་བསྟན་།",
            "སངས་རྒྱས་ཐམས་ཅད་ཀྱི་ཆོས་སྐུ་མཉམ་པ་ཉིད་ལ་དགོངས་ནས་",
            "སྟོན་པ་ཤཱཀྱའི་རྒྱལ་པོ་ང་ཉིད་དེ་ཚེ་སངས་རྒྱས་",
            "རྣམ་པར་གཟིགས་སུ་གྱུར་ཏོ་ཞེས་གསུངས་པ་ལྟ་བུ་དང༌། ",
            "དོན་དམ་པའི་དོན་གཞན་ལ་དགོངས་ནས་",
            "ཆོས་ཐམས་ཅད་ངོ་བོ་ཉིད་མེད་པ་དང་མ་སྐྱེས་",
            "མ་འགག་གཟོད་ནས་ཞི་བ་རང་བཞིན་གྱིས་",
            "མྱ་ངན་ལས་འདས་པར་གསུངས་པ་དང༌། ",
            "དེ་བཞིན་དུ་ནི་དུས་གཞན་ལ་དགོངས་པ། ",
            "ལེ་ལོ་ཅན་དགེ་རྩ་ཅུང་ཟད་བྱེད་དུ་མི་བཏུབ་པ་",
            "དེ་བཞིན་གཤེགས་པ་སྣང་བ་མཐའ་ཡས་ཀྱི་ཞིང་དུ་",
            "སྨོན་ལམ་བཏབ་པ་ཙམ་གྱིས་སྐྱེ་བར་གསུངས་པ་ཚེ་རབས་གཞན་",
            "ནམ་ཞིག་ལ་སྐྱེ་བ་ལ་དགོངས་པ་དང༌། ",
            "གང་ཟག་གི་བསམ་པ་ལ་དགོངས་པ་སྦྱིན་སོགས་",
            "རྒྱ་ཆེར་བྱེད་ནུས་པ་ལ་སྦྱིན་པ་བསྔགས་པ་དང༌། ",
            "ཁ་ཅིག་སྦྱིན་སོགས་ཅུང་ཟད་ཙམ་གྱིས་ཆོག་པར་འཛིན་པ་ལ་",
            "སྦྱིན་སོགས་སྨད་པའམ་ཆེས་ངོ་མཚར་མེད་ཚུལ་བསྟན་པ་དང༌། ",
            "སྦྱིན་པ་ལྟ་བུ་གཅིག་གིས་ཆོག་པ་དང་དེ་གཅིག་པུ་",
            "མཆོག་ཏུ་འཛིན་པ་ལ་ཚུལ་ཁྲིམས་ལ་ལྟོས་ན་",
            "སྦྱིན་པ་དམན་ཞིང་",
            "ཚུལ་ཁྲིམས་འཕགས་པར་བསྔགས་པ་ལྟ་བུའོ།།",
            ""
        ],
        null,
        null,
        [
            "བདག་ཅག་གི་སྟོན་པ་ནི་དེ་ལས་དམན་ནོ་སྙམ་དུ་",
            "སངས་རྒྱས་ལ་བརྙས་པའི་གཉེན་པོར་ང་དེའི་ཚེ་",
            "དེའི་དུས་ན་སངས་རྒྱས་རྣམ་གཟིགས་སུ་གྱུར་ཏོ་",
            "ཞེས་སངས་རྒྱས་ཐམས་ཅད་ཆོས་ཀྱི་སྐུར་མཉམ་པས་",
            "བཟང་ངན་མེད་པར་དགོངས་པ་ཡིན་གྱི། ",
            "གདུལ་བྱ་རྣམས་ཀྱིས་རྣམ་གཟིགས་ཀྱང་སྟོན་པ་ཉིད་ཡིན་ནོ་",
            "སྙམ་དུ་མཆོག་དམན་མེད་པར་འཛིན་ནོ།།",
            "ཆོས་ལ་བརྙས་ཏེ་བྲམ་ཟེ་རྣམས་ཀྱི་ཆོ་རིགས་འབྱེད་པའི་",
            "བྲམ་ཟེ་དང་རྒྱལ་རིགས་ལ་སོགས་རིགས་བཟང་བས་",
            "གདོལ་བ་སོགས་ཀྱི་སྤྱད་བྱ་མིན་།",
            "སངས་རྒྱས་ཀྱི་ཆོས་ནི་རིགས་ངན་གདོལ་བ་ཚུན་ཆད་ཀྱི་",
            "སྤྱོད་དུ་རུང་བས་རྙེད་སླའོ་སྙམ་དུ་བརྙས་པའི་གཉེན་པོར། ",
            "གངྒཱའི་ཀླུང་གི་བྱེ་མ་སྙེད་ཀྱི་སངས་རྒྱས་བསྙཻན་བཀུར་བྱས་ན་",
            "གཟོད་ཐེག་པ་ཆེན་པོའི་ཆོས་ཁོང་དུ་ཆུད་པར་འགྱུར་",
            "ཞེས་ཚོགས་བསགས་པ་དེ་ལྟ་བུ་དང་མི་ལྡན་ན་",
            "རྟོགས་དཀའ་བར་བསྟན་པས་ཆོས་རྙེད་སླའོ་",
            "སྙམ་དུ་བརྙས་པ་སྤོང་བར་བྱེད་དོ།།",
            "གང་ཟག་ལེ་ལོ་ཅན་དགེ་བ་ཅུང་ཟད་ཀྱང་",
            "བསྐྱེད་མི་ནུས་པ་ལ་བདེ་བ་ཅན་དུ་སྨོན་ལམ་བཏབ་ན་",
            ""
        ],
        null,
        [
            "ཕྱིས་དེ་",
            "དྲན་པས་བདག་གིས་ཤིན་ཏུ་མི་རིགས་པ་ཞིག་བྱས་ཏེ་",
            "བདག་ངན་སོང་དུ་འགྲོ་བར་འགྱུར་རོ་སྙམ་དུ་འགྱོད་པས་",
            "སེམས་དཀྲུགས་ནས་དགེ་བ་ལ་ཚུལ་བཞིན་འཇུག་པའི་གེགས་སུ་གྱུར་པ་།",
            "དེའི་གཉེན་པོར་སངས་རྒྱས་དང་བྱང་ཆུབ་སེམས་དཔའ་ལ་",
            "གནོད་པ་བྱས་ན་ཡང་མཐོ་རིས་སུ་འགྲོའོ་",
            "ཞེས་གསུངས་པས་འགྱོད་པ་གཏོང་བར་བྱེད་།",
            "དེ་དག་ལ་གནོད་པ་བྱས་ན་ཡང་མཐོ་རིས་སུ་སྐྱེ་ན་",
            "ཕན་པ་བྱས་ན་ལྟ་ཅི་སྨོས་སྙམ་དུ་དད་ཅིང་",
            "དགེ་རྩ་རིམ་པར་འཕེལ་བ་བྱེད་།",
            "སངས་རྒྱས་བྱང་སེམས་ལ་གནོད་པ་བྱས་པའི་འབྲས་བུ་",
            "སྡུག་བསྔལ་མྱོང་བ་ཡོད་མོད་ཀྱི་སངས་རྒྱས་བྱང་སེམས་ཀྱི་",
            "སྨོན་ལམ་གྱི་མཐུས་ནམ་ཞིག་མཐོ་རིས་སོགས་ཀྱི་",
            "བདེ་བར་འབྲེལ་བ་ལ་དགོངས་ནས་",
            ""
        ],
        [
            "གཉེན་པོའི་ཕྱིར་དེ་སྐད་གསུངས་པའོ།།",
            "བྱང་སེམས་མ་ངེས་པའི་རིགས་ཅན་རྣམས་",
            "སྔོན་བྱང་ཆུབ་སེམས་དཔའི་སྤྱོད་པ་སྤྱད་པ་ལས་ཕྱིས་",
            "ཉན་ཐོས་ལ་སོགས་པའི་བཤེས་གཉེན་གྱིས་",
            "ཉན་ཐོས་ཀྱི་ཐེག་པ་སྤྱོད་དུ་བཅུག་ནས་",
            "བྱང་ཆུབ་སེམས་དཔའི་སྤྱོད་པ་བཏང་ན",
            "ཐེག་པ་ཆེན་པོ་ལས་ལྡོག་པ་ཉིད་འདོད་པའི་གཉེན་པོར་",
            "ཉན་ཐོས་རྣམས་ཀྱང་མཐར་སངས་རྒྱས་འཐོབ་བོ་",
            "ཞེས་ཐེག་པ་གཅིག་ཏུ་བསྟན་པས་ཉན་ཐོས་ཀྱི་ཐེག་པས་",
            "མྱ་ངན་ལས་འདའ་བར་འདོད་པ་རྣམས་ཀྱང་",
            "ཐེག་པ་ཆེན་པོ་ལ་གཞོལ་བར་བྱེད་དོ།།",
            "དེ་ལྟར་སངས་རྒྱས་དང་ཆོས་ལ་བརྙས་པ་སོགས་",
            "བརྒྱད་པོ་དེ་གང་ཡིན་ཡང་སེམས་ཅན་རྣམས་ཀྱི་སྒྲིབ་པ་སྟེ་",
            "སྒྲིབ་པ་དེ་ཡི་གཉེན་པོར་ཐེག་པ་ཆེན་པོ་མཆོག་གསུངས་པ་ཡིན་།",
            "ཐེག་པ་མཆོག་དེ་ལས་བཤད་མ་ཐག་པའི་གཉེན་པོ་བརྒྱད་པོ་",
            "དེས་གང་ཟག་དེའི་སྒྲིབ་པའམ་ཐེག་ཆེན་ལ་འཇུག་པའི་བར་དུ་",
            "གཅོད་པ་ཡི་ཉེས་པ་དེ་ཐམས་ཅད་སྤོང་བར་འགྱུར་རོ། །",
            "གང་ཞིག་སྒྲིབ་པ་བརྒྱད་སྤོང་བའི་གཉེན་པོ་བརྒྱད་སྟོན་པའི་",
            "ཚིག་གམ་དོན་གྱི་སྒོ་ནས་",
            "ཚིགས་སུ་བཅད་པ་གཉིས་པའི་གཟུངས་ལས། ",
            "སངས་རྒྱས་དང་ནི་ཆོས་ལ་བརྙས་པ་དང༌། །",
            "ཞེས་སོགས་ཚིགས་བཅད་གཉིས་གསུངས་པ་དེ་ལྟ་བུ་ཡིན་ལ",
            ""
        ],
        [
            "དེ་ཉིད་ཀྱི་ཚིག་བློ་ལ་འཛིན་པ་དང༌། ",
            "དོན་འདི་དང་འདི་ཞེས་རབ་ཏུ་དབྱེ་བ་ཡིན་།",
            "བྱེད་པ་ལ་རབ་ཏུ་སྦྱོར་བ་སེམས་ཅན་བློ་ལྡན་མཆོག་",
            "དེ་ཡིས་ཡོན་ཏན་རྣམས་པ་བཅུ་འཐོབ་པར་འགྱུར་།",
            "གང་ཞེ་ན། ",
            "ཐེག་པ་ཆེན་པོའི་ཆོས་ཐམས་ཅད་ལ་མོས་ཤིང་དད་པས་",
            "ཐེག་ཆེན་གྱི་རིགས་སམ་ཁམས་ནི་ཟད་པར་ཏེ་",
            "མཐའ་དག་བརྟ་བར་འགྱུར་བ་དང༌། ",
            "འཆི་བའི་ཚེ་ན་ཡིད་རབ་ཏུ་དགའ་བ་མཆོག་འཐོབ་པར་འགྱུར་བ་དང་",
            "གཉིས་མཐོང་ཆོས་ཚེ་འདིར་འབྱུང་བའི་ཡོན་ཏན་ནོ།།",
            "ཕྱི་མར་འབྱུང་བ་བརྒྱད་ནི། ",
            "ཤི་ནས་རང་གིས་གང་ཇི་ལྟར་འདོད་པར་སྐྱེ་བ་དང༌། ",
            "སྐྱེ་བ་ཐམས་ཅད་ཀུན་ཏུ་ཚེ་རབས་དྲན་པ་དང༌། ",
            "སྟོན་པ་སངས་རྒྱས་རྣམས་དང་འཕྲད་པ་དང༌། ",
            "སངས་རྒྱས་དེ་ལས་ཐེག་པ་མཆོག་གི་ཆོས་ཐོས་པ་དང༌། ",
            "ཐེག་པ་ཆེན་པོ་ལ་མོས་པ་དང༌། ",
            "དོན་ངེས་པའི་བློ་གྲོས་དང་བཅས་པར་འགྱུར་བ་དང༌། ",
            "དཔའ་བར་འགྲོ་བ་སོགས་ཏིང་འཛིན་གྱི་སྒོ་དང་མི་ཟད་པའི་",
            "ཟ་མ་ཏོག་སོགས་གཟུངས་ཀྱི་སྒོ་གཉིས་འཐོབ་པ་དང༌། ",
            "མཐར་བླ་ན་མེད་པའི་བྱང་ཆུབ་མྱུར་དུ་འཐོབ་པའོ།། ",
            "ལྔ་པ་ཆོས་བཤད་པའི་",
            "ཡོན་ཏན་བསྔགས་པའི་སྒོ་ནས་དོན་བསྡུ་བ་ནི། ",
            "དེ་ལྟར་བློ་བཟང་སྐྱོ་བ་མེད་ལྡན་བརྩེ་བ་ཅན། །",
            " སྙན་པ་རབ་གྲགས་ཆོ་ག་བཟང་ཤེས་ལྡན་པ་ཡི། །",
            " བྱང་ཆུབ་སེམས་དཔའ་ལེགས་པར་སྨྲ་བ་ཡིན་པ་སྟེ།།",
            ""
        ],
        [
            "བཤད་པས་སྐྱེ་བོའི་ནང་ན་ཉི་མ་བཞིན་དུ་ལྷམ། ། ",
            "ཞེས་ཚིག་བཅད་གཅིག་གིས་བསྟན་།",
            "དེ་ལྟར་ཆོས་རྣམས་ཕྱིན་ཅི་མ་ལོག་པར་འཆད་ནུས་པའི་",
            "བློ་གྲོས་བཟང་པོ་རྒྱུན་དུ་ཆོས་འཆད་པ་ལ་སྐྱོ་བ་མེད་པ་དང་",
            "ལྡན་པ་དང་རྙེད་བཀུར་གྱི་ཆེད་མ་ཡིན་པར་",
            "སེམས་ཅན་ལ་སྙིང་བརྩེ་བ་ཅན། ",
            "ཕར་ཕྱིན་དྲུག་དང་ལྡན་ཞིང་",
            "འཇིག་རྟེན་ན་དམ་པ་དང་མཁས་པའི་སྙན་པ་རབ་ཏུ་གྲགས་པ། ",
            "སེམས་ཅན་གང་ལ་ཆོས་གང་བསྟན་པར་འོས་པ་དེ་",
            "སྟོན་པ་སོགས་ཆོས་འཆད་ཚུལ་གྱི་ཐབས་སམ་",
            "ཆོ་ག་བཟང་པོ་ཤེས་པ་དང་ལྡན་པ་ཡི་བྱང་ཆུབ་སེམས་དཔའ་",
            "དེ་ནི་དམ་པའི་ཆོས་ལེགས་པར་སྨྲ་བ་ཡིན་པ་།",
            "དེས་དམ་པའི་ཆོས་བཤད་པས་སྐྱེ་བོའི་ཚོགས་ཀྱི་",
            "ནང་ན་དཔེར་ན་ཉི་མ་བཞིན་དུ་ལྷམ་མེར་སྣང་ཞིང་",
            "ཉི་མས་དྲོ་བ་དང་ལོ་ཏོག་སོགས་སྨིན་པས་ཕན་པར་བྱེད་པ་",
            "བཞིན་དུ་སེམས་ཅན་ལ་ཕན་པར་བྱེད་དོ།།",
            "ཐེག་པ་ཆེན་པོ་མདོ་སྡེའི་རྒྱན་ལས་བཤད་པའི་",
            "ལེའུ་སྟེ་བཅུ་གསུམ་པ་རྣམ་པར་བཤད་པའོ།།།།",
            ""
        ],
        [
            "དེ་ལྟར་ཆོས་འཚོལ་བས་མང་དུ་ཐོས་པ་དང་ལྡན་པ་",
            "དེས་ཆོས་བསྒྲུབ་པར་བྱ་དགོས་པས་སྒྲུབ་པའི་ལེའུ་།",
            "སྤྱིར་བསྟན་པ། ",
            "བྱེ་བྲག་ཏུ་བཤད་པ། ",
            "དོན་བསྡུ་བ་གསུམ་ལས། ",
            "དང་པོ་སྤྱིར་བསྟན་པ་ནི། ",
            "བློ་ལྡན་གཉིས་ལ་ལོག་ཉིད་དང༌། །",
            " ཡང་དག་ཉིད་རྣམ་སྤངས་གསུམ་གྱིས། །",
            " གང་ཟག་དང་ནི་ཆོས་དག་ལ།། ",
            "བདག་མེད་རྣམ་གཉིས་ཀུན་ཤེས་ནས།། ",
            "དོན་ཤེས་པ་ནི་ཆོས་རྣམས་ཀུན། །",
            " གཟིངས་དང་འདྲ་བ་ཉིད་དུ་རིག། ",
            "ཐོས་པས་ཆོག་པར་འཛིན་སྤོང་བ། །",
            " དེས་ན་ཆོས་ཤེས་པ་ཞེས་བརྗོད།། ",
            "སོ་སོ་སྐྱེ་བོའི་ཤེས་པ་ཡིས། །",
            " དེ་བཞིན་དུ་ནི་གཉིས་རྟོགས་ནས།།",
            ""
        ],
        [
            "ཤེས་པ་དེ་ཡོངས་རྫོགས་བྱའི་ཕྱིར། །",
            " མཐུན་པའི་ཆོས་ནི་རབ་ཏུ་སྒྲུབ།། ",
            "དེ་ནས་དེས་ནི་ས་དང་པོར། །",
            " བྱང་ཆུབ་སེམས་དཔའ་དེའི་བདག་ཉིད། །",
            " ཀུན་ཏུ་མཉམ་པར་འཇིག་རྟེན་ལས། །",
            " འདས་པའི་ཡེ་ཤེས་བླ་མེད་འཐོབ།། ",
            "མཐོང་བས་སྤང་བྱའི་ཉོན་མོངས་རྣམས། །",
            " ཐམས་ཅད་ཡང་དག་ཟད་བྱས་ནས།། ",
            "ཤེས་བྱའི་སྒྲིབ་པ་སྤང་བའི་ཕྱིར། །",
            " སྒོམ་པ་ལ་ནི་རབ་ཏུ་སྦྱོར།། ",
            "རྣམ་འཇོག་རྣམ་པར་མི་རྟོག་པའི། །",
            " ཡེ་ཤེས་ལྷན་ཅིག་སྤྱོད་པ་ཡིས། །",
            " དེ་བཞིན་ནས་ནི་ལྷག་མ་ལ།། ",
            "མཐུན་པ་ཡི་ནི་ཆོས་སྤྱོད་དོ།།",
            ""
        ],
        [
            "ཞེས་ཚིགས་བཅད་དྲུག་གིས་བསྟན་།",
            "མདོ་ལས་སྒྲུབ་པ་རྣམ་པར་དབྱེ་བ་བསྟན་པ་།",
            "དོན་ཀུན་ཤེས་པ་དང༌། ",
            "ཆོས་ཀུན་ཤེས་པ་དང༌། ",
            "ཆོས་ལ་ཆོས་ཀྱི་རྗེས་སུ་སྒྲུབ་པར་འགྱུར་བ་དང༌། ",
            "མཐུན་པར་ཞུགས་པ་དང༌། ",
            "མཐུན་པའི་ཆོས་ལ་སྤྱོད་པ་ཡིན་ཞེས་ཚིག་ལྔས་བསྟན་པ་ལྟར། ",
            "དང་པོ་དོན་ཀུན་ཤེས་པ་ནི། ",
            "བློ་ལྡན་མོས་སྤྱོད་དུ་བྱང་ཆུབ་སེམས་དཔའ་དེས་",
            "བདེན་པ་གཉིས་སམ་ཡང་ན་ཀུན་བཏགས་མེད་པ་དང་",
            "གཞན་དབང་དང་ཡོངས་གྲུབ་ཡོད་པ་གཉིས་ལ་ལོག་པ་ཉིད་དང༌། ",
            "ཡང་དག་པ་རྣམ་སྤངས་ཞེས་པ་མོས་སྤྱོད་པས་",
            "བདག་མེད་གཉིས་རྟོགས་",
            "པ་དེ་དེ་ཁོ་ན་ཉིད་དང་མཐུན་པས་",
            "འཇིག་རྟེན་པའི་བློ་གཞན་ལ་ལྟོས་ན་",
            "ཕྱིན་ཅི་མ་ལོག་པ་ཡིན་པས་ལོག་པ་ཉིད་ཀྱང་མ་ཡིན་པ་དང༌། ",
            "འཇིག་རྟེན་པ་ཡིན་པས་འཇིག་རྟེན་ལས་འདས་པའི་",
            "བློ་ལ་ལྟོས་ན་ཡང་དག་པ་ཉིད་ཀྱང་མ་ཡིན་པས་",
            "དེ་གཉིས་རྣམ་པར་སྤངས་པའི་རང་བཞིན་ཡིན་ལ",
            ""
        ],
        [
            "དེ་ལྟར་མོས་སྤྱོད་པའི་སྟོང་པ་ཉིད་དང༌། ",
            "སྨོན་པ་མེད་པ་དང༌། ",
            "མཚན་མ་མེད་པའི་ཏིང་ངེ་འཛིན་གསུམ་གྱིས་",
            "གང་ཟག་དང་ནི་ཆོས་དག་ལ་བདག་མེད་པ་རྣམ་པ་གཉིས་ཀུན་ཤེས་ནས་ཞེས་",
            "སྟོང་པ་ཉིད་ཀྱི་ཏིང་ངེ་འཛིན་གྱིས་",
            "གང་ཟག་དང་ཆོས་སུ་མིང་དང་མཚན་མ་དང་",
            "བརྡ་དང་ཐ་སྙད་ཀྱིས་བཏགས་པ་ཙམ་ཡིན་པར་",
            "ཁོང་དུ་ཆུད་ནས་",
            "ཀུན་བཏགས་པའི་ངོ་བོ་མེད་པར་སྟོང་པ་ཉིད་ཤེས་ནས",
            "གང་ཟག་གི་བདག་ཀྱང་གཟུང་བའི་ངོ་བོར་།",
            "འཛིན་པའི་ངོ་བོར་མེད་པ་དང༌། ",
            "གཟུགས་སྒྲ་སོགས་ཆོས་རྣམས་ཀྱི་བདག་ཀྱང་གཟུང་བའི་ངོ་བོར་།",
            "འཛིན་པའི་ངོ་བོར་མེད་པས་",
            "བདག་གཉིས་པོ་དེ་རི་བོང་གི་རྭ་ལྟར་",
            "དོན་ལ་ཡེ་ནས་ཡོད་མ་མྱོང་བར་ཀུན་ནས་ཤེས་སོ།།",
            "གཟུང་འཛིན་གཉིས་སུ་སྣང་བའི་",
            "གཞི་གཞན་དབང་གི་སེམས་སེམས་བྱུང་ཡང་དག་མ་ཡིན་པའི་",
            "ཀུན་ཏུ་རྟོག་པ་ནི་ཐ་སྙད་དུ་ཡོད་དེ་",
            ""
        ],
        [
            "ཀུན་ནས་ཉོན་མོངས་པ་དང་འཁོར་བའི་སྡུག་བསྔལ་སྣ་ཚོགས་པ་",
            "བསྙོན་མེད་བསླུ་མེད་དུ་གྲུབ་པ་འདི་ལ་སུས་ཀྱང་",
            "མེད་ཅེས་བརྗོད་མི་རིགས་།",
            "འདི་མེད་ན་ཀུན་ཉོན་དང་རྣམ་བྱང་དུ་རྣམ་པར་བཞག་པའང་",
            "ཡེ་ནས་མི་སྲིད་ན་ཡང་འཁོར་འདས་གཉིས་ཡོད་པ་ལ་",
            "སུ་ཡང་རྩོད་པ་མེད་པའི་ཕྱིར་རོ། །",
            "དེ་ལྟར་གཞན་དབང་ཡོད་ཀྱང་ཡང་དག་མིན་རྟོག་",
            "སྡུག་བསྔལ་གྱི་གནས་དང་ཆགས་སོགས་ཉོན་མོངས་པས་",
            "སྐྱོན་ཅན་དུ་བྱས་པས་རེ་སྨོན་གྱི་གནས་མ་ཡིན་པར་རྟོགས་པ་",
            "སྨོན་པ་མེད་པའི་ཏིང་ངེ་འཛིན་གྱིས་",
            "དེའི་རང་བཞིན་ཇི་ལྟ་བ་བཞིན་དུ་ཤེས་སོ།།",
            "ཡོངས་སུ་གྲུབ་པ་ནི་བདག་གཉིས་དང་གཟུང་འཛིན་གཉིས་ཀྱིས་",
            "སྟོང་པའི་རང་བཞིན་ཡིན་པས་དེ་ནི་ཆོས་ཀུན་ལ་",
            "མེའི་ཚ་བ་དང་ཆུའི་བཤེར་བ་ལྟར་ཆོས་ཉིད་དུ་",
            "ཡེ་ནས་ཡོད་པ་ཡིན་ཏེ་དེ་མེད་ན་",
            "བདག་གཉིས་དང་གཟུང་འཛིན་ཡོད་པར་འགྱུར་རོ། །",
            "དེ་ལྟར་ཆོས་ཉིད་ཡོངས་གྲུབ་དེ་ནི་ཡོད་ཀྱང་གཟུང་འཛིན་གྱི་",
            "སྤྲོས་པ་གང་གི་ཡང་མཚན་པ་མེད་པས་སྨྲ་བ་དང་",
            "བསམ་པའི་རྣམ་པར་རྟོག་པ་ཉེ་བར་ཞི་བ་དེ་མཚན་མ་མེད་པའི་",
            "ཏིང་ངེ་འཛིན་གྱིས་ཤེས་པར་བྱེད་པས་",
            "དེ་ལྟར་ཡོད་པ་མེད་པའི་དོན་ཀུན་ཤེས་པའམ། ",
            "ཀུན་བཏགས་དང་གཞན་དབང་ཀུན་རྫོབ་ཀྱི་བདེན་པ་དང༌། ",
            "ཡོངས་གྲུབ་དོན་དམ་པའི་བདེན་པ་གཉིས་ལ་དེ་ལྟར་",
            "མེད་པ་དང་ཡོད་པའི་དོན་ཀུན་ཤེས་ནས་ཞེས་སོ།།",
            ""
        ],
        [
            "གཉིས་པ་ཆོས་ཤེས་པ་གང་ཞེ་།",
            "དེ་ལྟར་མདོ་སྡེ་སོགས་ཀྱི་བསྟན་དོན་ཤེས་པ་ནི་",
            "མདོ་ལ་སོགས་པའི་མིང་ཚིག་ཡི་གེ་ཚོགས་པའི་རྣམ་པ་ཅན་གྱི་",
            "རྗོད་བྱེད་ཆོས་རྣམས་ཀུན་དཔེར་ན་ཆུ་བརྒལ་བ་ལ་",
            "གཟིངས་མེད་དུ་མི་རུང་ཡང་ཆུ་ལ་བརྒལ་ཟིན་ནས་",
            "གཟིངས་ཀྱི་དོན་བྱས་ཟིན་པས་",
            "གཟིངས་ཁོ་ན་ལ་བརྟེན་མི་དགོས་པ་ལྟར། ",
            "བརྗོད་བྱ་གོ་ཞིང་ཤེས་པའི་ཆེད་དུ་བརྡ་སྦྱང་བའི་",
            "མིང་ཚིག་ཡི་གེའི་རྣམ་པའི་ཆོས་རྣམས་ཀྱང་",
            "གཟིངས་དེ་དང་འདྲ་བ་ཉིད་དུ་རིག་ནས་",
            "ཚིག་ཙམ་ཐོས་པས་ཆོག་པར་འཛིན་པ་སྤང་བ་ཉིད་དུ་བྱས་ནས་",
            "ཚིག་དོན་ལ་བསམ་བྱུང་གི་ཤེས་རབ་བསྐྱེད་པ་",
            "གཙོ་བོར་བྱ་བ་ནི་ཆོས་ཤེས་པ་ཞེས་བྱའོ།།",
            ""
        ],
        [
            "གསུམ་པ་ཆོས་ལ་ཆོས་ཀྱི་རྗེས་སུ་མཐུན་པར་སྒྲུབ་པ་ནི། ",
            "མོས་སྤྱོད་སོ་སོའི་སྐྱེ་བོའི་དུས་ཀྱི་ཆོས་ཉན་པ་དང་",
            "བསམ་པའི་ཤེས་རབ་ལ་བརྟེན་ནས་",
            "དོན་དང་ཆོས་ཤེས་པ་ཡིས་ཡང་དག་དང་ལོག་པ་གཉིས་སྤངས་པ་",
            "སྔར་བཤད་པ་དེ་བཞིན་དུ་ནི་བདག་མེད་གཉིས་",
            "གཟུགས་བརྙན་ནམ་དོན་སྤྱིའི་ཚུལ་དུ་རྟོགས་ནས",
            "ཤེས་པ་དེ་ཉིད་ཡོངས་སུ་རྫོགས་ཤིང་དག་པ་དང་",
            "འཇིག་རྟེན་ལས་འདས་པའི་ཡེ་ཤེས་ཀྱི་",
            "མཚན་ཉིད་དུ་འགྱུར་བར་བྱ་བའི་ཕྱིར། ",
            "དྲོད་ནས་ཆོས་མཆོག་གི་བར་དུ་གོང་ནས་གོང་དུ་བསྒོམ་པ་ནི་",
            "ཆོས་ཀྱི་རྗེས་སུ་མཐུན་པའི་ཆོས་རབ་ཏུ་བསྒྲུབ་པའོ།། ",
            "བཞི་པ་མཐུན་པར་ཞུགས་པ་ནི། ",
            "དེ་ནས་བྱང་སེམས་དེས་ནི་ས་དང་པོར་ཏེ་རབ་ཏུ་",
            "དགའ་བ་ལ་བྱང་ཆུབ་སེམས་དཔའ་མཐོང་ལམ་",
            "དེ་ཡི་བདག་ཉིད་ཐོབ་པ་ཀུན་དང་མཉམ་པར་གྱུར་ཏེ་",
            "འཇིག་རྟེན་ལས་འདས་པའི་ཡེ་ཤེས་རྣམ་པར་མི་རྟོག་པ་",
            "ཉན་རང་ལས་འཕགས་པའི་བླ་ན་མེད་པ་འཐོབ་པ་ནི། ",
            "ཆོས་ཉིད་ཀྱི་དོན་མངོན་དུ་རྟོགས་པས་",
            "བྱང་ཆུབ་སེམས་དཔའི་ས་སྐྱོན་མེད་པར་རབ་ཏུ་ཞུགས་པ་",
            "ཀུན་དང་མཐུན་པར་ཞུགས་པས་སྒྲུབ་པ་ཞེས་བྱའོ།། ",
            "ལྔ་པ་མཐུན་པའི་ཆོས་ལ་སྤྱོད་པ་ནི། ",
            "སྒོམ་ལམ་པའི་སྒྲུབ་པ་ལ་བྱ་སྟེ་",
            ""
        ],
        [
            "སྔར་མཐོང་ལམ་ཐོབ་པས་མཐོང་བས་སྤང་བྱའི་",
            "ཉོན་མོངས་རྣམས་ཐམས་ཅད་ཡང་དག་པར་ཟད་པར་བྱས་ནས་",
            "ཤེས་བྱའི་སྒྲིབ་པ་སྤང་བའི་ཕྱིར། ",
            "ས་གཉིས་པ་ནས་བཅུ་པའི་བར་དུ་སྒོམ་པ་ལ་ནི་རབ་ཏུ་སྦྱོར་རོ། །",
            "གང་གིས་སྒྲིབ་པ་སྤོང་བར་བྱེད་པའི་ཡེ་ཤེས་ཇི་ལྟ་བུ་ཞེ་།",
            "རྗེས་ཐོབ་ཤེས་བྱ་རྣམ་པར་འཇོག་པ་དག་པ་འཇིག་རྟེན་པའི་",
            "ཡེ་ཤེས་ཀྱིས་ཇི་སྙེད་པ་ཤེས་པར་བྱེད་པ་དང༌། ",
            "མཉམ་བཞག་རྣམ་པར་མི་རྟོག་པའི་ཡེ་ཤེས་ཀྱིས་ཆོས་ཉིད་",
            "ནམ་མཁའ་ལྟ་བུ་ཇི་ལྟ་བ་བཞིན་ཤེས་པ་དེ་གཉིས་གཅིག་གི་",
            "རྗེས་ཐོག་ཏུ་གཅིག་འབྱུང་བའི་ཚུལ་གྱིས་ལྷན་ཅིག་སྤེལ་མར་སྤྱོད་པས་",
            "རིམ་པ་རྒྱུན་གྱིས་འབྱུང་བ་དེ་བཞིན་ས་ནི་གཉིས་པ་སོགས་",
            "ལྷག་མ་རྣམས་ལ་མཐོང་ཟིན་དང་རྗེས་སུ་མཐུན་པ་ཡི་",
            "ཆོས་སྤྱོད་པར་བྱེད་དོ།། ",
            "དེ་ལྟར་མདོ་ལས་སྒྲུབ་པའི་རྣམ་གྲངས་",
            "ལྔ་གསུངས་པ་དང་མཐུན་པར་མོས་སྤྱོད་ནས་",
            "སྒོམ་ལམ་ས་བཅུ་པའི་བར་གྱི་སྒྲུབ་པ་བྱེད་ཚུལ་སྤྱིར་བསྟན་ནས་",
            "བྱེ་བྲག་ཏུ་བཤད་པ་།",
            ""
        ],
        [
            "སྒྲུབ་པའི་རྐྱེན། ",
            "སྒྲུབ་པའི་ངོ་བོ། ",
            "ཇི་ལྟར་སྒྲུབ་ཚུལ་དཔེས་བསྟན་པ་གསུམ་ལས། ",
            "དང་པོ་སྒྲུབ་པའི་མཐུན་རྐྱེན་ནི། ",
            "བློ་ལྡན་གང་དུ་སྒྲུབ་པའི་ཡུལ། །",
            " ལེགས་པར་རྙེད་དང་གནས་བཟང་དང༌། །",
            " ས་བཟང་བ་དང་གྲོགས་བཟང་དང༌། །",
            " རྣལ་འབྱོར་བདེ་བའི་ཡོན་ཏན་ལྡན།། ",
            "བྱང་ཆུབ་སེམས་དཔའ་ཐོས་མང་དང༌། །",
            " བདེན་མཐོང་སྨྲ་མཁས་བརྩེ་བ་ཅན། །",
            " སྐྱོ་མེད་སྐྱེས་བུ་དམ་པ་ནི། །",
            " ཆེན་པོ་ཡིན་པར་ཤེས་པར་བྱ།། ",
            "དམིགས་པ་བཟང་དང་རྟོན་པ་བཟང༌།། ",
            "ཐབས་བཟང་བ་དང་ངེས་འབྱུང་དང༌། །",
            " སྦྱོར་བ་བཟང་པོའི་བདག་ཉིད་ཀྱི། །",
            " ཡང་དག་གཏོད་པ་ཡིན་པར་བཤད།། ",
            "དགའ་དང་དལ་བར་སྐྱེ་བ་དང༌། །",
            " ནད་མེད་པ་དང་ཏིང་ངེ་འཛིན། །",
            " རྣམ་པར་འབྱེད་པའི་བྱེད་རྒྱུ་ནི། །",
            " སྔོན་ཆད་བསོད་ནམས་བྱས་པ་ཉིད། །",
            " ཅེས་པས་བསྟན་ཏེ",
            "འཁོར་ལོ་ཆེན་པོ་བཞི་སྟེ་མཐུན་པའི་ཡུལ་ན་གནས་པ། ",
            "སྐྱེས་བུ་དམ་པ་ལ་བརྟེན་པ། ",
            "བདག་ཉིད་ལེགས་པར་སྨོན་པ། ",
            "སྔོན་བསོད་ནམས་བགྱིས་པའི་",
            "ལས་འཕྲོ་ཡོད་པ་བཞི་དང་ལྡན་ན་",
            ""
        ],
        [
            "སྒྲུབ་པ་ཕུན་སུམ་ཚོགས་པར་འགྱུར་བས་དེ་བཤད་པ་།",
            "གནས་ནི་བློ་ལྡན་དེ",
            "ས་གང་དུ་སྒྲུབ་པའི་ཡུལ་འཚོ་བའི་ཡོ་བྱད་",
            "ཚེགས་ཆུང་ངུས་ལེགས་པར་རྙེད་པ་དང༌། ",
            "སྐྱེ་བོ་མི་སྲུན་པ་དང་གཅན་གཟན་གདུག་པ་",
            "སོགས་མེད་པས་གནས་བཟང་བ་དང༌། ",
            "ས་ཆུ་འཕྲོད་ཅིང་ནད་མི་སྐྱེད་པ་དང་ཤུ་བ་དང་",
            "མཛེ་སོགས་མེད་པའི་ས་བཟང་བ་ཡིད་དང་འཐད་པ་དང༌། ",
            "ཚུལ་ཁྲིམས་དང་ལྟ་བ་མཚུངས་པའི་དགེ་བའི་",
            "གྲོགས་བཟང་པོ་ཡོད་པ་དང༌། ",
            "བསམ་གཏན་གྱི་རྣལ་འབྱོར་བྱེད་པ་ལ་གེགས་སུ་གྱུར་པ་",
            "ཉིན་པར་སྐྱེ་བོའི་རྒྱུ་འགྲུལ་དང་མཚན་མོ་སྒྲ་ཡི་",
            "གླག་ཅོལ་ཆེ་བ་སོགས་བསམ་གཏན་གྱི་ཚེར་མ་མེད་པས་",
            "ཉམས་བདེ་བའི་ཡོན་ཏན་དང་ལྡན་པ་",
            "དེ་ལྟ་བུར་གནས་ན་རྣལ་འབྱོར་འཕེལ་བར་འགྱུར་གྱི། ",
            "ལྡོག་ཕྱོགས་རྣམས་ཀྱིས་སྒྲུབ་པ་ལ་བར་ཆད་དུ་འགྱུར་བས་",
            "ཐོག་མར་གནས་ལ་བརྟག་སྟེ་",
            "བག་ཡོད་པར་བྱ་དགོས་ཀྱི་གང་བྱུང་དུ་སྒྲུབ་པ་བརྩམ་པར་མི་བྱའོ།།",
            "གྲོགས་སྐྱེ་བུ་དམ་པ་ལ་བརྟེན་པ་ནི་",
            "ཡོན་ཏན་ཀུན་གྱི་རྐྱེན་མཆོག་ཡིན་པས་",
            "དམ་པའི་མཚན་ཉིད་ཇི་ལྟ་བུ་ཞེ་།",
            "ཐེག་ཆེན་ལ་ཞུགས་པའི་བྱང་ཆུབ་སེམས་དཔའ་གང་ཞིག་",
            "ལུང་གི་ཆོས་ཐོས་པ་ཤིན་ཏུ་མང་བ་དང༌། ",
            "རྟོགས་པའི་ཆོས་བདེན་པ་རྣམས་ཁོང་དུ་ཆུད་པས་",
            "དེ་ཡི་དོན་མཐོང་བ་དང༌། ",
            "གཞན་ལ་ཆོས་སྨྲ་བའམ་འཆད་པ་ལ་མཁས་པ་དང༌། ",
            "གཞན་དོན་དུ་བརྩེ་བ་ཅན་གཞན་དོན་བྱེད་པ་ལ་སྐྱོ་བ་མེད་པའི་",
            "སྐྱེས་བུ་དམ་པ་ནི་བསྟེན་པར་བྱ་བ་དགེ་བའི་",
            "བཤེས་གཉེན་ཆེན་པོ་ཡིན་པར་ཤེས་པར་བྱའོ།།",
            ""
        ],
        [
            "རང་ཉིད་ལེགས་པར་སྨོན་པ་ཇི་ལྟ་བུ་ཞེ་།",
            "སྒྲུབ་པ་བྱེད་པའི་གང་ཟག་རང་ཉིད་ཐེག་ཆེན་གྱི་",
            "ཆོས་ལ་དོན་དུ་གཉེར་ཞིང་ཤེས་རབ་གསུམ་གྱིས་",
            "དམིགས་པས་དམིགས་པ་བཟང་བ་དང༌། ",
            "དགེ་རྩ་ཆུང་ངུས་ཆོག་པར་མི་འཛིན་པར་བསོད་ནམས་དང་",
            "ཡེ་ཤེས་ཀྱི་ཚོགས་ཇི་ལྟར་རིགས་པར་",
            "བསགས་པས་རྟོན་པ་བཟང་བ་དང༌། ",
            "ནམ་སེམས་རྒོད་ཅིང་གཡེང་བར་གྱུར་ན་",
            "དེ་ལ་སྐྱོན་དུ་བསམ་སྟེ་ཞི་གནས་ཀྱི་",
            "མཚན་མ་ཡིད་ལ་བྱེད་པས་སྤོང་བ་དང༌། ",
            "ནམ་སེམས་ཞུམ་པ་དང་རྨུགས་པར་གྱུར་ན་",
            "སངས་རྒྱས་བྱང་སེམས་ཀྱི་ཡོན་ཏན་དང་",
            "ཏིང་ངེ་འཛིན་གྱི་ཕན་ཡོན་དང་",
            "ཆོས་རྣམས་ཀྱི་རང་དང་སྤྱིའི་མཚན་ཉིད་བསམ་སྟེ་",
            "སེམས་གཟེངས་བསྟོད་པ་ནི་ལྷག་མཐོང་གི་",
            "མཚན་མ་བསྒོམ་པས་ཞུམ་པ་སྤོང་པར་བྱེད་པ་དང༌། ",
            "ནམ་ཞུམ་རྒོད་མེད་པར་གྱུར་ན་དེའི་ངང་དུ་",
            "བཏང་སྙོམས་ཀྱི་མཚན་མ་བསྒོམ་སྟེ་",
            ""
        ],
        [
            "མི་གཡོ་བར་དགའ་བའི་ངང་དུ་གནས་པར་བྱ་སྟེ",
            "དེ་ལྟར་ཞི་ལྷག་བཏང་སྙོམས་ཀྱི་མཚན་མ་གསུམ་",
            "རྣལ་འབྱོར་སྒོམ་པ་རྣམས་ཀྱི་ཐབས་བཟང་པོ་ཡིན་པས་དེ་དང་ལྡན་པ་དང༌། ",
            "རང་སའི་གནས་སྐབས་ཙམ་གྱིས་ཆོག་པར་མི་འཛིན་པར་",
            "ས་དང་ལམ་གོང་ནས་གོང་དུ་ངེས་པར་འབྱུང་བའམ་",
            "རབ་ཏུ་འཇུག་པར་བྱེད་པ་བཟང་པོ་དང༌། ",
            "ལམ་དེ་ཞི་གནས་དང་ལྷག་མཐོང་གི་སྒོ་ནས་རྟག་ཏུ་འཇུག་པ་ནི་",
            "སྦྱོར་བ་བཟང་པོའི་རང་བཞིན་ནོ།།",
            "དེ་ལྟར་བཟང་པོ་ལྔ་དང་ལྡན་པའི་",
            "བདག་ཉིད་ཀྱི་དོན་ལ་ཡང་དག་པར་བློ་རྩེ་གཅིག་ཏུ་གཏད་པའམ་",
            "སྨོན་ལམ་གྱི་གོ་ཆ་དང་ལྡན་པ་ནི་",
            "རང་ཉིད་ལེགས་པར་སྨོན་པའོ།།",
            "སྔོན་བསོད་ནམས་བགྱིས་པའི་དབང་གིས་",
            "འདི་ལྟར་མཐུན་པའི་ཡུལ་ན་གནས་ཤིང་",
            "བཤེས་གཉེན་དང་ཆོས་དང་འཕྲད་པ་སོགས་ཀྱིས་",
            "སེམས་དགའ་བ་རྙེད་པ་དང༌། ",
            "མི་ཁོམ་པ་བརྒྱད་སྤངས་པའི་དལ་བར་སྐྱེས་པ་དང༌། ",
            "ལུས་ལ་ནད་མེད་པས་ཆོས་ལ་སྦྱོར་རུང་བ་དང༌། ",
            "སེམས་ལས་སུ་རུང་བས་ཏིང་ངེ་འཛིན་དང༌། ",
            "བདེན་པ་གཉིས་ཀྱི་དོན་ལ་རྣམ་པར་འབྱེད་པའི་ཤེས་རབ་དང་ལྡན་པ་",
            "འདི་ལྔའི་བྱེད་པའི་རྒྱུ་ནི་",
            "སྔོན་ཆད་ཀྱི་ཚེ་རབས་དག་ཏུ་བསོད་ནམས་བྱས་པ་ཉིད་ཡིན་ཏེ་",
            "ད་ལྟར་དེའི་འབྲས་བུ་སྣང་བས་ན་",
            "དུ་བས་མེ་བཞིན་སྔོན་གྱི་བསོད་ནམས་ངེས་པར་འགྱུར་རོ། །",
            " གཉིས་པ་ཐེག་པ་ཆེན་པོའི་སྒྲུབ་པའི་ངོ་བོ་ནི་",
            "དམིགས་མེད་ཀྱི་ཤེས་རབ་དང༌། ",
            "སེམས་ཅན་ཡོངས་སུ་མི་འདོར་བའི་",
            "སྙིང་རྗེ་ཆེན་པོ་གཉིས་ཡིན་པས་དེ་བཤད་པ་།",
            "མདོར་བསྡུས་ཙམ་བསྟན་པ་དང༌། ",
            "སླར་ཡང་ཕྱེ་སྟེ་",
            ""
        ],
        [
            "བཤད་པ་གཉིས་ལས། ",
            "དང་པོ་མདོར་བསྡུས་ཙམ་བསྟན་པ་ནི། ",
            "ཆོས་ཀྱི་དབྱིངས་ནི་མ་གཏོགས་པ། །",
            " གང་ཕྱིར་ཆོས་མེད་དེ་ཡི་ཕྱིར། ། ",
            "སངས་རྒྱས་རྣམས་ཀྱིས་དེ་དག་ལས། །",
            " ངེས་འབྱུང་ཆགས་སོགས་ཡིན་པར་དགོངས།། ",
            "ཆོས་ཀྱི་དབྱིངས་ནི་མ་གཏོགས་པར། །",
            " གང་ཕྱིར་ཆོས་མེད་དེ་ཡི་ཕྱིར། །",
            " ཀུན་ནས་ཉོན་མོངས་བསྟན་པ་ལ།། ",
            "བློ་ལྡན་དགོངས་པ་དེ་ཡིན་འདོད།། ",
            "གང་ཕྱིར་ཆགས་སོགས་དེ་ཉིད་ལ།། ",
            "ཚུལ་བཞིན་འཇུག་པ་དེ་ཡི་ཕྱིར། །",
            " དེ་ལས་རྣམ་གྲོལ་འགྱུར་དེས་ན།།",
            ""
        ],
        [
            "དེ་ཡིས་དེ་དག་ལས་ངེས་འབྱུང༌། །",
            " སེམས་ཅན་ཆེད་དུ་དམྱལ་བའི་སྲིད་པར་གནས་པ་ཡི། །",
            " སྡུག་བསྔལ་མི་བཟད་ཅིས་ཀྱང་རྒྱལ་སྲས་གནོད་བྱེད་མིན།། ",
            "ཞི་སྲིད་ཡོན་ཏན་སྐྱོན་གྱིས་ཐོས་པ་དམན་ཞུགས་པའི། །",
            " རྣམ་རྟོག་དགེ་བ་སྣ་ཚོགས་བློ་ལྡན་གནོད་བྱེད་ཡིན།། ",
            "བློ་དང་ལྡན་པ་དམྱལ་བར་གནས་པ་དུས་ཀུན་ཏུ། །",
            " བྱང་ཆུབ་དྲི་མེད་ཡངས་པའི་བར་དུ་གཅོད་བྱེད་མིན།། ",
            "ཐེག་པ་གཞན་ལ་རབ་བསིལ་རྣམ་རྟོག་བདག་ཕན་པ། །",
            " རབ་ཏུ་བདེ་བར་གནས་ཀྱང་བར་དུ་གཅོད་པར་བྱེད།། ",
            "ཅེས་ཚིགས་བཅད་གསུམ་གྱིས་འཁོར་བར་སྐྱོན་དུ་བལྟས་ནས་",
            "ཉོན་མོངས་ཆེད་དུ་མི་སྤོང་བའི་ཤེས་རབ་དམིགས་པ་མེད་པ་།",
            "སེམས་ཅན་ཆེད་དུ་སོགས་ཚིགས་བཅད་གཉིས་ཀྱིས་",
            "སེམས་ཅན་དོར་ནས་",
            ""
        ],
        [
            "རང་གཅིག་པུ་ཞི་བར་འཇུག་པ་ཐེག་ཆེན་གྱི་",
            "སྒྲུབ་པ་དང་འགལ་བར་བསྟན་པ་ཡིན་པས། ",
            "དེ་དག་དཀྱུས་གཅིག་ཏུ་བཤད་ན",
            "དམན་ལམ་བ་དག་གིས་ཉོན་མོངས་རང་བཞིན་གྱིས་",
            "ཡོད་པ་ཉིད་ལམ་གྱིས་སྤང་སྟེ་ཟད་ནས་",
            "མྱང་འདས་འཐོབ་པར་བཟུང་ནས་འཁོར་འདས་ལ་སྐྱོན་ཡོན་",
            "ཞེན་པའི་བསམ་པ་དྲག་པོས་འཁོར་བ་སྤངས་ནས་",
            "ཞི་བར་འཇུག་ལ",
            "བྱང་ཆུབ་སེམས་དཔའ་ཉོན་མོངས་པ་ཉིད་ལ་རང་བཞིན་མེད་པས་",
            "ཉོན་མོངས་ཉིད་ཀྱིས་གྲོལ་བ་སྟེར་བའི་ཐབས་མཁས་པ་",
            "རྣམ་པར་མི་རྟོག་པའི་ཡེ་ཤེས་དང་ལྡན་པའི་དབང་གིས་",
            "འཁོར་བ་ཡོངས་སུ་མི་འདོར་ཡང་འཁོར་བའི་ཉེས་པས་",
            "མི་གོས་པར་བྱང་ཆུབ་སེམས་དཔའི་སྤྱོད་པ་སྤྱད་དེ",
            ""
        ],
        [
            "མཐར་སྲིད་ཞིར་མི་གནས་པའི་མྱ་ངན་ལས་འདས་པ་",
            "འཐོབ་པ་ཡིན་པས་དམིགས་པ་མེད་པའི་ཤེས་རབ་རྣམ་པར་མི་རྟོག་པས་",
            "འཁོར་འདས་མཉམ་པ་ཉིད་དུ་རྟོགས་ཚུལ་གསུངས་པ་",
            "ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་འབུམ་པ་ལས། ",
            "འདོད་ཆགས་མ་གཏོགས་པར་འདོད་ཆགས་ལས་",
            "ངེས་པར་འབྱུང་བ་གཞན་ང་མི་སྨྲའོ་ཞེས་དང༌། ",
            "ཞེ་སྡང་དང་གཏི་མུག་ཀྱང་དེ་བཞིན་དུ་གསུངས་པ་ནི་",
            "འདོད་ཆགས་ཉིད་ཀྱིས་འདོད་ཆགས་ལས་ངེས་པར་",
            "འབྱིན་གྱི་ངེས་འབྱུང་གཞན་གྱིས་མ་ཡིན་པར་",
            "གསུངས་པའི་དགོངས་དོན་ཅན་ཡིན་ཏེ",
            "ཆོས་ཀྱི་དབྱིངས་ཉིད་ནི་མ་གཏོགས་པ་གང་ཕྱིར་ཆོས་གཞན་མེད་པ་སྟེ་",
            "ཆོས་ཐམས་ཅད་ཀྱི་གནས་ལུགས་སམ་ངོ་བོ་ཉིད་དམ་རང་བཞིན་ནི་",
            "ཆོས་དབྱིངས་དེ་བཞིན་ཉིད་ཁོ་ནར་ངེས་ཀྱི། ",
            "དེ་ལས་གཞན་དུ་གྱུར་པའི་ཆོས་རྡུལ་ཙམ་ཡོད་པ་མ་ཡིན་པ་དེའི་ཕྱིར། ",
            "སངས་རྒྱས་རྣམས་ཀྱིས་འདོད་ཆགས་ལ་སོགས་པ་དེ་དག་ལས་",
            "ངེས་པར་འབྱུང་བ་འདོད་ཆགས་ལ་སོགས་པ་",
            "དེ་དག་ཡིན་པར་དགོངས་པ་ཐུགས་ལ་བཞག་ནས་",
            "དེ་ལྟར་གསུངས་ཏེ",
            "དེ་ལྟར་ཉོན་མོངས་པའི་རང་བཞིན་ཡེ་ནས་རྣམ་པར་",
            "དག་པ་ཉིད་དུ་ཤེས་ནས་ཉོན་མོངས་ཉིད་ཀྱིས་",
            "ཉོན་མོངས་རང་གྲོལ་བར་ཤེས་ན་གཉེན་པོ་གཞན་དུ་འཚོལ་མི་དགོས་།",
            "རང་གི་ངོ་བོ་ཉིད་ཀྱིས་མ་གྲོལ་བའི་ཉོན་མོངས་ཞིག་གལ་ཏེ་",
            "ཡོད་པ་ལྟར་ན་དེ་སུས་ཀྱང་གྲོལ་མི་ནུས་ཏེ་སྤང་དུའང་མེད་དོ།།",
            "དེའི་ཕྱིར་མཚན་ཉིད་ཐེག་པའི་ངེས་དོན་གྱི་མདོ་རྣམས་སུ་",
            "ཆོས་ཐམས་ཅད་ཡེ་ནས་བཅིང་གྲོལ་མེད་པར་བསྟན་པ་བཞིན་",
            "འབྲས་བུ་སྔགས་ཀྱི་ཐེག་པར་ཡང་ཀྱེ་རྡོ་རྗེའི་རྒྱུད་བརྟག་པ་",
            "གཉིས་པའི་རྣལ་འབྱོར་དག་པའི་ལེའུ་ལས། ",
            "ངེས་པར་དངོས་པོ་ཐམས་ཅད་ཀྱི། །",
            "དག་པ་དེ་བཞིན་ཉིད་དུ་བརྗོད།།",
            ""
        ],
        [
            "ཅེས་སོགས་དང༌། ",
            "རང་རིག་བདག་ཉིད་དག་པ་ཉིད། །",
            "དག་པ་གཞན་གྱིས་རྣམ་གྲོལ་མིན།།",
            "ཞེས་སོགས་གསུངས་པ་འདི་དག་",
            "དགོངས་གནད་གཅིག་ཡིན་གྱི་ཐ་དད་མེད་དོ།།",
            "དེ་བཞིན་དུ་མ་རིག་པ་དང་བྱང་ཆུབ་གཅིག་པར་གསུངས་པ་ཡང་",
            "ཆོས་ཀྱི་དབྱིངས་ནི་མ་གཏོགས་པར་གང་གི་ཕྱིར་ན་",
            "དེ་ལས་གཞན་དུ་གྱུར་པའི་ཆོས་ནི་མེད་པ་དེའི་ཕྱིར་ཀུན་ནས་",
            "ཉོན་མོངས་རྣམས་རང་བཞིན་གྱིས་བྱང་ཆུབ་ཀྱི་ངོ་བོར་བསྟན་པ་ལ་",
            "བློ་ལྡན་བྱང་སེམས་རྣམས་ཀྱིས་སངས་རྒྱས་ཀྱི་དགོངས་པ་",
            "དེ་ལྟ་བུ་ཡིན་པར་ཤེས་ནས་དེ་ལྟར་འདོད་དོ།།",
            "ཞེས་མདོ་རྣམས་ལས་ཉོན་མོངས་པ་རྣམས་ནི་བྱང་ཆུབ་རྡོ་རྗེའི་",
            "གཞི་ལགས་སོ་ཞེས་སོགས་གསུངས་པ་བཞིན་ནོ།།",
            "འོ་ན་ཉོན་མོངས་པ་ཉིད་ཀྱིས་ཉོན་མོངས་ལས་ངེས་པར་འབྱུང་ན་",
            "ཉོན་མོངས་སྤྱོད་པའི་སེམས་ཅན་ཐམས་ཅད་",
            "ངེས་པར་འབྱུང་བར་ཅིས་མ་གྱུར་སྙམ་།",
            ""
        ],
        [
            "དེ་ནི་དགོངས་དོན་ཚུལ་བཞིན་མ་ཤེས་པ་ཡིན་ཏེ་",
            "དེ་དག་གིས་ཆགས་སོགས་ཉིད་ཀྱི་",
            "དེ་ཁོ་ན་ཉིད་མི་ཤེས་པར་",
            "དེ་དང་དེའི་མཚན་མར་ཞེན་པས་འཆིང་བ་ཡིན་ལ",
            "གང་ཕྱིར་བྱང་ཆུབ་སེམས་དཔའ་རྣམས་ཀྱིས་",
            "ཆགས་སོགས་ཀྱི་དེ་ཁོ་ན་ཉིད་ཆོས་ཀྱི་དབྱིངས་ཀྱི་",
            "རང་བཞིན་ལ་དེ་ལྟར་རྟོགས་ནས་",
            "ཚུལ་བཞིན་དུ་འཇུག་པ་དེ་ཡི་ཕྱིར་",
            "ཆགས་སོགས་ཐ་མལ་རང་མཚན་པ་དེ་ལས་",
            "རྣམ་པར་གྲོལ་བར་འགྱུར་བ་དེས་།",
            "ཆགས་སོགས་དེ་ཡིས་ཆགས་སོགས་",
            "དེ་དག་ལས་ངེས་པར་འབྱུང་བ་ཡིན་།",
            "འདོད་ཆགས་ལ་སོགས་པའི་",
            "དངོས་པོ་དང་མཚན་མར་མི་དམིགས་པས་",
            "ཆགས་པ་དང་སྡང་བ་གང་ཡང་མི་འབྱུང་ངོ༌།།",
            ""
        ],
        [
            "དེ་ནས་ཆགས་སོགས་ཀྱི་རང་བཞིན་རྟོགས་ནས་",
            "གདོད་ནས་ཟད་པ་དང་གདོད་ནས་མི་སྐྱེ་བའི་",
            "དོན་མངོན་དུ་གྱུར་པའི་ཟད་མི་སྐྱེ་ཤེས་པའི་ཡེ་ཤེས་",
            "བྱང་ཆུབ་ཆེན་པོ་འཐོབ་པར་འགྱུར་བའི་ཆགས་སོགས་ཀྱི་",
            "ངོ་བོ་ཡོད་བཞིན་དུ་ནམ་ཞིག་དེ་ཟད་ནས་",
            "སླར་རང་རྒྱུད་ལ་མི་སྐྱེ་བར་ཤེས་པའི་ཉན་ཐོས་ཀྱི་བྱང་ཆུབ་ནི་",
            "དེ་ཁོ་ན་ཉིད་ལ་རྨོངས་པ་།",
            "མངོན་རྟོགས་རྒྱན་ལས། ",
            "གཞན་གྱི་ཆོས་རྣམས་ཀྱང་ཡོད་ལ།། ",
            "ཤེས་བྱ་ལ་ཡང་སྟོན་པ་ཡི། །",
            " སྒྲིབ་པ་ཟད་པར་བརྗོད་པ་གང༌། །",
            " དེ་ལ་ཁོ་བོས་མཚར་དུ་བརྩིས། །",
            " ཞེས་གསུངས་པ་བཞིན་ནོ།།",
            ""
        ],
        [
            "དེ་བཞིན་དུ་འཕགས་པ་ཐོགས་མེད་ཀྱིས་",
            "ཐེག་པ་ཆེན་པོ་བསྡུས་པར་ཡང༌། ",
            "ཆོས་སྐུ་ཟབ་པའི་ཚིགས་བཅད་དུ། ",
            "ཐབས་ཆེན་རྣམས་དང་ལྡན་པ་ལ།། ",
            "ཉོན་མོངས་བྱང་ཆུབ་ཡན་ལག་འགྱུར།། ",
            "འཁོར་བའང་ཞི་བའི་ཆོས་ཉིད་དེ།། ",
            "དེ་ཕྱིར་དེ་བཞིན་གཤེགས་བསམ་ཡས། །",
            " ཞེས་འཁོར་བ་ཉིད་མྱང་འདས་དང་",
            "ཉོན་མོངས་རྣམས་བྱང་ཆུབ་ཀྱི་",
            "ཡན་ལག་གང་ལམ་དུ་འགྱུར་བར་གསུངས་པ་འདི་ལྟ་བུ་",
            "མཚན་ཉིད་ཐེག་པ་ལས་ཀྱང་གསལ་བར་བསྟན་ཏེ",
            "ཤེས་རབ་ཀྱིས་དེ་ལྟར་མ་རྟོགས་པར་",
            "སྲིད་ཞིའི་མཐའ་ལ་མི་གནས་པའི་",
            "བྱང་ཆུབ་ཆེན་པོ་འཐོབ་མི་ནུས་པའི་ཕྱིར་རོ། །",
            "འབྲས་བུའི་ཐེག་པ་ལས་ནི་རྟོགས་པ་དེ་དང་",
            "མཐུན་པའི་ཐབས་ཁྱད་པར་ཅན་གྱི་ལམ་རྣམས་ཀྱང་",
            "མ་སྦས་པར་མངོན་དུ་བསྟན་པས་",
            "འཚང་རྒྱ་བ་ལ་མྱུར་ལམ་དུ་གྲུབ་པ་ཡིན་ནོ།། ",
            "གཉིས་པ་སེམས་ཅན་ཡོངས་སུ་མི་འདོར་བའི་ཐབས་ནི་",
            "བྱང་ཆུབ་ཆེན་པོ་ཐོབ་པའི་ཐབས་ཡིན་པར་བསྟན་པ་ནི། ",
            "སེམས་ཅན་ཆེད་དུ་དམྱལ་བའི་སྲིད་པར་གནས་པ་ཡི་བཙོ་བསྲེག་ལ་སོགས་པའི་",
            "སྡུག་བསྔལ་མི་བཟད་པ་ནི་ཅིས་ཀྱང་",
            "རྒྱལ་བའི་སྲས་རྣམས་ཀྱི་ལུས་དང་",
            "སེམས་ལ་གནོད་པ་དང་",
            "ཐེག་པ་ཆེན་པོའི་ལམ་ལ་བར་དུ་གཅོད་པའི་གནོད་པ་བྱེད་པ་མིན་ཏེ",
            ""
        ],
        [
            "རྒྱུ་དེས་སྒྱུ་མ་ལྟ་བུའི་བློ་དང་སེམས་ཅན་རྣམས་ལ་",
            "ཤིན་ཏུ་སྙིང་རྗེའི་གོ་ཆ་བགོ་བར་འགྱུར་རོ། །",
            "ཞི་བ་མྱང་འདས་ལ་ཡོན་ཏན་དང་སྲིད་པ་འཁོར་བ་ལ་",
            "སྐྱོན་དུ་འཛིན་པ་ཉིད་ཀྱིས་ཐེག་པ་དམན་པའི་ལམ་ལ་ཞུགས་པའི་",
            "རྣམ་པར་རྟོག་པ་དགེ་བ་ལྟར་སྣང་བ་སྣ་ཚོགས་ནི་",
            "བློ་ལྡན་བྱང་ཆུབ་སེམས་དཔའི་ལམ་ལ་",
            "བར་དུ་གཅོད་པའི་གནོད་བྱེད་ཡིན་ཏེ",
            "ཅིའི་ཕྱིར་ན། ",
            "བློ་ལྡན་དམྱལ་བར་གནས་པ་དེ་ནི་",
            "དེ་ཉིད་ཀྱི་ཚེ་ད་ལྟར་སྡུག་བསྔལ་བར་གྱུར་པ་ཙམ་ལས་",
            "དུས་ཀུན་ཏུའམ་གཏན་དུ་བྱང་ཆུབ་ཆེན་པོ་སྒྲིབ་གཉིས་ཀྱི་",
            "དྲི་མ་མེད་པ་སྟོབས་སོགས་ཀྱི་ཡོན་ཏན་རྒྱ་ཆེ་ཞིང་",
            "ཡངས་པའི་བར་དུ་གཅོད་བྱེད་མིན་ཏེ་",
            "འཛའ་བོའི་བུ་མོ་དང་གྱད་པ་གི་ཏའི་རྣམ་ཐར་བཞིན་ནོ།།",
            "ཐེག་པ་གཞན་ཉན་རང་གི་ལམ་འབྲས་ལ་",
            "རང་དོན་དུ་ཉོན་མོངས་དང་སྡུག་བསྔལ་རབ་ཏུ་བསིལ་བར་",
            "རྣམ་པར་རྟོག་ཅིང་བདག་ལ་ཕན་པ་འབའ་ཞིག་དོན་དུ་གཉེར་བ་ནི་",
            "སྐབས་དེར་རབ་ཏུ་བདེ་བར་གནས་ཀྱང་",
            "བྱང་ཆུབ་ཆེན་པོ་ལ་བར་དུ་གཅོད་པར་བྱེད་དེ",
            "ཐེག་ཆེན་ལམ་ལ་ཞུགས་པ་དག་ཀྱང་",
            "གཞན་གྱིས་ལོག་སྒྲུབ་ལ་བརྟེན་ནས་",
            "བླ་མེད་བྱང་ཆུབ་ཏུ་སེམས་བསྐྱེད་པ་བཏང་སྟེ་",
            "ཉན་རང་གི་མྱང་འདས་མངོན་དུ་བྱེད་པ་བཞིན་ནོ།།",
            ""
        ],
        [
            "གཉིས་པ་སླར་ཡང་ཕྱེ་སྟེ་བཤད་པ་།",
            "དམིགས་མེད་ཀྱི་ཤེས་རབ་དང༌། ",
            "བྱམས་པ་ཆེན་པོ་གཉིས་བཤད་པ་གཉིས་ལས། ",
            "དང་པོ་དམིགས་མེད་ཀྱི་ཤེས་རབ་ནི། ",
            "ཆོས་མེད་པ་དང་དམིགས་པ་དང༌། །",
            " ཀུན་ནས་ཉོན་མོངས་མེད་རྣམ་དག །",
            " སྒྱུ་མ་ལ་སོགས་འདྲ་བ་དང༌། །",
            " དེ་བཞིན་ནམ་མཁའ་འདྲར་ཤེས་བྱ།། ",
            "ཇི་ལྟར་ཚུལ་བཞིན་བྲིས་པའི་རི་མོ་ལ།། ",
            "མཐོ་དམན་མེད་ཀྱང་སྣང་བར་དེ་བཞིན་དུ། །",
            " ཡང་དག་མ་ཡིན་རྟོག་ལ་རྣམ་ཀུན་ཏུ། །",
            " གཉིས་པོ་རྟག་ཏུ་མེད་ཀྱང་སྣང་བར་འགྱུར།། ",
            "ཇི་ལྟར་ཆུ་རྙོག་པ་ལས་དྭངས་པ་ནི། །",
            " དྭངས་པ་ཉིད་དེ་དེ་ལས་སྐྱེས་མིན་གྱི། །",
            " དེ་ནི་དེ་ལ་དྲི་མ་བྲལ་བར་ཟད།།",
            ""
        ],
        [
            "དེ་བཞིན་རང་སེམས་དག་ལ་ཚུལ་དེ་ཉིད། །",
            " སེམས་ནི་རྟག་ཏུ་རང་བཞིན་འོད་གསལ་འདོད།། ",
            "དེ་ནི་གློ་བུར་ཉེས་པས་མ་རུང་བྱས།། ",
            "ཆོས་ཉིད་སེམས་ལས་གཞན་པའི་སེམས་གཞན་ནི། །",
            " འོད་གསལ་མ་ཡིན་རང་བཞིན་ལ་བརྗོད་དོ།། ",
            "ཞེས་པས་བསྟན་།",
            "ཆོས་ཐམས་ཅད་དོན་དམ་པར་མེད་པ་དང་",
            "སྣང་ཙམ་དུ་དམིགས་པ་འགལ་བར་བཟུང་ནས་",
            "བྱིས་པ་རྣམས་དོན་དེ་ཁོང་དུ་མ་ཆུད་པས་སྐྲག་པ་དང༌། ",
            "རང་བཞིན་གྱིས་ཀུན་ནས་",
            "ཉོན་མོངས་པ་མེད་ཀྱང་",
            "གློ་བུར་གྱི་དྲི་མ་རྣམ་པར་དག་པའང་",
            "འགལ་ལོ་སྙམ་དུ་སྐྲག་ཅིང་",
            "ཐེག་ཆེན་ལ་མི་མོས་པ་ཡང་",
            "དགོངས་དོན་ཟབ་མོ་མ་ཤེས་པའི་དབང་གིས་ཡིན་གྱི་ཤེས་ན་",
            "དོན་དེ་དག་འགལ་བ་མེད་དེ",
            ""
        ],
        [
            "ཅིའི་ཕྱིར་ན། ",
            "སྣང་བ་ཙམ་དུ་ཆོས་འདི་དག་ཡོད་ཀྱང་སྣང་བ་ལྟར་",
            "བདེན་པར་མ་གྲུབ་པ་སྒྱུ་མ་དང་རྨི་ལམ་ལ་སོགས་",
            "འདྲ་བ་ཡིན་པས་ཐ་སྙད་དུ་དམིགས་པ་ཡོད་།",
            "དེ་བཞིན་དུ་དོན་དམ་པར་མཚན་མར་དམིགས་སུ་མེད་པས་",
            "ནམ་མཁའ་དང་འདྲ་བར་ཤེས་པར་བྱ་བ་ཡིན་པས་",
            "དམིགས་པ་དང་དམིགས་མེད་མི་འགལ་ལོ། །",
            "དཔེ་ཇི་ལྟར་ན་རས་ལ་རི་མོ་མཁན་མཁས་པས་",
            "བཟོ་སྦྱང་གི་ཐབས་གོམས་པའམ་ཆོ་ག་བཞིན་དུ་ཚོན་སྣ་ཚོགས་པས་",
            "ཚུལ་བཞིན་ལེགས་པར་བྲིས་པའི་གཟུགས་རྣམ་པ་སྣ་ཚོགས་པ་དག་།",
            "རི་མོ་ལ་དངོས་སུ་མཐོ་དམན་དང་འབར་འབུར་མེད་ཀྱང་",
            "མིག་ལམ་དུ་རྐང་ལག་དང་གདོང་ལ་སོགས་པ་",
            "མཐོ་དམན་དང་འབར་འབུར་དུ་སྣང་བ་དེ་བཞིན་དུ། ",
            "དངོས་པོའི་དོན་ཚུལ་བཞིན་མ་རྟོགས་པ་ཡང་དག་མ་ཡིན་པའི་",
            "རྟོག་པ་ལ་གཟུང་བ་འཛིན་པ་གཉིས་པོ་རྣམ་པ་ཐ་དད་དུ་",
            "མེད་ཀྱང་ཡོད་པ་ལྟར་སྣང་བར་འགྱུར་ཏེ",
            "གནས་ཚུལ་དང་སྣང་ཚུལ་མི་མཐུན་པར་སྣང་བ་ཡོད་པས་",
            "དོན་ལ་མེད་བཞིན་དེ་ལྟར་ཡོད་པར་སྣང་བའང་མི་འགལ་ལོ། །",
            "རང་བཞིན་གྱིས་དག་ཀྱང་ཕྱིས་སུ་དྲི་མ་དང་བྲལ་ཚེ་",
            "དག་པར་སྣང་བ་ཡང་མི་འགལ་བ་ནི། ",
            "ཇི་ལྟར་ཆུ་རང་བཞིན་གྱིས་",
            "ས་རྡུལ་དང་མ་འདྲེས་པ་དྭངས་པ་ཡིན་ཡང༌། ",
            "ས་འདམ་དང་འདྲེས་ནས་རྙོག་པ་ན་",
            "ཆུ་ཡི་རང་བཞིན་ནི་ས་ཡི་རྡུལ་དང་འདྲེས་ནས་",
            "དབྱེ་མི་རུང་བ་མ་ཡིན་པར་ཆུ་ཉིད་དུ་གནས་མོད་ཀྱི་",
            "རྙོག་པ་དང་བཅས་པར་ཡང་སྣང་བ་ལས། ",
            "ཕྱིས་དྭངས་པ་ཉིད་དུ་གྱུར་པ་ནི་སྔར་གྱི་ཆུའི་རང་བཞིན་ཉིད་",
            "མངོན་དུ་གྱུར་པའི་དྭངས་པ་ཉིད་དེ་སྔོན་མེད་པར་",
            "རྙོག་པ་དེ་ལས་གསར་དུ་སྐྱེས་པ་མིན་གྱི། ",
            "དྭངས་པ་དེ་ནི་ཆུ་དེ་ལ་གློ་བུར་བའི་འདམ་གྱིས་",
            "བསླད་པའི་དྲི་མ་དང་བྲལ་བར་ཟད་དོ།།",
            ""
        ],
        [
            "དེ་བཞིན་ནམ་མཁའ་རང་བཞིན་གྱིས་རྣམ་པར་དག་པ་",
            "སྤྲིན་དང་བཅས་པ་དང་",
            "སྤྲིན་དང་བྲལ་བ་དང༌། ",
            "གསེར་འདམ་ལས་གྲོལ་བ་ཡང་",
            "སྔ་ནས་དྲི་མ་མེད་ཀྱང་",
            "དྲི་མ་དང་བཅས་པའི་གནས་སྐབས་དང་",
            "དྲི་མ་དང་བྲལ་བའི་གནས་སྐབས་གཉིས་སུ་སྣང་བ་ཡོད་པ་བཞིན་ནོ།།",
            "དཔེ་དེ་བཞིན་དུ་",
            "རང་སེམས་དག་ལ་དག་མ་དག་ཏུ་སྣང་བའང་",
            "ཚུལ་དེ་ཉིད་དང་འདྲའོ།།",
            "དེ་ཡང་སེམས་ཀྱི་གཤིས་སམ་གནས་ལུགས་ནི་",
            "དུས་རྟག་ཏུ་རང་བཞིན་གྱིས་དྲི་མ་མེད་པ་འོད་གསལ་བར་འདོད་དོ།།",
            "སེམས་དེ་ནི་",
            "རང་གི་གཤིས་ལ་འབྲལ་མི་རུང་དུ་མ་གྲུབ་པ་གློ་བུར་གྱི་ཉེས་པ་",
            "འདོད་ཆགས་ལ་སོགས་པ་ཚུལ་མིན་ཡིད་བྱེད་ཀྱི་ཉོན་མོངས་པས་",
            "མ་རུངས་པའི་དྲི་མ་དང་བཅས་པར་བྱས་པ་ཡིན་པས། ",
            "དྲི་མས་གོས་པར་བྱར་མེད་པའི་",
            "ཆོས་ཉིད་འོད་གསལ་བའི་སེམས་ལས་གཞན་པའི་",
            "སེམས་གཞན་རྣམ་རྟོག་གམ་",
            "ཡང་དག་མིན་པའི་རྟོག་པ་ནི་འོད་གསལ་མ་ཡིན་ལ",
            "དྲི་མ་མེད་པ་ཆོས་ཉིད་ཀྱི་སེམས་སམ་",
            "འོད་གསལ་བའི་ཡེ་ཤེས་ནི་",
            "སེམས་ཀྱི་རང་བཞིན་ནམ་གཤིས་གསལ་སྟོང་ཟུང་འཇུག་ལ་བརྗོད་དོ།། ",
            "གཉིས་པ་སེམས་ཅན་ཡོངས་སུ་མི་གཏོང་བའི་བྱམས་སྙིང་རྗེ་ནི། ",
            "བྱང་ཆུབ་སེམས་དཔའ་སེམས་ཅན་ལ།།",
            ""
        ],
        [
            "བུ་གཅིག་པ་ལ་བྱ་བ་བཞིན། ། ",
            "རྐང་གི་ཁོང་ནས་བྱམས་པ་ཆེ།། ",
            "དེ་ལྟས་རྟག་ཕན་བྱེད་པར་འདོད།། ",
            "སེམས་ཅན་རྣམས་ལ་ཕན་བྱེད་ཕྱིར། །",
            " དེ་ལ་ཆགས་སྐྱེས་ལྟུང་མི་འགྱུར།། ",
            "འདི་ཡི་ཞེ་སྡང་རྣམ་ཀུན་ཏུ། །",
            " སེམས་ཅན་ཀུན་དང་འགལ་བར་འགྱུར།། ",
            "ཇི་ལྟར་ཕུག་རོན་རང་གི་བུ་མཆོག་བྱམས།། ",
            "རང་གི་བུ་ལ་ཉེ་བར་འཁྱུད་ནས་།",
            ""
        ],
        [
            "དེ་འདྲ་བ་ལ་ཁོང་ཁྲོ་འགལ་བ་ལྟར། །",
            " བརྩེར་བཅས་ལུས་ཅན་བུ་ལའང་དེ་དང་འདྲ།། ",
            "གང་ཕྱིར་བྱམས་པ་དེ་ཕྱིར་ཁོང་ཁྲོ་འགལ།། ",
            "གང་ཕྱིར་ཞི་བ་དེ་ཕྱིར་གནོད་སེམས་འགལ།། ",
            "གང་ཕྱིར་དོན་བྱེད་དེ་ཕྱིར་སྒྱུ་སེམས་འགལ།། ",
            "གང་ཕྱིར་སིམ་བྱེད་དེ་ཕྱིར་འཇིགས་བྱེད་འགལ།། ",
            "ཞེས་པས་བསྟན་།",
            ""
        ],
        [
            "བྱང་ཆུབ་སེམས་དཔའ་རྣམས་ནི་",
            "སེམས་ཅན་རྣམས་ལ་མ་ཡིས་",
            "རང་གི་བུ་གཅིག་པུ་ཡིད་དུ་སྡུག་པ་ལ་བྱ་བ་བཞིན་དུ་",
            "བཅོས་མ་མ་ཡིན་པར་རྐང་གི་ཁོང་ནས་",
            "བྱམས་པ་ཆེ་བ་ཡིན་པས་བསམ་པ་དེ་ལྟ་བུས་",
            "རྟག་ཏུ་སེམས་ཅན་ལ་ཕན་པ་བྱེད་པར་འདོད་པས་",
            "སེམས་ཅན་ནམ་ཡང་མི་འདོར་རོ། །",
            "སེམས་ཅན་རྣམས་ལ་ཕན་པར་བྱེད་ཕྱིར་",
            "བྱང་སེམས་དེ་ལ་ཡུལ་སེམས་ཅན་ལ་ཆགས་པ་སྐྱེས་པ་དེ་ལྟ་བུས་",
            "ལྟུང་བའམ་ཉེས་པར་མི་འགྱུར་ཏེ་",
            "ཆགས་པ་དེས་སེམས་ཅན་བདག་གིར་འཛིན་པ་ལས་འདོར་བ་མིན་ན་ཡང༌། ",
            "དེ་ལྟ་བུའི་བྱམས་པ་ལ་གནས་ཤིང་",
            "བྱང་ཆུབ་ཏུ་སེམས་བསྐྱེད་པ་འདི་ཡིས་སེམས་ཅན་ལ་",
            "ཞེ་སྡང་བ་ནི་རྣམ་པ་ཀུན་ཏུ་བདག་གིར་གཟུང་བར་བྱ་བའི་",
            "སེམས་ཅན་ཀུན་དང་འགལ་བར་འགྱུར་ཏེ",
            "ཞེ་སྡང་སྐྱེས་ན་དེ་དག་འདོར་ཞིང་",
            "གནོད་པར་བྱེད་པ་ལ་འཇུག་པའི་ཕྱིར་རོ། །",
            "དེའི་ཕྱིར་མདོ་ལས་བྱང་ཆུབ་སེམས་དཔའ་ལ་",
            "འདོད་ཆགས་ཀྱི་ཉེས་པ་བསྐལ་པ་དུ་མར་བྱུང་བ་ལས་",
            "ཞེ་སྡང་གི་སེམས་སྐད་ཅིག་གཅིག་ཏུ་སྐྱེས་པ་",
            "ཉེས་པ་ཆེ་བར་གསུངས་ཏེ",
            ""
        ],
        [
            "བྱམས་པས་སེམས་ཅན་རྗེས་སུ་འཛིན་པར་སེམས་ཅན་ལ་",
            "རྗེས་སུ་ཆགས་པར་བཤད་པ་ནི་ཉོན་མོངས་ཅན་མ་ཡིན་།",
            "བྱང་ཆུབ་སེམས་དཔའ་ཁྱིམ་པ་ལྟ་བུ་རང་གི་བུ་དང་",
            "ཆུང་མ་སོགས་ལ་ཆགས་པ་ཡང་བྱམས་པ་དང་མི་འགལ་བས་",
            "ཆགས་པ་དེས་བྱང་སེམས་ཀྱི་ལྟུང་བ་ཅི་ཡང་མི་བསྐྱེད་དོ།།",
            "ཇི་ལྟར་འདབ་ཆགས་ཕུག་རོན་ནི་བྱ་གཞན་ལས་འདོད་ཆགས་",
            "ཆེ་བས་རང་གི་བུ་ལ་མཆོག་ཏུ་བྱམས་ཤིང་ཆགས་པས་།",
            "ནམ་སྒོ་ང་བྱུང་བའི་དུས་ནས་བརྩམས་ཏེ་",
            "སྒྲོ་གཤོག་མ་རྫོགས་ཀྱི་བར་དུ་རང་གི་བུ་ལ་ཉེ་བར་འཁྱུད་ནས་",
            "ལུས་དང་གཤོག་པས་འགེབས་ཤིང་འཁྱུད་ནས་འདུག་པའི་བྱམས་པ། ",
            "དེ་འདྲ་བ་ལ་རང་གི་བུ་ལ་ཁོང་ཁྲོ་སྐྱེ་བ་",
            "རྣམ་པ་ཀུན་ཏུ་འགལ་བ་ཡིན་པས་ཁོང་ཁྲོ་མི་སྐྱེ་བ་ལྟར། ",
            "བརྩེར་བཅས་བྱང་སེམས་དེ་ལུས་ཅན་ནམ་",
            "སེམས་ཅན་གཞན་བུ་དང་འདྲ་བ་ལའང་དེ་དང་འདྲ་སྟེ",
            "གང་ཕྱིར་བདེ་བར་འདོད་པས་བྱམས་པ་ཅན་ཡིན་པ་",
            "དེ་ཕྱིར་གནོད་སེམས་ཀྱི་རྒྱུ་ཁོང་ཁྲོ་སྐྱེས་པ་འགལ་།",
            ""
        ],
        [
            "གང་གི་ཕྱིར་སེམས་ཅན་གྱི་ཉོན་མོངས་དང་",
            "སྡུག་བསྔལ་ཞི་བ་ཉིད་དུ་འདོད་པ་དེ་ཡི་ཕྱིར་",
            "སྡུག་བསྔལ་བར་བྱེད་པའི་གནོད་སེམས་བྱེད་པ་འགལ་ལོ། །",
            "གང་ཕྱིར་རང་གི་ལུས་ལོངས་སྤྱོད་ཀྱིས་སེམས་ཅན་གྱི་",
            "དོན་བྱེད་པར་འདོད་པ་དེ་ཕྱིར་སེམས་ཅན་བསླུ་བ་",
            "འདོད་པའི་གཡོ་སྒྱུ་ཡི་སེམས་བྱེད་པ་འགལ་ལོ། །",
            "གང་ཕྱིར་བྱང་སེམས་རྣམས་ནི་སེམས་ཅན་རྣམས་",
            "དགའ་བ་དེས་སིམ་པར་བྱེད་པ་དང་",
            "བྱང་ཆུབ་སེམས་དཔའ་མཐོང་བ་དང་",
            "མིང་ཐོས་པས་ཀྱང་འཇིགས་པ་ལས་སྐྱོབ་པ་ཡིན་པ་དེ་ཕྱིར་",
            "རྡུང་རྡེག་སོགས་ཀྱིས་འཇིགས་ཤིང་སྐྲག་པར་བྱེད་པ་འགལ་ལོ། །",
            "དེའི་ཕྱིར་སྙིང་ཐག་པ་ནས་གཡོ་དང་སྒྱུའི་སེམས་བཅོས་མ་",
            "མ་ཡིན་པའི་བྱམས་པ་དང་སྙིང་རྗེ་ཆེན་པོའི་",
            "སེམས་ཀྱིས་སེམས་ཅན་ཡོངས་སུ་མི་འདོར་བ་དང༌། ",
            "རྣམ་པར་མི་རྟོག་པའི་ཤེས་རབ་ཀྱིས་སྲིད་ཞི་ཐ་དད་དུ་",
            "མངོན་ཞེན་སྤང་བའི་བྱང་ཆུབ་སེམས་དཔའི་སྒྲུབ་པ་མཆོག་ཡིན་ནོ།། ",
            "གསུམ་པ་ཇི་ལྟར་སྒྲུབ་ཚུལ་དཔེས་བསྟན་པ་ནི། ",
            "སྨན་བཟང་པོ་ལ་ནད་པ་བཞིན། །",
            " འཁོར་བ་ལ་ནི་འཇུག་པར་བྱེད།། ",
            "ནད་པ་ལ་ནི་སྨན་པ་བཞིན། །",
            " སེམས་ཅན་རྣམས་ལ་སྒྲུབ་པར་བྱེད།། ",
            "བྲན་མ་གྲུབ་པ་ཇི་བཞིན་དུ། །",
            " བདག་ཉིད་ལ་ནི་སྒྲུབ་པར་བྱེད།། ",
            "ཟོང་ལ་ཚོང་པ་ཇི་བཞིན་དུ། །",
            " འདོད་པ་དག་ལ་སྒྲུབ་པར་བྱེད།། ",
            "གོས་ལ་བཙོ་བླག་མཁན་བཞིན་དུ། །",
            " ལས་ལ་རབ་ཏུ་སྒྲུབ་པར་བྱེད།།",
            ""
        ],
        [
            "བུ་གཞོན་པ་ལ་ཕ་བཞིན་དུ། ། ",
            "སེམས་ཅན་མི་འཚེ་སྒྲུབ་པར་བྱེད།། ",
            "མེ་དོན་གཉེར་ལ་གཙུབ་ཤིང་ལྟར། །",
            " རྟག་པར་རབ་ཏུ་སྒྲུབ་པར་བྱེད།། ",
            "ཡིད་བརྟན་བཞིན་དུ་ལྷག་པའི་སེམས། །",
            " མ་རྫོགས་པ་ལ་སྒྲུབ་པར་བྱེད།། ",
            "སྒྱུ་མ་མཁན་ལྟར་ཤེས་བྱ་ལ།། ",
            "ཤེས་རབ་ཀྱིས་ནི་སྒྲུབ་པར་བྱེད།། ",
            "དེ་ནི་བྱང་ཆུབ་སེམས་དཔའ་ཡི། །",
            " ཇི་ལྟར་གོང་དུ་སྒྲུབ་པར་འདོད།།",
            ""
        ],
        [
            "ཅེས་བསྟན་།",
            "བྱང་ཆུབ་སེམས་དཔའ་ནི་",
            "བླ་མེད་བྱང་ཆུབ་ཀྱི་ཕྱིར་",
            "བསམ་བཞིན་འཁོར་བར་སྐྱེ་བ་ཡོངས་སུ་འཛིན་ཞིང་",
            "འཁོར་བར་མ་ཆགས་པར་སེམས་ཅན་རྣམས་ཀྱི་སྡུག་བསྔལ་སེལ་ཞིང་",
            "ཕན་བདེ་བསྒྲུབ་པ་ཡིན་པས། ",
            "ཇི་ལྟར་ནད་སེལ་བའི་སྨན་བཟང་པོ་ལ་",
            "ནད་པ་དག་ནན་ཏན་གྱིས་འཇུག་པ་བཞིན་དུ། ",
            "འཁོར་བའི་སྡུག་བསྔལ་ཤེས་ཀྱང་",
            "དང་དུ་ལེན་པ་ནི་",
            "སྨན་དཀུ་བ་དང་",
            "ཁ་བ་ཤེས་ཀྱང་ནད་སེལ་བའི་ཕྱིར་",
            "ནན་ཏན་གྱིས་བརྟེན་པ་བཞིན་འཁོར་བ་དང་དུ་བླང་བས་",
            "སྒྲིབ་གཉིས་ཀྱི་ནད་མཐའ་དག་ཞི་བའི་དོན་གཉིས་ལྷུན་གྲུབ་",
            "བྱང་ཆུབ་ཆེན་པོ་འཐོབ་པའི་ཕྱིར། ",
            "འཁོར་བ་ལ་ནི་",
            "འཇུག་པར་བྱེད་ཀྱི་འཁོར་བ་གཏོང་བར་མི་བྱེད་དོ།།",
            "ནད་པ་ཉམ་ཐག་པ་སྡུག་བསྔལ་ཅན་ལ་ནི་",
            "སྨན་པ་སྙིང་བརྩེ་བ་སེམས་དགེ་བ་ཅན་དག་གིས་",
            "ནད་གཞི་དང་",
            "སྦྱར་བའི་སྨན་གཏོང་བ་བཞིན་དུ། ",
            "སེམས་ཅན་རྣམས་ལ་",
            "ཉོན་མོངས་པའི་ནད་ཞི་བར་བྱེད་པའི་ཕྱིར་",
            "དམ་པའི་ཆོས་ཀྱི་སྨན་གཏོང་ཞིང་",
            "ཕན་འདོགས་པ་སྣ་ཚོགས་སྒྲུབ་པར་བྱེད་དོ།།",
            ""
        ],
        [
            "བྲན་མི་སྲུན་པ་ལས་མ་བཀོལ་བ་སོགས་",
            "ཇི་འདོད་དུ་མ་གྲུབ་པ་ལ་རྡེག་པ་སོགས་ཀྱི་སྒོ་ནས་",
            "བཀོལ་དུ་བཏུབ་པར་སྒྲུབ་པ་ཇི་བཞིན་",
            "བདག་ཉིད་ལ་ནི་སེམས་ཉོན་མོངས་པའི་",
            "དབང་དུ་གྱུར་ནས་དམུ་རྒོད་པ་དང༌། ",
            "སེམས་ཅན་གྱི་དོན་ལ་སྐྱོ་བ་སོགས་སྐྱེས་ནས་",
            "ཚུལ་བཞིན་ཡིད་ལ་བྱེད་པའི་སྒོ་ནས་",
            "ནན་ཏུར་གྱིས་བདག་གི་སེམས་ངན་པ་རྣམས་",
            "ཚར་གཅོད་སྒྲུབ་པར་བྱེད་དེ",
            "དཀོན་མཆོག་བརྩེགས་པ་ལས་རྟ་འདུལ་སྦྱོང་གི་དཔེས་གསུངས་པ་ལྟ་བུའོ།།",
            "བུ་ཚ་དང་འཁོར་གསོ་བའི་ཕྱིར་",
            "ཟོང་གི་དངོས་པོ་ལ་ཆུང་ངུ་ཞིག་ཀྱང་",
            "ཆེན་པོར་བསྒྱུར་བའི་ཁེ་སྤོགས་བྱེད་པའི་",
            "ཚོང་པ་རྣམས་ཇི་བཞིན་དུ། ",
            "རང་ལ་བདོག་པའི་འདོད་པའི་ལོངས་སྤྱོད་པ་དག་ལ་བརྟེན་ནས་",
            "སྦྱིན་པའི་ཟོང་གིས་འདོད་པ་ལྔའི་",
            "ཡོན་ཏན་དང་ལོངས་སྤྱོད་ཕུན་སུམ་ཚོགས་པ་བསྒྲུབས་ནས་",
            ""
        ],
        [
            "སེམས་ཅན་ཐམས་ཅད་ལ་ཡོངས་སུ་གཏོང་ཞིང་",
            "ཕན་བདེ་སྒྲུབ་པར་བྱེད་པ་སྦྱིན་པ་བསྒྲུབ་པའོ།།",
            "གོས་ལ་བཙོ་བླག་མཁན་རྣམས་ཀྱིས་འབད་པས་",
            "བཀྲུ་ཞིང་ཡང་ཡང་ཚོན་གྱིས་ཞེན་པར་",
            "བགོ་བ་བཞིན་དུ་",
            "རང་གིས་ལུས་ངག་ཡིད་ཀྱི་ལས་མི་དགེ་བཅུ་",
            "བྱང་ཞིང་དག་པ་དང་",
            "དགེ་བ་བཅུའི་ལས་རྣམས་ལ་རབ་ཏུ་སྒྲུབ་པར་བྱེད་པ་ནི་",
            "ཚུལ་ཁྲིམས་ལའོ།།",
            "བུ་གཞོན་པ་ཤེད་མ་ཕྱེ་བ་དག་གིས་",
            "མ་བསྡམས་པའི་སྤྱོད་ལམ་སྣ་ཚོགས་ཀྱིས་",
            "ཉེས་པ་ཕྲ་མོ་བྱེད་ཀྱང་",
            "ཕ་ཡིས་ཞེ་སྡང་མི་བྱེད་ཀྱི་",
            "སྙིང་བརྩེ་བ་སྐྱེད་པ་བཞིན་དུ་བཟོད་དང་ལྡན་པའི་སྒོ་ནས་",
            "སེམས་ཅན་རྣམས་རྨོངས་པའི་དབང་དུ་གྱུར་ནས་",
            "ཉེས་པ་སྣ་ཚོགས་བྱས་ཀྱང་",
            "དེ་ལ་ལན་དུ་མི་འཚེ་ཞིང་ཞེ་སྡང་མེད་པར་མ་ཟད་",
            "སྙིང་རྗེ་འཕེལ་བ་སྒྲུབ་པར་བྱེད་དོ།།",
            "མེ་དོན་དུ་གཉེར་བས་གཙུབས་ཤིང་",
            "བརྡར་བ་ན་མེ་མ་བྱུང་བར་ནན་ཏན་རྒྱུན་མ་ཆད་པར་བརྩོན་པ་ལྟར། ",
            "དགེ་བ་མཐར་མ་ཕྱིན་བར་དུ་བར་མ་དོར་མི་འདོར་བར་",
            "བརྩོན་པ་ཆེན་པོས་རྟག་པར་རབ་ཏུ་སྒྲུབ་པར་བྱེད་དོ།།",
            ""
        ],
        [
            "ཡིད་བརྟན་པའི་གང་ཟག་ལ་",
            "བང་མཛོད་དང་ཡོ་བྱད་ཐམས་ཅད་བཅོལ་པར་བྱས་ནས་",
            "དེས་རང་དབང་དུ་བླང་ཆོག་ཀྱང་ཅུང་ཟད་ཀྱང་",
            "རང་དོན་དུ་སྲིད་པས་མི་ལེན་པ་བཞིན་དུ། ",
            "བྱང་ཆུབ་སེམས་དཔས་ལྷག་པའི་སེམས་ཀྱི་བསླབ་པ་",
            "ཏིང་ངེ་འཛིན་རྣམས་མ་རྫོགས་པ་ལ་ཡོངས་སུ་རྫོགས་པར་",
            "སྒྲུབ་པར་བྱེད་ཀྱང་བསམ་གཏན་གྱི་རོ་མྱོང་བར་མི་བྱེད་དོ།།",
            "སྒྱུ་མ་མཁན་རྣམས་ཀྱིས་སྒྱུ་མའི་སྔགས་དང་",
            "རྫས་ཀྱི་ཚོགས་རྟ་གླང་སོགས་དངོས་པོ་སྣ་ཚོགས་མངོན་དུ་སྣང་བར་སྤྲུལ་ཀྱང་",
            "འདི་ནི་སྒྱུ་མའི་སྣང་བ་ཙམ་སྟེ་",
            "ཡང་དག་པར་གྲུབ་པ་མེད་དོ་ཞེས་ཤེས་པ་ལྟར། ",
            "བྱང་ཆུབ་སེམས་དཔས་ཀྱང་ཕ་རོལ་ཏུ་ཕྱིན་པ་རྣམས་",
            "སྒྲུབ་ཀྱང་ཤེས་བྱ་ཐམས་ཅད་ལ་",
            "དེ་ཡི་རང་བཞིན་ཡོངས་སུ་ཤེས་པའི་ཤེས་རབ་ཀྱིས་ནི་",
            "བདེན་གཉིས་ཟུང་འཇུག་ཏུ་སྒྲུབ་པར་བྱེད་དོ།།",
            "དེ་ལྟར་དཔེ་དང་སྦྱར་ཏེ་བཤད་པ་དེ་རྣམས་ནི་",
            "བྱང་ཆུབ་སེམས་དཔའ་ཡི་",
            "དཔེ་ཇི་ལྟར་དོན་གང་དུ་སྒྲུབ་པར་འདོད་པ་ཡིན་ནོ།། ",
            "གསུམ་པ་དོན་བསྡུ་བ་ནི། ",
            "དེ་ལྟར་རྟག་ཏུ་བརྩོན་འགྲུས་རྒྱ་ཆེན་ལྡན།། ",
            "གཉིས་ཡོངས་སྨིན་པར་བྱ་ལ་རབ་བརྩོན་དེ།།",
            ""
        ],
        [
            "རིམ་གྱིས་དྲི་མེད་མི་རྟོག་བློ་མཆོག་གིས། ། ",
            "སྒྲུབ་པ་བླ་ན་མེད་པར་རབ་ཏུ་འགྲོ།། ",
            "ཞེས་པས་བསྟན་།",
            "གོང་དུ་ཇི་སྐད་བཤད་པ་དེ་ལྟར་",
            "དུས་རྟག་ཏུ་ཕར་ཕྱིན་རྣམས་ཚད་མེད་པ་",
            "སྤྱོད་པ་ལ་བརྩོན་འགྲུས་རྒྱ་ཆེན་པོ་དང་ལྡན་པ། ",
            "སྦྱོར་བ་ཚོགས་གཉིས་སམ་རང་དང་གཞན་གཉིས་ཡོངས་སུ་སྨིན་པར་",
            "བྱ་བ་ལ་རབ་ཏུ་བརྩོན་པ་དེ་ནི་",
            "ཚོགས་ཀྱི་ལམ་ནས་རིམ་གྱིས་ཉོན་ཤེས་ཀྱི་དྲི་མ་མེད་པ་",
            "འཁོར་གསུམ་དུ་རྣམ་པར་མི་རྟོག་པའི་བློ་གྲོས་མཆོག་གིས་",
            "ས་བཅུའི་མཐར་ཐུག་པར་སྒྲུབ་པ་དེ་ནི་",
            "བླ་ན་མེད་པའི་བྱང་ཆུབ་འཐོབ་པར་རབ་ཏུ་འགྲོ་བ་ཡིན་ནོ།།",
            "ཐེག་པ་ཆེན་པོ་མདོ་སྡེའི་རྒྱན་ལས་སྒྲུབ་པའི་ལེའུ་སྟེ་",
            "བཅུ་བཞི་པ་རྣམ་པར་བཤད་པའོ།།།། ",
            "དེའི་རྗེས་སུ་སྒྲུབ་པ་ཁྱད་པར་དུ་འགྲོ་བའི་",
            "རྒྱུ་གདམས་ངག་དང་རྗེས་བསྟན་ཡིན་པས་དེ་འཆད་པ་།",
            "གདམས་ངག་ཇི་ལྟར་རྙེད་པའི་ཚུལ། ",
            "གདམས་ངག་དེ་ཚུལ་བཞིན་ཡིད་ལ་བྱེད་པ། ",
            "དེ་ལས་ལམ་བགྲོད་ཚུལ། ",
            "གདམས་ངག་གི་ཆེ་བའི་ཕན་ཡོན་བརྗོད་པ་བཞི་ལས། ",
            "དང་པོ་གདམས་ངག་ཇི་ལྟར་རྙེད་པའི་ཚུལ་ནི། ",
            "བསྐལ་པ་གྲངས་མེད་ངེས་འབྱུང་ཞིང༌།།",
            ""
        ],
        [
            "མོས་པ་རྣམ་པར་འཕེལ་བྱེད་པ། །",
            " ཇི་ལྟར་ཆུ་ཡིས་རྒྱ་མཚོ་བཞིན། །",
            " དགེ་ཆོས་རྣམས་ཀྱིས་ཡང་དག་རྫོགས།། ",
            "དེ་བཞིན་དུ་ནི་ཚོགས་བསགས་པའི། །",
            " རྒྱལ་སྲས་གཟོད་ནས་དག་པ་པོ། །",
            " ལེགས་པར་ཤེས་ཤིང་སེམས་དགེ་བ། །",
            " སྒོམ་པ་ལ་ནི་རབ་ཏུ་སྦྱོར།། ",
            "དེ་ཚེ་ཆོས་ཀྱི་རྒྱུན་ལས་ནི། །",
            " སངས་རྒྱས་རྣམས་ལས་ཞི་གནས་དང༌། །",
            " ཡེ་ཤེས་ཡངས་པ་འཐོབ་བྱའི་ཕྱིར། །",
            " གདམས་ངག་རྒྱ་ཆེན་རྙེད་པར་འགྱུར།། ",
            "ཞེས་ཚིགས་བཅད་གསུམ་གྱིས་བསྟན་།",
            "མོས་པས་སྤྱོད་པའི་ས་ལ་",
            "བསྐལ་པ་གྲངས་མེད་གཅིག་ཏུ་ཚོགས་བསག་པས་",
            "འཇིག་རྟེན་ལས་འདས་པའི་ས་དང་པོར་",
            "ངེས་པར་འབྱུང་བར་བྱེད་ཅིང༌། ",
            "ཐེག་པ་ཆེན་པོའི་ལམ་ལ་མོས་པ་གོང་ནས་གོང་དུ་",
            "རྣམ་པར་འཕེལ་པར་བྱེད་པ་དེ་ནི། ",
            "ཇི་ལྟར་ཕྱོགས་བཞིའི་ཆུ་རྣམས་འབབ་པའི་",
            "རྒྱ་མཚོ་ཆེན་པོ་བཞིན་དུ་བསོད་ནམས་དང་",
            "ཡེ་ཤེས་ཀྱི་ཚོགས་ཀྱིས་བསྡུས་པའི་དགེ་བའི་ཆོས་རྣམས་ཀྱི་",
            "རང་རང་རྒྱུད་ཀྱི་ཡོན་ཏན་ཡང་དག་པར་རྫོགས་ནས་",
            "ཆོས་མཆོག་གི་མཐར་འཕགས་པའི་ས་སྐྱོན་མེད་པ་ལ་འཇུག་པར་འགྱུར་རོ། །",
            "བཤད་མ་ཐག་པ་དེ་བཞིན་དུ་ནི་ཚོགས་བསགས་པའི་",
            "རྒྱལ་སྲས་གཟོད་ནས་ཏེ་བསྐལ་པ་དུ་མའི་སྔོན་ནས་",
            "རྒྱུད་ཡོངས་སུ་དག་ཅིང་ཚུལ་ཁྲིམས་རྣམ་པར་དག་པའོ།།",
            ""
        ],
        null,
        [
            "མདོ་ཡི་སྡེ་ལ་སོགས་པའི་ཆོས། །",
            " མི་གཉིས་དོན་ནི་རྣམ་འབྱེད་པ། །",
            " མདོ་སོགས་མིང་ལ་སེམས་འཇོག་གོ། ",
            "དེ་ནས་དེ་ནི་རིམ་བཞིན་དུ། །",
            " ཚིག་རབ་དབྱེ་ལ་དཔྱོད་བྱེད་ཅིང༌། །",
            " སོ་སོའི་ནང་ལ་ཚུལ་བཞིན་དུ། །",
            " དེ་ཡི་དོན་ཡང་རྣམ་པར་དཔྱོད།། ",
            "དོན་དེ་དག་ནི་ངེས་བཟུང་ནས།། ",
            "ཆོས་ལ་ཀུན་ནས་སྡོམ་པར་བྱེད།། ",
            "དེ་ཡི་དོན་ནི་འཐོབ་བྱའི་ཕྱིར། །",
            " དེ་ནས་དེ་ནི་སྨོན་པར་བྱེད།།",
            ""
        ],
        [
            "ཡིད་ཀྱི་བརྗོད་པས་རྒྱུན་ཆགས་སུ། །",
            " བཙལ་བྱ་སོ་སོར་བརྟག་པར་བྱ།། ",
            "ཡིད་ལ་བྱེད་པ་བརྗོད་མེད་པར། །",
            " རོ་གཅིག་པས་ཀྱང་དཔྱད་པར་བྱ།། ",
            "ཆོས་ཀྱི་མིང་ནི་བསྡོམས་པའང་འདི། །",
            " ཞི་གནས་ལམ་དུ་ཤེས་པར་བྱ།། ",
            "ལྷག་མཐོང་ལམ་ནི་དེའི་དོན་རྣམས། །",
            " རྣམ་པར་དཔྱོད་པར་ཤེས་པར་བྱ།། ",
            "ཟུང་དུ་འབྲེལ་བའི་ལམ་ནི་དེ།། ",
            "བསྡོམས་པ་ཡིན་པར་ཤེས་པར་བྱ།།",
            ""
        ],
        [
            "ཞུམ་པའི་སེམས་ནི་རབ་གཟུང་སྟེ།། ",
            "རྒོད་པ་ཡང་ནི་ཞི་བར་བྱ།། ",
            "དེ་ནས་དམིགས་པ་དེ་ལ་ནི། ། ",
            "མཉམ་པར་གྱུར་ན་བཏང་སྙོམས་བཞག། ",
            "དེ་ལ་རྟག་ཏུ་བྱ་བ་དང༌། །",
            " གུས་པར་བྱ་སྟེ་སྦྱར་བར་བྱ།། ",
            "ཞེས་ཚིགས་བཅད་བདུན་གྱིས་བསྟན་།",
            "གདམས་ངག་རྙེད་པ་དེ་ནས་དང་པོར་རམ་",
            "ཐོག་མར་སྡོམ་བརྩོན་བྱང་ཆུབ་སེམས་དཔའ་དེ་ཡིས་ནི། ",
            "མདོ་ཡི་སྡེ་ལ་སོགས་པ་གསུང་རབ་ཡན་ལག་བཅུ་གཉིས་ཀྱི་",
            "ཆོས་མི་གཉིས་པ་ནི་གཟུང་འཛིན་གཉིས་མེད་པའམ་",
            "ཡོད་མེད་གཉིས་དང་བྲལ་བ་གཉིས་སུ་མེད་པའི་",
            "དེ་ཁོ་ན་ཉིད་ཀྱི་དོན་གྱི་རྣམ་པར་འབྱེད་ཅིང་",
            "གསལ་བར་བསྟན་པ་ཡི་མདོ་སྡེ་ས་བཅུ་པ་དང་",
            "ལང་ཀར་གཤེགས་པ་དང༌། ",
            "ཟླ་བ་སྒྲོན་མེ་ལ་སོགས་པ་ལྟ་བུའི་",
            "མིང་ཙམ་ལ་སེམས་བཞག་སྟེ",
            ""
        ],
        [
            "མདོ་འདིའི་མིང་ནི་འདི་ཞེས་པའོ་",
            "ཞེས་དེ་ཙམ་ལ་སེམས་འཇོག་།",
            "འདི་ནི་རྩ་བའི་སེམས་སོ།།",
            "དེ་ནས་སྡོམ་བརྩོན་དེ་ནི་རིམ་པ་བཞིན་དུ་",
            "མདོ་སྡེ་དང་དེའི་ཚིག་རབ་ཏུ་དབྱེ་བ་དཔྱོད་པར་བྱེད་ཅིང་",
            "ཞེས་པ་འདི་སྐད་བདག་གིས་ཐོས་པ་ཞེས་སོགས་ནས་མཇུག་ཡོངས་སུ་",
            "རྫོགས་པའི་བར་དུ་ཚིག་མ་ལུས་པ་རབ་ཏུ་དབྱེ་སྟེ་",
            "མདོ་འདི་ལ་ལེའུ་འདི་ཙམ་ཞིག་།",
            "ཤཽ་ལོ་ཀ་འདི་ཙམ་དང༌། ",
            "ཡི་གེའི་གྲངས་འདི་ཙམ་ཡོད་ཅེས་དཔྱད་པའོ།།",
            "འདི་ལ་རྗེས་སུ་དཔྱད་པའམ་རྗེས་སུ་འགྲོ་བའི་སེམས་ཞེས་བྱའོ།།",
            ""
        ],
        [
            "སོ་སོའི་ནང་ལ་ཚུལ་བཞིན་དུ། །",
            "དེའི་དོན་ཡང་རྣམ་པར་དཔྱོད།།",
            "ཅེས་པ་མདོ་སྡེ་སོ་སོའི་ནང་ལ་",
            "ཞེས་འབྲུ་མནན་པའང་མི་འགྲིག་པ་མེད་།",
            "བློ་བརྟན་འགྲེལ་བ་ལྟར་ན་སོ་སོའི་ནང་",
            "རང་རིག་པས་ཚུལ་བཞིན་དུ་ཞེས་འབྲུ་མནན་དགོས་འདུག",
            "དོན་དུ་མདོ་སྡེ་དེའི་ཚིག་དཔྱད་པའི་འོག་ཏུ་",
            "ཚིག་འདིའི་དོན་ནི་འདི་ཡིན་ནོ་ཞེས་ཤེས་པར་བྱེད་པ་དང༌། ",
            "བརྗོད་བྱའི་དོན་ལ་རྟོག་པ་དང༌། ",
            "རྗོད་བྱེད་ཡི་གེ་ལ་རྟོག་པ་།",
            "དོན་དེ་རྣམས་བགྲངས་པ་དང༌། ",
            "འཇལ་བ་དང༌། ",
            "རྟོག་པ་དང༌། ",
            "སོ་སོར་རྟོག་པ་བཞི་ལས། ",
            "དང་པོ་ཕུང་པོ་ལྔ། ",
            "ཁམས་བཅོ་བརྒྱད། ",
            "སྐྱེ་མཆེད་བཅུ་གཉིས་ཀྱི་གྲངས་ལྟ་བུ་དང༌། ",
            "གཟུགས་ཕུང་ལ་སྐྱེ་མཆེད་བཅུ་དང༌། ",
            "ཆོས་ཁམས་ཀྱི་ཕྱོགས་གཅིག་རིག་བྱེད་མིན་པའི་",
            "གཟུགས་བཅས་བཅུ་གཅིག་དང༌། ",
            "ཚོར་བ་ལ་མིག་གི་འདུས་ཏེ་",
            "རེག་པ་ལས་བྱུང་བ་ནས་ཡིད་ཀྱི་",
            "བར་ཚོགས་དྲུག་གོ་ཞེས་པ་ལ་སོགས་པ་",
            "མདོར་ན་དོན་རྣམ་གྲངས་སུ་བགྲངས་ཏེ་བརྟག་པའོ།།",
            ""
        ],
        [
            "འཇལ་བ་ནི་གྲངས་དེ་ལས་ལྷག་པར་སྒྲོ་མི་།",
            "ཉུང་བར་སྐུར་བ་མི་འདེབས་པར་གྲངས་ངེས་པར་བཅད་",
            "དེ་དེ་ཡི་མཚན་ཉིད་ལ་སོ་སོར་གཞལ་ཞིང་བསམ་པའོ།།",
            "རྟོག་པ་ནི། ",
            "གྲངས་སུ་བཅད་པ་དེ་ལྟ་བུ་ཡི་ཆོས་དེར་གཟུགས་སོགས་",
            "དེ་དང་དེར་བཞག་པའི་རྒྱུ་མཚན་ལ་ཚད་མའི་རིགས་པ་དང་",
            "ལྡན་པར་རྟོག་ཅིང་དཔྱོད་པའོ།།",
            "སོ་སོར་རྟོག་པ་ནི་སྔ་མ་གསུམ་གྱི་དོན་དེ་དག་གི་",
            "རང་སྤྱིའི་མཚན་ཉིད་ལ་སོ་སོར་རྟོག་པའོ།།",
            "མདོར་ན་དོན་རྣམས་རྣམ་གྲངས་དུ་",
            "ཡོད་ཀྱི་གྲངས་ལ་བསམས་ནས་",
            "གྲངས་མ་ནོར་བར་བརྩིས། ",
            "མང་ཉུང་དུ་སླར་གྱུར་པར་དེ་ལྟར་",
            "ངེས་པའི་རྒྱུ་མཚན་རིགས་པས་དཔྱད་ནས་",
            ""
        ],
        [
            "གྲངས་དེ་དག་གི་དོན་རེ་རེ་བཞིན་",
            "རང་སྤྱིའི་མཚན་ཉིད་རྣམ་པར་འབྱེད་པར་བྱེད་དོ།།",
            "རྗོད་བྱེད་ཡི་གེ་ཨ་ལ་སོགས་པ་",
            "འབྲུ་རེ་རེ་སིལ་བུ་བས་དོན་སྟོན་པ་མེད་།",
            "ཡི་གེ་དུ་མ་འདུས་ནས་མིང་དང༌། ",
            "མིང་འདུས་ནས་ཚིག་དང༌། ",
            "ཚིག་མང་པོ་འདུས་པ་དག་གིས་",
            "གཞུང་དུ་གྲུབ་པས་དོན་སྟོན་པ་ཡོད་པས། ",
            "ཡི་གེ་ལ་དོན་མེད་པ་དང་དོན་ཡོད་པ་",
            "གཉིས་སུ་བརྟག་པར་བྱ་སྟེ་",
            "འདི་ལ་རྣམ་པར་རྟོག་པའི་སེམས་ཞེས་བྱའོ།།",
            ""
        ],
        [
            "དོན་དེ་དག་ནི་ངེས་བཟུང་ནས།།",
            "ཞེས་པ་ཚིག་གི་དོན་རྣམས་ཀྱི་མཚན་མ་དང༌། ",
            "དོན་གྱི་གྲངས་ལ་སོགས་པ་དང༌། ",
            "དེའི་རྣམ་དབྱེ་དང་མཚན་ཉིད་ཀྱི་",
            "མཚན་མ་རྣམས་ཤེས་རབ་ཀྱིས་མ་ནོར་བར་",
            "ངེས་པར་བཟུང་བ་ནི་ངེས་པར་འཛིན་པའི་སེམས་སོ།།",
            "སེམས་བཞི་པོ་དེས་མདོ་སོགས་ཆོས་ཀྱི་ཚིག་དང་",
            "དོན་རགས་པ་ཙམ་མིན་པར་ཤིན་ཏུ་ཞིབ་ཅིང་",
            "ངེས་པར་གཏན་ལ་ཕབ་ནས་",
            "དེའི་འོག་ཏུ་ཆོས་ལ་ཀུན་ནས་སྡོམ་པར་བྱེད་ཅེས་པ་",
            "མདོ་སྡེ་འདི་ཡི་དབུ་ནས་ཞབས་ཀྱི་བར་གྱི་",
            "བསྟན་དོན་གཅིག་ཏུ་དྲིལ་ཏེ་",
            "བསྡུས་ན་",
            "འདི་ཙམ་ཞིག་གོ་ཞེས་པ་དང༌། ",
            "མདོ་སྡེ་ཐམས་ཅད་ཀྱི་དོན་བསྡུས་ནས་ཡང་",
            "བསྟན་བྱའི་དོན་གྱི་སྙིང་པོ་འདི་ཙམ་ཞིག་ཅེས་གནད་བསྡུ་བ་།",
            ""
        ],
        [
            "དཔེར་ན་མདོ་སྡེ་ས་བཅུ་པ་ལས་",
            "ས་བཅུའི་རྣམ་བཞག་རྒྱ་ཆེར་བསྟན་པ་ཐམས་ཅད་",
            "ས་བཅུ་བཤད་པའི་ཁོངས་སུ་འདུ་བས་",
            "ས་བཅུ་པའི་མིང་གི་དོན་དེ་ཙམ་ལ་འདུས་སོ་",
            "སྙམ་དུ་རྩ་བའི་སེམས་ལ་བསྡུ་བ་ནི༌། ",
            "ཆོས་གཅིག་གི་དོན་ལ་ཀུན་ནས་",
            "སྡོམ་པར་བྱེད་པ་ནི་བསྡུ་བའི་སེམས་།",
            "མདོར་ན་མདོ་སྡེ་རྣམས་ལ་རྒྱ་ཆེར་བཤད་ཀྱང་",
            "ལ་ལ་ལམ་གྱི་ཡོན་ཏན། ",
            "ལ་ལ་གོ་རིམ། ",
            "ལ་ལ་འབྲས་བུ། ",
            "ལ་ལ་སྤང་བྱ་སོགས་ཀྱི་སྒོ་ནས་",
            "ཡིན་པས་དེ་ཐམས་ཅད་ཤེས་པར་བྱ་དགོས་ཀྱང༌། ",
            "དོན་གྱི་སྙིང་པོ་ད་ལྟར་རང་གི་ཉམས་སུ་ལེན་པར་བྱ་བ་ནི་",
            "འདི་ཙམ་ཞིག་གི་རྣལ་འབྱོར་གྱི་གནད་ལ་མདོ་འགག་སྡོམ་པའོ།།",
            "དེ་ལྟར་མདོའི་བསྟན་དོན་ལ་ཐེ་ཚོམ་མེད་པར་གྱུར་པ་།",
            "མདོ་སྡེ་ལས་ཇི་སྐད་གསུངས་པ་དེ་ཡི་",
            "དོན་ས་བཅུ་པོ་ལྟ་བུ་དེ་ནི་",
            "རང་གིས་མངོན་དུ་འཐོབ་པར་བྱ་བའི་ཕྱིར། ",
            "དེ་ནས་རྣལ་འབྱོར་བ་དེས་ནི་བདག་གིས་དོན་འདི་འཐོབ་པར་བྱའོ་",
            "ཞེས་རེ་བ་དྲག་པོས་སྨོན་པར་བྱེད་པ་ནི་སྨོན་པའི་སེམས་སོ།།",
            "དེ་ལྟར་སེམས་དྲུག་གི་སྒོ་ནས་མདོ་སོགས་",
            "གསུང་རབ་དམ་པའི་ཆོས་ཀྱི་དོན་",
            "ཚུལ་བཞིན་ཡིད་ལ་བྱེད་ཚུལ་ལ་ཡིད་བྱེད་བཅུ་གཅིག་།",
            "ཡིད་ཀྱི་བརྗོད་པས་སོགས་ཚིགས་བཅད་བཞིས་",
            "བསྟན་དོན་ཡིད་ཀྱི་བརྗོད་པས་ཞེས་པ་ཡིད་ཀྱི་རྟོག་པ་།",
            ""
        ],
        null,
        [
            "རྟོག་དཔྱོད་བཅས་པའི་ཡིད་བྱེད་ལ་",
            "སོགས་པ་འདི་གསུམ་ནི་བློའི་ངོ་བོའི་དབྱེ་བ་གསུམ་མོ། །",
            "སེམས་དྲུག་གི་ནང་ནས་ཆོས་ཀྱི་མིང་ཙམ་ལ་",
            "སེམས་འཛིན་པ་དང་ནི་ཚིག་ལ་འཛིན་པའང་སྡུད་དོ།།",
            "མིང་ཙམ་དུ་མདོ་སྡེ་དེ་ཡི་བསྟན་དོན་མཐའ་དག་བསྡོམས་དང་",
            "ཞེས་པ་ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པའི་དོན་དང་",
            "ཚིག་མང་པོ་སྟོང་ཕྲག་བརྒྱ་བ་ལ་སོགས་པའི་",
            "དོན་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་པའི་",
            "མིང་གི་དོན་དུ་འདུས་པ་འདི་ལྟ་བུ་ལ་",
            "སེམས་འཛིན་པ་ནི་ཞི་གནས་ཀྱི་ལམ་དུ་ཤེས་པར་བྱའོ།།",
            "ལྷག་མཐོང་གི་ལམ་ནི་མདོ་སྡེ་དེའི་",
            "དོན་རྣམས་བགྲང་འཇལ་སོགས་བཞི་ལ་",
            "རྣམ་པར་དཔྱོད་པར་ཤེས་པར་བྱའོ།།",
            "ཞི་ལྷག་ཟུང་དུ་འབྲེལ་བའི་ལམ་ནི་",
            "མིང་དོན་དེ་གཉིས་ཀ་བསྡོམས་པ་ཡིན་པར་ཤེས་པར་བྱ་།",
            "ཞི་ལྷག་ཟུང་དུ་མ་འབྲེལ་བའི་དུས་།",
            "ཞི་གནས་ཀྱིས་མིང་དང་ཚིག་ལ་།",
            ""
        ],
        [
            "ལྷག་མཐོང་གིས་དོན་ལ་དམིགས་པར་བྱེད་པ་ཡིན་།",
            "ནམ་ཞི་ལྷག་ཟུང་དུ་འབྲེལ་བའི་ཚེ་ན་",
            "མིང་དང་དོན་སོ་སོར་མི་དམིགས་ཀྱི་",
            "དེ་གཉིས་གཅིག་ཏུ་བསྡུས་ནས་",
            "ཞི་གནས་དང་ལྷག་མཐོང་མགོ་མཉམ་དུ་འབྲེལ་ཏེ་",
            "དམིགས་པར་བྱེད་དོ།།",
            "ཞི་གནས་ཡིད་བྱེད་དང༌། ",
            "ལྷག་མཐོང་ཡིད་བྱེད་དང༌། ",
            "ཟུང་འབྲེལ་ཡིད་བྱེད་འདི་གསུམ་ནི་",
            "ལམ་གྱི་ངོས་ནས་དབྱེ་བ་གསུམ་མོ། །",
            "ཡང་དམིགས་པས་ཕྱེ་བ་གསུམ་ནི་",
            "མཚན་མ་གསུམ་སྟེ་ཞི་གནས་གྱི་མཚན་མ་དང༌། ",
            "རབ་ཏུ་འཛིན་པའི་མཚན་མ་དང༌། ",
            "བཏང་སྙོམས་ཀྱི་མཚན་མ་ཞེས་གསུངས་པ། ",
            "སེམས་འཕྲོ་ཞིང་རྒོད་པར་གྱུར་ན་",
            "གཡེང་བ་དང་འཁོར་བའི་སྐྱོན་བསམས་ནས་",
            ""
        ],
        null,
        [
            "ཞུམ་རྒོད་མེད་པར་མཉམ་པར་གྱུར་ན་",
            "དེ་གའི་ངང་དུ་མི་གཡོ་བར་བཏང་སྙོམས་ཀྱི་",
            "མཚན་མ་ཡིད་ལ་བྱེད་པས་བཏང་སྙོམས་སུ་གཞག་པར་བྱའོ།།",
            "དེ་ལྟར་བསྒོམས་པ་དེ་ཐམས་ཅད་ཀྱང་",
            "གུས་སྦྱོར་གྱི་ཡིད་བྱེད་དང་རྟག་སྦྱོར་གྱི་ཡིད་བྱེད་གཉིས་ཀྱིས་",
            "རྒྱུན་མ་ཆད་པར་ཉམས་སུ་ལེན་དགོས་པས་",
            "ཡིད་བྱེད་སྔ་མ་དེ་རྣམས་ལ་དུས་རེས་འགའ་ཙམ་འཇུག་པ་མ་ཡིན་པར་",
            "རྟག་ཏུ་བྱ་བ་ཡིད་ལ་བྱེད་པ་དང་",
            "ཡིད་བྱེད་རྣམས་ལ་སྤྲོ་ཞིང་གུས་པར་བྱ་སྟེ་",
            "ལམ་དེ་ལ་སྦྱར་བར་བྱའོ།། ",
            "གཉིས་པ་གདམས་ངག་གི་དོན་སྒོམ་པའི་སྒོ་ནས་ཡིད་ལ་བྱེད་ཚུལ་ནི། ",
            "དམིགས་པ་ལ་ནི་སེམས་གཏད་ནས།། ",
            "དེའི་རྒྱུན་རྣམ་པར་གཡེང་མི་བྱ།། ",
            "རྣམ་གཡེང་མྱུར་དུ་རྟོགས་བྱས་ནས།།",
            ""
        ],
        [
            "དེ་ལ་སླར་ནི་བླན་པར་བྱ།། ",
            "བློ་ལྡན་གོང་ནས་གོང་དུ་ཡང༌། །",
            " སེམས་ནི་ནང་དུ་བསྡུ་བར་བྱ།། ",
            "དེ་ནས་ཡོན་ཏན་མཐོང་བའི་ཕྱིར། །",
            " ཏིང་ངེ་འཛིན་ལ་སེམས་གདུལ་ལོ། །",
            " རྣམ་གཡེང་ཉེས་པ་མཐོང་བའི་ཕྱིར། །",
            " དེ་ལ་མི་དགའ་ཞི་བར་བྱ།། ",
            "བརྣབ་སེམས་ཡིད་མི་བདེ་ལ་སོགས། །",
            " ལངས་པ་དེ་བཞིན་ཞི་བར་བྱ།། ",
            "དེ་ནས་སྡོམ་བརྩོན་ཅན་གྱིས་ནི། །",
            " སེམས་ལ་མངོན་པར་འདུ་བྱེད་བཅས།། ",
            "རང་གི་ངང་གིས་འབྱུང་བ་ཐོབ།།",
            ""
        ],
        [
            "དེ་གོམས་པ་ལས་འདུ་མི་བྱེད།། ",
            "དེ་ནས་དེ་ཡིས་ལུས་དང་སེམས། །",
            " ཤིན་ཏུ་སྦྱངས་པ་ཆེ་ཐོབ་ནས།། ",
            "ཡིད་ལ་བྱེད་དང་བཅས་ཤེས་བྱ།། ",
            "དེ་ཡིས་དེ་ནི་འཕེལ་བྱས་ནས།། ",
            "འཕེལ་བ་རིང་དུ་འགྲོ་བ་ཡིས། ། ",
            "དངོས་གཞིའི་གནས་པ་དེས་འཐོབ་བོ། །",
            " མངོན་ཤེས་དོན་དུ་གཉེར་བས་དེ།། ",
            "སྦྱངས་ནས་ལས་སུ་རུང་བའི་མཆོག །",
            " བསམ་གཏན་ལས་འཐོབ་མངོན་པར་ཤེས།།",
            ""
        ],
        [
            "མངོན་པར་བསྒྲུབས་པའི་སྒོ་ནས་དེ།། ",
            "སངས་རྒྱས་དཔག་ཏུ་མེད་པ་ལ།། ",
            "མཆོག་པའི་ཕྱིར་དང་མཉམ་པའི་ཕྱིར། །",
            " འཇིག་རྟེན་ཁམས་ནི་རྣམས་སུ་འགྲོ།། ",
            "འདིས་ནི་སངས་རྒྱས་དཔག་མེད་ལ།། ",
            "བསྐལ་དཔག་མེད་པར་བསྙེན་བཀུར་བྱས།། ",
            "དེ་ལ་བསྙེན་བཀུར་བྱས་པའི་ཕྱིར། །",
            " སེམས་ནི་ལས་རུང་མཆོག་ཏུ་འགྱུར།།",
            ""
        ],
        null,
        [
            "ཅེས་པས་བསྟན་།",
            "བསམ་པའི་ཤེས་རབ་ཙམ་གྱིས་",
            "ལམ་གྱི་ཡོན་ཏན་མངོན་དུ་མི་འགྱུར་བས་",
            "རྩེ་གཅིག་ཏུ་བསྒོམ་དགོས་།",
            "དེ་ཡང་ཐོག་མར་འདོད་ཁམས་པའི་སེམས་ནང་དུ་",
            "མཉམ་པར་མ་བཞག་པས་སྐད་གཅིག་མི་སྡོད་པར་",
            "གློག་དང་རླུང་དང་སྤྲིན་ལྟར་གཡོ་བ་རྒྱ་མཚོའི་རླབས་ལྟར་",
            "དགག་པར་དཀའ་བའི་རྣམ་རྟོག་རྣམས་སེམས་གནས་པའི་",
            "ཐབས་དགུས་རིམ་པར་བཏུལ་ཏེ་",
            "ནང་དུ་ཡང་དག་འཇོག་པའི་ཏིང་ངེ་འཛིན་སྒྲུབ་པའི་ཚུལ་ནི། ",
            "དམིགས་པ་གང་ཡང་རུང་བ་ལ་ནི་",
            "རང་གི་སེམས་རྩེ་གཅིག་ཏུ་གཏད་ནས་གཞག་པ་དང༌། ",
            "དེ་ལྟར་བཞག་ཀྱང་སྐད་ཅིག་མི་སྡོད་པར་རྣམ་པ་གཞན་དུ་གཡོ་ན",
            "སྔ་མའི་དམིགས་པ་དེའི་རྒྱུན་ལས་",
            "རྣམ་པར་གཡེང་བར་མི་བྱ་བར་དྲན་པའི་སྒོ་ནས་",
            "རྒྱུན་བསྐྱང་ཅི་ནུས་སུ་གཞག་།",
            "གལ་ཏེ་དེ་ལྟར་བཞག་ཀྱང་",
            "རྒྱུན་རིང་དུ་གནས་མི་ནུས་པར་",
            "གཞན་དུ་གཡེང་བར་གྱུར་།",
            ""
        ],
        [
            "བདག་ནི་ཡུལ་གཞན་ལ་རྣམ་པར་གཡེང་ངོ་",
            "སྙམ་དུ་རྟོགས་པར་བྱས་ནས་སྔར་གྱི་དམིགས་པ་ལ་",
            "སླར་ནི་སེམས་བླན་ཏེ་གཞག་པར་བྱའོ།།",
            "དེ་ལྟར་ཡང་ཡང་གོམས་པས་རྒྱུན་བསྐྱངས་པས་",
            "ཅུང་ཟད་རེ་རྒྱུན་གནས་སུ་བཏུབ་།",
            "བློ་ལྡན་དེས་ཤིན་ཏུ་བསྒྲིམ་སྟེ་",
            "གོང་ནས་གོང་དུ་ཡང་སེམས་ནི་",
            "ནང་དུ་ཡིད་ཀྱི་དམིགས་པ་སྔ་མ་ལ་བསྡུ་བར་བྱ་བ་ནི་",
            "ཉེ་བར་འཇོག་པ་ཞེས་བྱའོ།།",
            "དེ་ནས་སེམས་སྔར་བས་ཅུང་ཟད་གནས་སུ་བཏུབ་པ་ནི་",
            "སེམས་ནང་དུ་གནས་པ་དེ་ཡི་ཡོན་ཏན་རང་གིས་མཐོང་བའི་ཕྱིར། ",
            "བདག་གིས་སེམས་གནས་པའི་ཏིང་ངེ་འཛིན་ཐོབ་ན་",
            "ཅི་མ་རུང་སྙམ་དུ་ཏིང་ངེ་འཛིན་ལ་དགའ་ཞིང་",
            "དོན་དུ་གཉེར་བས་རང་གི་སེམས་གདུལ་ལོ་",
            "ཞེས་པ་རྣམ་གཡེང་གི་རྟོག་པས་",
            "སེམས་མ་དུལ་བ་དེ་ཏིང་ངེ་འཛིན་ལ་དགའ་བས་འདུལ་བར་བྱེད་པའོ།།",
            ""
        ],
        [
            "དེ་ལྟར་ཏིང་ངེ་འཛིན་ལ་དགའ་ཞིང་",
            "དོན་དུ་གཉེར་བས་སེམས་དམིགས་པ་ལ་ཅི་རིགས་སུ་བཞག་ཀྱང་",
            "སྔོན་རྣམ་གཡེང་གོམས་པའི་ཤུགས་ཀྱིས་",
            "རྣམ་པར་གཡེང་བར་གྱུར་།",
            "རྣམ་གཡེང་འདི་ནི་ཏིང་ངེ་འཛིན་འཕྲོག་པའི་",
            "ཆོམ་རྐུན་ལྟ་བུ་ཤིན་ཏུ་གནོད་པ་བྱེད་པའོ་",
            "ཞེས་རྣམ་གཡེང་གི་ཉེས་པ་མཐོང་བའི་ཕྱིར་",
            "འདིའི་དབང་དུ་མི་འགྲོ་བར་ཡོན་ཏན་ཀུན་གྱི་",
            "རྩ་བ་ཏིང་ངེ་འཛིན་ལ་འབད་པར་བྱའོ་སྙམ་དུ། ",
            "རྣམ་གཡེང་གི་རྒྱུས་ཏིང་ངེ་འཛིན་དེ་ལ་",
            "མི་དགའ་བ་དེ་ཉིད་ཞི་བར་བྱ་བ་ནི་",
            "སེམས་གནས་དྲུག་པ་ཞི་བར་བྱེད་པ་ཞེས་བྱའོ།།",
            "དེ་ལྟར་འབད་པས་སེམས་སྔར་བས་",
            "ཆེས་བཟང་ཙམ་དུ་གནས་ན་ཡང་སྐབས་འགར་བརྣབ་སེམས་དང་",
            "ཡིད་མི་བདེ་བ་ལ་སོགས་པ་དང༌། ",
            "བྱིང་རྒོད་སོགས་ཉེ་བའི་ཉོན་མོངས་པ་གང་དག་ལངས་པའང་",
            "སྔ་མ་དེ་བཞིན་དུ་འདི་དག་གི་དབང་དུ་སོང་ན་",
            "ཏིང་ངེ་འཛིན་མི་འགྲུབ་པས་སྐྱོན་ཆེ་ལམ་སོང་ན་",
            "མངོན་པར་ཤེས་པ་སོགས་ཡོན་ཏན་ཁྱད་པར་རྣམས་ཀྱི་གཞིར་གྱུར་པའི་",
            "ཏིང་ངེ་འཛིན་འགྲུབ་པས་ཅི་ནས་རྣམ་རྟོག་ངན་པ་འདི་རྣམས་",
            "ཡིད་ལ་མི་བྱའོ་སྙམ་དུ་བརྣབ་སེམས་ལ་སོགས་པ་",
            "དེ་དག་ལ་སོ་སོར་བརྟག་པའམ་གཉེན་པོ་བསྟེན་པའམ། ",
            "ཡང་ན་ཅི་མི་སྙམ་པས་ཞི་བར་བྱ་བ་ནི་",
            "ཉེ་བར་ཞི་བར་བྱེད་པའོ།།",
            ""
        ],
        [
            "དེ་ནས་སྡོམ་བརྩོན་ཅན་གྱིས་ནི་སེམས་ལ་རྩོལ་བའི་སྒོ་ནས་",
            "མངོན་པར་འདུ་བྱེད་པ་དང་བཅས་པའི་",
            "སེམས་གནས་པ་བརྒྱད་པ་གོམས་པའི་ཤུགས་ཀྱིས་ངང་གིས་འབྱུང་བ་འཐོབ་།",
            "རྩོལ་བ་བརྟེན་བཞིན་དུ་བསྒྲིམས་ན་",
            "རྣམ་རྟོག་གཞན་གྱིས་བར་ཆད་མི་ནུས་པར་",
            "དམིགས་པ་ལ་གནས་པ་ནི་འདུ་བྱེད་དང་བཅས་པ་ཞེས་བྱའོ།།",
            "འདུ་བྱེད་དང་བཅས་པའི་སེམས་གནས་",
            "དེ་ཡི་ངང་དུ་གོམས་པ་རྒྱུན་བསྲིངས་པར་བྱས་པ་ལས་",
            "འབད་རྩོལ་གྱིས་བསྒྲིམ་མི་དགོས་པར་",
            "སེམས་ངང་གིས་དམིགས་པ་ལ་གནས་ཤིང་",
            "ལྷུན་གྱིས་གྲུབ་པར་གྱུར་ནས་",
            "འདུ་མི་བྱེད་པ་ཐོབ་པ་ནི་སེམས་གནས་པ་དགུའི་མཐའ་མ་ཡིན་ཏེ",
            "ཏིང་ངེ་འཛིན་མཐུན་པར་འདོད་པའི་",
            "སེམས་རྩེ་གཅིག་པ་ཞེས་བྱ་བ་ཡིན་ནོ།།",
            "སེམས་གནས་པའི་ཐབས་དགུ་པོ་ནི། ",
            "མདོ་ལས། ",
            "འཇོག་པར་།",
            ""
        ],
        null,
        [
            "རྒྱུ་གཅིག་ཏུ་།",
            "ཏིང་ངེ་འཛིན་དུ་བྱེད་པའམ་",
            "མཉམ་པར་འཇོག་པར་བྱེད་ཅེས་གསུངས་སོ།།",
            "འདུ་མི་བྱེད་པར་རང་གིས་གནས་པའི་",
            "སེམས་ཐོབ་པ་དེ་ནས་དེའི་ངང་དུ་གོམས་།",
            "རྣལ་འབྱོར་པ་དེ་ཡི་ལུས་ཤིན་ཏུ་སྦྱངས་པས་",
            "ལས་སུ་རུང་བ་དང་སེམས་ཤིན་ཏུ་སྦྱང་བ་ཐོབ་སྟེ་",
            "ལུས་ཡངས་ཤིང་ཤིན་ཏུ་བདེ་བའི་རྣམ་པས་",
            "དགེ་བ་བསྒོམ་པ་ལ་ལས་སུ་རུང་བ་དང༌། ",
            "སེམས་གསལ་དྭངས་རྙོག་མེད་དགའ་བས་",
            "ཁྱབ་པའི་ཉམས་དང་བཅས་ཏེ་",
            "དགེ་བའི་དམིགས་པ་ལ་ལས་སུ་རུང་བ་",
            "ཤིན་སྦྱངས་ཆུང་ངུ་དང་འབྲིང་ཐོབ་ནས",
            ""
        ],
        [
            "གྲིབ་མ་ལྟར་ཤིན་ཏུ་སྲབ་ཅིང་དྭངས་པའི་",
            "ཤིན་ཏུ་སྦྱངས་པ་རྒྱ་ཆེ་བ་ཐོབ་སྟེ་",
            "བསམ་གཏན་དང་པོ་འཐོབ་བྱེད་ཞི་རགས་རྣམ་ཅན་གྱི་",
            "ཡིད་ལ་བྱེད་པ་དང་བཅས་པ་ཡིན་པར་ཤེས་པར་བྱའོ།།",
            "ཡིད་བྱེད་དེ་ཡིས་འདོད་པའི་ཉོན་མོངས་ཆེ་འབྲིང་ཆུང་གསུམ་རིམ་པར་སྤངས་པའི་",
            "སྒོ་ནས་ཏིང་ངེ་འཛིན་དེ་ནི་འཕེལ་བ་དེ་ཉིད་",
            "ས་འོག་མ་ལས་རིང་དུ་འགྲོ་བ་ཡིས་བསམ་གཏན་དང་པོའི་",
            "དངོས་གཞིའི་གནས་པ་རྣལ་འབྱོར་པ་དེས་ཐོབ་བོ། །",
            "དེ་བཞིན་དུ་གོང་ནས་གོང་དུ་ཞི་རགས་རྣམ་ཅན་གྱི་",
            "ཡིད་བྱེད་ཀྱིས་བསམ་གཏན་བཞི་པའི་",
            "དངོས་གཞིའི་བར་དུ་སྒྲུབ་པར་ཤེས་པར་བྱའོ།། ",
            "འདི་ཡན་ཆད་ཀྱིས་ཏིང་འཛིན་སྒྲུབ་ཚུལ་བཤད་ནས་",
            "འདི་ནས་མར་ལ་ཏིང་ངེ་འཛིན་ཐོབ་པའི་ཡོན་ཏན་སྟོན་།",
            "བསམ་གཏན་བཞིའི་དངོས་གཞི་ཐོབ་པ་།",
            "མངོན་པར་ཤེས་པ་དོན་དུ་གཉེར་བས་",
            "བསམ་གཏན་གྱི་དངོས་གཞི་ཐོབ་པ་",
            "དེ་རང་སའི་ཉོན་མོངས་པ་སྲིད་པ་དང་ལྟ་བ་དང་",
            "ཐེ་ཚོམ་གྱི་ཤས་ཆེ་བས་མ་དག་པ་སྦྱངས་ནས་",
            ""
        ],
        null,
        [
            "ཇི་ལྟར་འདོད་པར་འཇུག་ནུས་སོ།།",
            "དེས་ན་བྱང་སེམས་དེ་དག་ས་དང་པོ་ཐོབ་པའི་",
            "སྔོན་རོལ་དུ་ས་ཐོབ་པའི་མཚན་མར་གྱུར་པའི་",
            "ཕན་ཡོན་ལྔ་ནི་འཐོབ་པར་འགྱུར་།",
            "གང་ཞེ་ན། ",
            "སེམས་ལས་སུ་རུང་བ་དེ་ནི། ",
            "ས་དང་པོའི་ཡེ་ཤེས་ཉན་རང་ལས་",
            "ཁྱད་པར་དུ་འཕགས་པའི་བླ་ན་མེད་པ་",
            "སྐྱེ་རུང་གི་སྣོད་བླ་ན་མེད་པ་ཉིད་དུ་འགྱུར་བས་",
            "དེའི་ཕྱིར་བྱང་ཆུབ་སེམས་དཔའ་འདི་ཡི་",
            "ལུས་ལ་གནས་ངན་ལེན་དུ་གྱུར་པ་མ་བསྡམས་པའི་",
            "སེམས་ཀྱིས་སྤྲེའུ་ལྟར་མཆོངས་པ་སོགས་དང༌། ",
            "ལུས་ལྕི་ཞིང་མི་བདེ་བའི་རྣམ་པས་དགེ་བ་ལ་",
            "བཀོལ་དུ་མི་བཏུབ་པ་ཐམས་ཅད་སྐད་ཅིག་རེ་རེ་ལ་ཟད་པར་འགྱུར་ཏེ་",
            "ལུས་སེམས་ལས་སུ་མི་རུང་བའི་",
            "གནས་ངན་ལེན་གྱི་བག་ཆགས་ཀུན་གཞི་ལ་ཡོད་པ་",
            "བྱང་བར་བྱེད་པའི་ཡོན་ཏན་དང་པོའོ།།",
            "ལུས་དང་སེམས་ནི་དུས་ཀུན་ཏུ་ཡང་",
            "ཤིན་ཏུ་སྦྱངས་པས་གང་བར་འགྱུར་བ་ནི་གཉིས་པའོ།།",
            ""
        ],
        [
            "དེ་གཉིས་ནི་འཁྲུད་མཁན་གྱིས་རས་སོགས་",
            "ཁྲུས་རྩིའི་ཚུལ་ཆུས་འདག་སྦྱོང་བྱེད་པ་བཞིན་",
            "ཞི་གནས་ཀྱི་ཆུས་ལུས་ལས་སུ་མི་རུང་བ་སྦྱང་བ་དང་",
            "ལུས་སེམས་ཤིན་སྦྱངས་ཀྱི་བདེ་བས་ཁྱབ་པར་བྱས་པ་ཡིན་ནོ།།",
            "དམ་པའི་མདོ་སྡེ་ལ་སོགས་པ་ཁ་ཅིག་ཤེས་",
            "ཁ་ཅིག་མི་ཤེས་པ་ལྟ་བུ་མ་ཡིན་པར་དམ་པའི་ཆོས་རྣམས་ཀྱི་",
            "དོན་ཤེས་པའི་སྣང་བ་དུས་ཐམས་ཅད་དུ་ཡོངས་སུ་ཆད་པ་མེད་པར་",
            "རྟོགས་པར་འགྱུར་བ་ནི་གསུམ་པའོ།།",
            "ཡང་དག་པ་འཕགས་པའི་ས་ཐོབ་པ་ཡི་",
            "མཚན་མ་དངོས་སུ་ལུས་ལ་སྲིན་བུ་མི་འབྱུང་བ་སོགས་དང༌། ",
            "རྨི་ལམ་དུ་ལུས་ལ་ཁྲུས་བྱེད་པ་དང༌། ",
            "སངས་རྒྱས་ཀྱིས་ལུང་སྟོན་པ་སོགས་དང༌། ",
            "ས་བཅུ་པ་ལས་ས་བཅུ་ཐོབ་པར་རྨི་ལམ་གྱི་མཚན་མ་གསུངས་པ་",
            "དེ་ལྟ་བུ་ལ་སོགས་པ་ས་ཐོབ་པའི་རྒྱུ་མཚན་ནམ་",
            "མཚན་མ་རྣམས་ནི་ཆེད་དུ་མ་བརྟགས་པ་དག་ཀྱང་",
            "རབ་ཏུ་མཐོང་བ་ནི་བཞི་པའོ།།",
            "དེ་གཉིས་ནི་ལྷག་མཐོང་ལས་བྱུང་བའི་རྟགས་སོ།།",
            "དེ་བཞིན་དུ་མཐར་ཐུག་གི་",
            "རྟོགས་པ་ཆོས་ཀྱི་སྐུ་རབ་ཏུ་རྫོགས་པ་དང་",
            "སྤང་བྱ་སྒྲིབ་པ་གཉིས་རྣམ་པར་དག་པར་བྱ་བའི་ཕྱིར། ",
            "བློ་དང་ལྡན་པ་དེ་མཉམ་རྗེས་ཀྱི་རྣམ་པ་ཀུན་ཏུ་དུས་རྟག་ཏུ་ཡང་",
            "སྤངས་རྟོགས་མཐར་ཐུག་གི་དེ་འདྲའི་རྒྱུ་ཡོངས་སུ་འཛིན་པར་བྱེད་པ་ནི་ལྔ་པའོ།།",
            "འདི་ནི་ཞི་ལྷག་གཉིས་ཀའི་ཆའོ།།",
            ""
        ],
        null,
        [
            "གསུམ་པ་དེ་ལས་ལམ་བགྲོད་ཚུལ་།",
            "སྤྱིར་བསྟན་པ་དང༌། ",
            "བྱེ་བྲག་ཏུ་སྒོམ་ལམ་དང་མཐར་ཕྱིན་པའི་",
            "ལམ་བསྟན་པ་གཉིས་ལས། ",
            "དང་པོ་སྤྱིར་བསྟན་པ་ནི། ",
            "དེ་ནས་དེ་འདྲར་གྱུར་པ་ཡི། །",
            " བྱང་ཆུབ་སེམས་དཔའ་མཉམ་གཞག་པས། །",
            " ཡིད་ཀྱི་བརྗོད་པ་མ་གཏོགས་པར། །",
            " དོན་ཀུན་རབ་ཏུ་མི་མཐོང་ངོ༌།། ",
            "ཆོས་ཀྱི་སྣང་བ་འཕེལ་བྱའི་ཕྱིར། །",
            " བརྩོན་འགྲུས་བརྟན་པ་ཀུན་ཏུ་བརྩམ།། ",
            "ཆོས་ཀྱི་སྣང་བ་འཕེལ་ནས་ནི། །",
            " སེམས་ཙམ་ལ་ནི་གནས་པར་འགྱུར།། ",
            "དེ་ནས་དོན་དུ་སྣང་བ་ཀུན། ། ",
            "སེམས་སུ་རབ་ཏུ་སྣང་བར་འགྱུར།། ",
            "དེ་ཚེ་དེ་ཡི་གཟུང་བ་ཡི། །",
            " རྣམ་པར་གཡེང་བ་དེ་སྤང་འགྱུར།།",
            ""
        ],
        [
            "དེ་ནས་དེ་ལ་འཛིན་པ་ཡི། །",
            " རྣམ་པར་གཡེང་བ་འབའ་ཞིག་ལུས། །",
            " དེ་ཚེ་བར་ཆད་མེད་པ་ཡི། །",
            " ཏིང་ངེ་འཛིན་ལ་མྱུར་དུ་རེག། ",
            "འདི་ལྟར་དེ་ཡི་མཇུག་ཐོག་ཏུ། །",
            " འཛིན་པའི་རྣམ་པར་གཡེང་བ་སྤོང༌།། ",
            "འདི་དག་གོ་རིམ་བཞིན་དུ་ནི། །",
            " དྲོ་བར་འགྱུར་སོགས་ཡིན་ཞེས་བྱ།། ",
            "དེ་ནས་དེས་ནི་འཇིག་རྟེན་ལས། །",
            " འདས་པའི་ཡེ་ཤེས་བླ་མེད་པ། །",
            " རྣམ་པར་མི་རྟོག་དྲི་མ་མེད།། ",
            "འཛིན་པ་གཉིས་དང་བྲལ་བ་འཐོབ།། ",
            "དེ་འདིའི་གནས་ཡོངས་གྱུར་པ་སྟེ།།",
            ""
        ],
        [
            "ས་ནི་དང་པོ་ཡིན་པར་འདོད།། ",
            "དེ་འདི་བསྐལ་པ་དཔག་མེད་ཀྱིས། །",
            " ཤིན་ཏུ་རྣམ་པར་དག་པར་འགྱུར།། ",
            "ཆོས་ཀྱི་དབྱིངས་ནི་མཉམ་པ་ཉིད། །",
            " རབ་ཏུ་རྟོགས་ནས་དེ་ཡི་ཚེ། །",
            " རྟག་ཏུ་སེམས་ཅན་ཐམས་ཅད་ལ།། ",
            "བདག་དང་མཚུངས་པའི་སེམས་འཐོབ་སྟེ།། ",
            "སེམས་ཅན་རྣམས་ལ་བདག་མེད་དང༌། །",
            " སྡུག་བསྔལ་དང་ནི་དོན་བྱ་དང༌། །",
            " ལན་ལ་མི་རེ་འདི་སེམས་སྙོམས།། ",
            "རྒྱལ་སྲས་གཞན་དང་འདྲ་བ་ཡིན།།",
            ""
        ],
        null,
        [
            "ཡང་དག་མ་ཡིན་ཀུན་རྟོག་གོ། ",
            "རྒྱལ་སྲས་བྱང་ཆུབ་ཕྱོགས་མཐུན་པ། །",
            " རྣམ་པ་སྣ་ཚོགས་ཐམས་ཅད་ནི། །",
            " རྟག་ཏུ་མཐོང་བའི་ལམ་དེ་དང༌། །",
            " ལྷན་ཅིག་ཏུ་ནི་ཐོབ་པར་འདོད།། ",
            "ཅེས་པས་བསྟན་།",
            "དེ་ནས་ཚོགས་ལམ་དུ་ཞི་ལྷག་ཁྱད་པར་ཅན་ཐོབ་པ་",
            "དེ་འདྲར་གྱུར་པ་ཡི་བྱང་ཆུབ་སེམས་དཔའ་ཏིང་ངེ་འཛིན་ལ་",
            "རྩེ་གཅིག་ཏུ་མཉམ་པར་བཞག་པས། ",
            "ཡིད་ཀྱི་བརྗོད་པའམ་རྣམ་པར་རྟོག་པ་ཙམ་",
            "མ་གཏོགས་པར་ཕ་རོལ་གྱི་དོན་ཀུན་སེམས་ལས་",
            "ལོགས་ཤིག་ཏུ་ཡོད་པར་རབ་ཏུ་མི་མཐོང་བ་ནི་",
            "དྲོད་སྣང་བ་ཐོབ་པའི་དུས་སུའོ།།",
            "ཆོས་ཀྱི་སྣང་བ་ཐོབ་པ་དེ་ཉིད་ཇེ་ཆེར་རབ་ཏུ་འཕེལ་བར་བྱ་བའི་ཕྱིར་",
            "བརྩོན་འགྲུས་ནི་བརྟན་པ་བྱང་ཆུབ་སེམས་དཔའ་དེས་ཀུན་ཏུ་རྩོམ་པ་ནི་",
            "སྣང་བ་མཆེད་པའམ་རྒྱས་པ་རྩེ་མོའི་དུས་སོ།།",
            "དེ་ལྟར་བརྩོན་འགྲུས་བརྩམས་པས་",
            "ཆོས་ཀྱི་སྣང་བ་ཤས་ཆེར་འཕེལ་བར་གྱུར་ནས་",
            ""
        ],
        null,
        [
            "མཐོང་ལམ་དང་བར་ཆད་མེད་པ་ཡི་",
            "དེ་མ་ཐག་པའི་ཏིང་ངེ་འཛིན་ལ་",
            "རིང་པོར་མི་ཐོགས་པར་མྱུར་དུ་རེག་པས་",
            "ཆོས་མཆོག་དེ་མ་ཐག་པའི་ཏིང་ངེ་འཛིན་གྱི་དུས་སོ།།",
            "དེ་མ་ཐག་པ་ཞེས་པ་ཅི་ཞེ་།",
            "འདི་ལྟར་གཟུང་བ་མེད་པར་རྟོགས་པའི་",
            "བཟོད་པ་དེ་ཡི་མཇུག་ཐོག་ཏུ་འཛིན་པའི་",
            "རྣམ་པར་གཡེང་བ་ཡང་སྤོང་བར་བྱེད་།",
            "དེས་དེ་མ་ཐག་ཏུ་ས་དང་པོ་ལ་འཇུག་པར་བྱེད་པའི་ཕྱིར་",
            "ཆོས་མཆོག་ལ་དེ་མ་ཐག་པ་ཞེས་བྱའོ།།",
            "བཤད་མ་ཐག་པ་འདི་དག་གོ་རིམ་བཞིན་དུ་ནི་",
            "དྲོ་བར་འགྱུར་སོགས་སྦྱོར་ལམ་བཞི་པོ་ཡིན་པར་བྱའོ།།",
            "ཆོས་མཆོག་དེའི་རྗེས་ཐོག་དེ་མ་ཐག་པར་",
            "མཐོང་ལམ་ཐོབ་ཚུལ་གསུངས་པ། ",
            "དེ་ནས་བྱང་ཆུབ་སེམས་དཔའ་ཆོས་མཆོག་ཐོབ་པ་དེས་ནི་",
            "འཇིག་རྟེན་ལས་འདས་པའི་ཡེ་ཤེས་ཉན་རང་རྣམས་ལས་",
            "འཕགས་པའི་བླ་ན་མེད་པ། ",
            "འཁོར་གསུམ་དུ་རྣམ་པར་མི་རྟོག་པ་མཐོང་བས་",
            "སྤང་བྱའི་ཉོན་མོངས་པ་དང་བྲལ་བས་དྲི་མ་མེད་པ། ",
            "གཟུང་བ་དང་འཛིན་པ་གཉིས་སྤངས་པས་ན་",
            "འཛིན་པ་གཉིས་དང་བྲལ་བ་ཐོབ་པ་ལ་",
            "མདོ་ལས་ཆོས་ལ་ཆོས་ཀྱི་མིག་རྡུལ་མེད་ཅིང་",
            "དྲི་མ་དང་བྲལ་བ་ཐོབ་ཅེས་གསུངས་ཏེ",
            ""
        ],
        null,
        [
            "ས་ཐོབ་པ་དེའི་ཡོན་ཏན་གྱི་ཁྱད་པར་ནི། ",
            "ཆོས་ཀྱི་དབྱིངས་ནི་སོ་སོའི་སྐྱེ་བོའི་ཆོས་དང་",
            "འཕགས་པའི་ཆོས་སོགས་ཆོས་ཐམས་ཅད་ལ་ཁྱད་མེད་པར་",
            "མཉམ་པ་ཉིད་དུ་གྱུར་པ་མངོན་སུམ་དུ་རབ་ཏུ་",
            "རྟོགས་ནས་ས་ཐོབ་པ་དེའི་ཚེ། ",
            "དུས་རྟག་ཏུ་སེམས་ཅན་ཐམས་ཅད་ལ་",
            "བདག་རང་ཉིད་དང་ཁྱད་པར་ཅུང་ཟད་མེད་པར་མཉམ་པའམ་",
            "མཚུངས་པའི་སེམས་འཐོབ་སྟེ",
            "དེའི་ཕྱིར་མཉམ་པ་ཉིད་རྣམ་པ་ལྔ་རྟོགས་པ་ནི། ",
            "སེམས་ཅན་རྣམས་ལ་བདག་མེད་པར་མཉམ་པར་རྟོགས་པ་དང༌། ",
            "རྨོངས་པའི་དབང་གིས་སྡུག་བསྔལ་མྱོང་བའི་",
            "སེམས་ཅན་ཐམས་ཅད་ཀྱི་སྡུག་བསྔལ་སྤང་བྱར་མཉམ་པ་དང་ནི། ",
            "སེམས་ཅན་དེ་དག་གི་ལས་ཉོན་གྱི་ཀུན་འབྱུང་སྤང་བའི་དོན་བྱ་བར་མཉམ་པ་དང༌། ",
            "རང་ཉིད་ལམ་ལ་ཞུགས་ཏེ་",
            "འགོག་བདེན་ཐོབ་པས་རང་ལ་ཕན་བཏགས་ཀྱང་",
            "ལན་ལ་རེ་བ་མེད་པ་ལྟར་སེམས་ཅན་གཞན་འགོག་ལམ་ལ་བཀོད་པས་",
            "ཕན་བཏགས་པའང་རང་དོན་དང་འདྲེ་བར་",
            "སེམས་ཅན་དེས་ལན་ལ་མི་རེ་བར་མཉམ་པ་",
            "རྒྱལ་བའི་སྲས་འདི་དེ་ལྟར་སེམས་སྙོམས་པ་དང༌། ",
            "འཕགས་པའི་ས་ཐོབ་པའི་རྒྱལ་སྲས་གཞན་དང་",
            "སྤངས་རྟོགས་མཉམ་པའམ་འདྲ་བ་ཡིན་ནོ།།",
            "དེ་ལྟར་གཞན་དོན་དུ་འཇུག་པའི་ཚུལ་བཤད་ནས་",
            "ཤེས་རབ་ཀྱིས་རྟོགས་པའི་ཁྱད་པར་ནི། ",
            "ས་དང་པོ་ཐོབ་པའི་བྱང་ཆུབ་སེམས་དཔའ་དེས་ནི་",
            "འདོད་གཟུགས་ཀྱི་ཕུང་པོ་ལྔ་དང་གཟུགས་མེད་པའི་ཕུང་པོ་བཞི་",
            "ལ་སོགས་པ་ཁམས་གསུམ་གྱི་ཆོས་འདུས་བྱས་རྣམས་",
            "ཐམས་ཅད་སེམས་ཅན་རྣམས་ཀྱི་རྒྱུད་ཀྱི་",
            "ཡང་དག་པ་མ་ཡིན་པའི་ཀུན་ཏུ་རྟོག་པ་",
            "སེམས་དང་སེམས་ལས་བྱུང་བ་ཙམ་དུ་མཐོང་སྟེ",
            ""
        ],
        [
            "སེམས་སེམས་བྱུང་ལས་མ་གཏོགས་པའི་",
            "ཆོས་གང་ཡོད་པ་མ་ཡིན་པར་སེམས་ཙམ་དུ་",
            "རྗེས་ཐོབ་དག་པ་འཇིག་རྟེན་པའི་ཡེ་ཤེས་ཀྱིས་མཐོང་།",
            "མདོ་སྡེ་ས་བཅུ་པ་ལས། ",
            "ཀྱེ་རྒྱལ་བའི་སྲས་པོ་དག ",
            "ཁམས་གསུམ་པོ་འདི་དག་ནི་སེམས་ཙམ་མོ་",
            "ཞེས་གསུངས་པ་བཞིན་ནོ།།",
            "ཡེ་ཤེས་གང་གིས་མཐོང་ཞེ་།",
            "རྣམ་པར་མི་རྟོག་པའི་ཡེ་ཤེས་སྒྲིབ་པ་ཤིན་ཏུ་རྣམ་པར་དག་པ། ",
            "གཟུང་འཛིན་གཉིས་སུ་མེད་པའི་དོན་གྱིས་མཐོང་།",
            "མཉམ་བཞག་རྣམ་པར་མི་རྟོག་པའི་ཡེ་ཤེས་ཀྱིས་",
            "བདག་གཞན་དང་སེམས་ཙམ་དུའང་མི་དམིགས་ཏེ་",
            "དེ་ནི་ནམ་མཁའི་ངོས་ལྟར་དག་པ་གཟུང་འཛིན་མེད་པ་ཡིན་ཀྱང༌། ",
            "དེ་ལྟར་རྟོགས་པའི་དོན་གྱིས་ཞེས་པ་དེའི་",
            "རྗེས་ཐོབ་ཡེ་ཤེས་ཀྱིས་སེམས་ཙམ་ལས་",
            "ཆོས་གཞན་མེད་ཀྱང་སེམས་དེ་ཉིད་",
            "ཆོས་རྣམ་པ་སྣ་ཚོགས་སུ་སྣང་བ་",
            "རྨི་ལམ་དང་སྒྱུ་མའི་སྣང་བ་ལྟར་མཐོང་བའོ།།",
            ""
        ],
        null,
        [
            "མངོན་པ་བསྡུས་པའི་བསྟན་བཅོས་ལས་ཀྱང༌། ",
            "འགོག་པའི་བདེན་པའི་མཚན་ཉིད་གང་དུ་",
            "འགགས་ན་དེ་བཞིན་ཉིད་དུ། ",
            "གང་གིས་འགོག་ན་ལམ་གྱི་བདེན་པས། ",
            "གང་འགགས་ན་རྣམ་པར་རྟོག་པ་རྣམས་",
            "འགགས་པའོ་ཞེས་བཤད་པ་བཞིན་ནོ།།",
            "སྨོན་པ་མེད་པར་གྱུར་པའི་ཏིང་ངེ་འཛིན་གྱི་གཞིའམ་",
            "དམིགས་པ་དེ་ནི་ཡང་དག་པ་མ་ཡིན་པའི་",
            "ཀུན་རྟོག་མ་དག་པའི་གཞན་དབང་དག་།",
            "ཡང་དག་མིན་རྟོག་དེ་",
            "ནི་ཉོན་མོངས་པ་དང་ཤེས་བྱའི་སྒྲིབ་པའི་",
            "ས་བོན་གྱི་རྟེན་དུ་གྱུར་པ་སྐྱེ་བ་དང་རྒ་བ་སོགས་",
            "སྡུག་བསྔལ་སྣ་ཚོགས་ཀྱི་རྒྱུ་ཡིན་པས་",
            "སྨོན་པར་བྱ་བའི་གནས་མ་ཡིན་པར་དམིགས་སོ།།",
            "རྒྱལ་བའི་སྲས་གང་གིས་བྱང་ཆུབ་ཀྱི་ཕྱོགས་དང་",
            "མཐུན་པ་དྲན་པ་ཉེར་བཞག་སོགས་",
            "ཆོས་སུམ་ཅུ་རྩ་བདུན་ལ་སོགས་པ་",
            "བྱང་ཕྱོགས་ཀྱི་ལམ་གྱི་ཆོས་རྣམ་པ་",
            "སྣ་ཚོགས་པ་ཐམས་ཅད་ཀྱང་ནི། ",
            "རྟག་ཏུ་སྟེ་འབྲལ་མི་ཤེས་པར་བཟོད་ཤེས་ཀྱི་",
            "སྐད་ཅིག་མ་བཅུ་དྲུག་གི་རང་བཞིན་མཐོང་བའི་",
            "ལམ་དེ་དང་ལྷན་ཅིག་ཏུ་ནི་ཐོབ་པར་འདོད་དེ",
            "འཇིག་རྟེན་ལས་འདས་པའི་ཟག་མེད་ཀྱི་",
            "ལམ་དང་པོར་ཐོབ་པ་དེའི་དུས་སུ་",
            "སྔར་མོས་སྤྱོད་དུ་དྲན་ཉེ་སྤོང་བཞི་སོགས་",
            "གོམས་པ་ཐམས་ཅད་ཡོངས་སུ་སྨིན་ཅིང་དག་པ་དང༌། ",
            "སླར་བསྒོམ་བྱའི་ལམ་གོང་མ་རྣམས་ཀྱང་",
            "མངོན་དུ་བྱེད་པའི་ནུས་པ་ཐམས་ཅད་ཐོབ་པའི་ཕྱིར་རོ། །",
            "ས་དང་པོ་བ་དེའི་ངོ་མཚར་བའི་ཡོན་ཏན་བསྔགས་པ། ",
            "གང་ཞིག་བློ་ཡིས་འགྲོ་བ་འདུས་བྱས་ཙམ། །",
            " བདག་མེད་སྡུག་བསྔལ་རྒྱས་པ་ཙམ་ཤེས་།",
            ""
        ],
        null,
        null,
        null,
        null,
        null,
        null,
        [
            "ཡེ་ཤེས་རྣམ་པ་གཉིས་པོ་དག ། ",
            "བསྒོམ་ཕྱིར་རབ་ཏུ་སྦྱོང་བར་བྱེད།། ",
            "རྣམ་པར་མི་རྟོག་ཡེ་ཤེས་དེ།། ",
            "སངས་རྒྱས་ཆོས་ནི་སྦྱོང་བར་བྱེད།། ",
            "གཞན་ནི་ཇི་བཞིན་རྣམ་འཇོག་པ། །",
            " སེམས་ཅན་རྣམས་ནི་ཡོངས་སྨིན་བྱེད།། ",
            "གྲངས་མེད་གཉིས་ནི་རྫོགས་པ་ཡིས། །",
            " སྒོམ་པའི་ལམ་ནི་ཚར་ཕྱིན་ཏེ།། ",
            "སྒོམ་པ་མཐའ་མ་ཐོབ་ནས་"
        ],
        [
            "ནི། །",
            " བྱང་ཆུབ་སེམས་དཔར་དབང་བསྐུར་བ། །",
            " རྡོ་རྗེ་ལྟ་བུའི་ཏིང་ངེ་འཛིན། །",
            " རྟོག་པས་མི་ཤིགས་ཐོབ་ནས་ནི། །",
            " གནས་གཞན་གྱུར་པས་མཐར་ཐུག་པ། །",
            " སྒྲིབ་པ་ཀུན་གྱི་དྲི་མེད་པ། །",
            " གང་ལ་གནས་ནས་སེམས་ཅན་ཀུན། །",
            " ཕན་ཕྱིན་རབ་ཏུ་སྒྲུབ་བྱེད་པ། །",
            " རྣམ་པ་ཐམས་ཅད་མཁྱེན་པ་ཡི། །",
            " གོ་འཕང་བླ་ན་མེད་པ་འཐོབ།། ",
            "ཅེས་པས་བསྟན་།",
            "ས་དང་པོ་ཐོབ་པ་དེ་ནས་",
            "བྱང་སེམས་དེ་ནི་ལྷག་མ་ཡི་ས་གཉིས་པ་ནས་",
            "བཅུ་བའི་བར་དགུ་པོ་རྣམས་ནི་སྒོམ་པའི་ལམ་ཡིན་པས་",
            "འདི་ལ་མཉམ་བཞག་རྣམ་པར་མི་རྟོག་པའི་ཡེ་ཤེས་དང༌། ",
            "རྗེས་ཐོབ་དག་པ་འཇིག་རྟེན་པའི་",
            "ཡེ་ཤེས་རྣམ་པ་གཉིས་པོ་དག་བསྒོམ་པའི་ཕྱིར་ན་",
            "ཉོན་མོངས་དང་ཤེས་བྱའི་སྒྲིབ་པ་སྦྱོང་བར་བྱེད་དོ།།",
            "དེ་ཡང་རྣམ་པར་མི་རྟོག་པའི་ཡེ་ཤེས་དེ་ནི་",
            "སངས་རྒྱས་ཀྱི་ཆོས་སྟོབས་བཅུ་མི་འཇིགས་བཞི་ལ་སོགས་པ་",
            "སངས་རྒྱས་ཀྱི་ཆོས་སྦྱོང་བར་བྱེད་པས་",
            "བདག་ཡོངས་སུ་སྨིན་པར་བྱེད་པའོ།།",
            "ཡེ་ཤེས་གཞན་རྗེས་ལས་ཐོབ་པ་ནི་",
            "ས་བཅུའི་མཚན་ཉིད་དང་ཡོན་ཏན་སོགས་",
            "ཇི་སྙེད་པའི་དོན་གྱི་རྣམ་བཞག་ཇི་ལྟ་བ་བཞིན་",
            "རྣམ་པར་འཇོག་པ་ཡིས་ནི་",
            "སེམས་ཅན་རྣམས་ནི་ཡོངས་སུ་",
            "སྨིན་པར་བྱེད་དེ་",
            ""
        ],
        [
            "མངོན་པར་འཚང་རྒྱ་བ་སྟོན་པ་དང་",
            "སེམས་ཅན་རྣམས་ལ་ཆོས་བསྟན་པའི་སྒོ་ནས་སོ།།",
            "དེ་ཡང་བསྐལ་པ་གྲངས་མེད་པ་གཉིས་ནི་",
            "རྫོགས་པ་ཡིས་སྒོམ་པའི་ལམ་ནི་",
            "ཚར་ཕྱིན་པའམ་མཐར་ཕྱིན་པར་འགྱུར་ཏེ་",
            "ས་བཅུའི་མཐར་ཐུག་པ་ནས་",
            "སྒོམ་ལམ་མཐར་ཐུག་ཡིན་།",
            "ས་གཉིས་པ་ནས་བདུན་པའི་བར་ལ་",
            "མངོན་པར་འདུ་བྱེད་པ་དང་བཅས་པའི་",
            "སྒོམ་པ་ཞེས་བྱ་ཞིང་དེའི་བར་དུ་",
            "བསྐལ་པ་གྲངས་མེད་པ་གཅིག་ཐོགས་སོ།།",
            "ས་བརྒྱད་པ་ནས་བཅུ་བའི་བར་དུ་",
            "མངོན་པར་འདུ་བྱེད་པ་མེད་པར་",
            "སྒོམ་པ་ཞེས་བྱ་ལ་དེའི་བར་དུ་",
            "བསྐལ་པ་གྲངས་མེད་པ་གཅིག་ཐོགས་སོ།།",
            "སྒོམ་པ་ཡི་ལམ་གྱི་མཐའ་མ་ས་བཅུ་པ་ལ་",
            "གནས་པ་ཐོབ་ནས་ནི་བྱང་ཆུབ་སེམས་དཔའ་དེ་ལ་",
            "ཕྱོགས་བཅུའི་སངས་རྒྱས་རྣམས་ཀྱིས་",
            "འོད་ཟེར་ཆེན་པོས་ཆོས་ཀྱི་རྒྱལ་པོའི་",
            "རྒྱལ་ཚབ་ཏུ་དབང་བསྐུར་བ་",
            "དེ་ལ་བརྟེན་པས་རྡོ་རྗེ་ལྟ་བུའི་",
            "ཏིང་ངེ་འཛིན་མཚན་འཛིན་གྱི་",
            "རྟོག་པས་མི་ཤིགས་པ་ཐོབ་ནས",
            ""
        ],
        [
            "གཟུང་འཛིན་གཉིས་སྣང་གི་བག་ཆགས་",
            "ཕྲ་མོ་ཡང་དྲུངས་ནས་ཕྱུང་བས་",
            "སྒྲིབ་གཉིས་བག་ཆགས་དང་བཅས་པ་བྲལ་བའི་",
            "གནས་གཞན་དུ་གྱུར་པའི་མཐར་ཐུག་པ་སྒྲིབ་པ་ཀུན་གྱི་",
            "དྲི་མ་མེད་པ་སྤངས་པ་ཆེན་པོ་དང༌། ",
            "ས་བཅུ་གཅིག་པ་མི་སློབ་པའི་ས་གང་ལ་གནས་ན་",
            "སེམས་ཅན་ཀུན་ལ་ནམ་མཁའི་ཁམས་ཇི་སྲིད་དུ་ཕན་པའི་ཕྱིར་",
            "མཛད་པ་སྣ་ཚོགས་རབ་ཏུ་སྒྲུབ་པར་བྱེད་པའི་",
            "ཕྲིན་ལས་ཆེན་པོའམ་སེམས་ཅན་གྱི་",
            "མཆོག་ཏུ་གྱུར་པའི་ཐུགས་རྗེ་ཆེན་པོ་དང༌། ",
            "ཤེས་བྱའི་རྣམ་པ་ཐམས་ཅད་དུས་གཅིག་ལ་",
            "སྒྲིབ་པ་མེད་པར་མངོན་དུ་མཁྱེན་པ་རྟོགས་པ་ཆེན་པོ་།",
            "ཆེན་པོ་གསུམ་དང་ལྡན་པའི་གོ་འཕང་བླ་ན་མེད་པ་འཐོབ་བོ། །",
            " བཞི་པ་གདམས་ངག་རྗེས་བསྟན་གྱི་ཆེ་བའི་ཡོན་ཏན་བརྗོད་པ་ནི། ",
            "དེ་ལྟར་མཐོང་དཀའི་ཐུབ་པ་རྟག་མཐོང་བ། །",
            " ཐོས་པ་མཉམ་མེད་ལས་བྱུང་རབ་དང་བའི། །",
            " ཤུགས་ཀྱིས་རྟག་པར་ཤིན་ཏུ་སེམས་ཚིམ་ལ། ",
            "ཇི་ལྟ་བུར་ན་དོན་ཆེན་འགྱུར་མ་ཡིན།། ",
            "ཆོས་ཀྱི་སྒོ་ལ་རྣམ་པར་གནས་པ་ལ།། ",
            "དེ་བཞིན་གཤེགས་རྟག་མངོན་སུམ་འདོམས་མཛད་ཅིང༌། །",
            " ཅོ་ནས་འདྲེན་བཞིན་ཉེས་པའི་ཚང་ཚིང་ནས།།",
            ""
        ],
        [
            "ཚན་གྱིས་དྲངས་ཏེ་བྱང་ཆུབ་ལ་འགོད་དོ།། ",
            "སངས་རྒྱས་རྣམས་ནི་རྟག་ཏུ་",
            "རང་དོན་ཡང་དག་སྦྱོར་ལ་",
            "ལེགས་པར་བསྔགས་པ་དང༌། །",
            " ལོག་པར་སྦྱོར་ལ་",
            "སྨོན་མཛད་གནས་དང་རྣམ་འབྱེད་",
            "ལྷུར་ལེན་མཆོག་གིས་སེམས་ཅན་ལ།། ",
            "གང་ཞིག་སྤངས་དང་བསྟེན་པས་",
            "བདེ་གཤེགས་བསྟན་པ་འདི་ལ་",
            "རྣལ་འབྱོར་ཡངས་འགྱུར་བ། །",
            " བར་ཆད་མཐུན་པའི་ཆོས་ནི་རྣམ་པ་",
            "ཐམས་ཅད་རྒྱལ་རྣམས་ཚུལ་བཞིན་འདི་ན་སྟོན།། ",
            "དེ་ནས་མཐོང་བ་རབ་དག་མི་རྟོག་བྱང་ཆུབ་ཀྱིས། །",
            " འཇིག་རྟེན་ཐམས་ཅད་ཟིལ་མནན་མུན་པ་ཆེན་པོ་ཡང༌། །",
            " རྣམ་པ་ཀུན་ཏུ་བསལ་ནས་",
            ""
        ],
        [
            "ཉི་མ་ཆེན་པོ་དག །",
            " ཤར་བ་བཞིན་དུ་འགྲོ་རྣམས་ལམ་མེ་འོ།། ",
            "དེ་ལྟར་རྟག་ཏུ་དགེ་བ་བསགས་པས་རབ་གང་ཞིང༌།། ",
            "ཐུབ་པ་ལས་ནི་རྟག་ཏུ་གདམས་ངག་ཆེ་ཐོབ་པའི། །",
            " སེམས་དཔའ་མཆོག་ནི་སེམས་ཀྱི་",
            "ཏིང་འཛིན་རབ་ཡངས་པ། །",
            " ཐོབ་ནས་ཡོན་ཏན་རྒྱ་མཚོའི་",
            "ཕ་རོལ་འགྲོ་བར་འགྱུར།། ",
            "ཞེས་ཚིགས་བཅད་ལྔས་བསྟན་།",
            "གདམས་ངག་གི་ལེའུ་ལས་ཇི་སྐད་བཤད་པ་",
            "དེ་ལྟར་ཚོགས་བསགས་པ་དང་",
            "རྒྱུད་རྣམ་པར་མ་དག་པའི་སེམས་ཅན་གྱིས་",
            "ཤིན་ཏུ་མཐོང་དཀའ་བའི་ཐུབ་པ་",
            "སངས་རྒྱས་རྟག་ཏུ་མཐོང་བ་དང༌། ",
            "དེ་ལས་ཐོས་པ་མཉམ་པ་མེད་པ་སྟེ་",
            "ཐེག་པ་ཆེན་པོའི་ཆོས་མཉམ་པ་མེད་པའི་",
            "གདམས་ངག་ཚུལ་བཞིན་ཐོས་པ་ལས་",
            "བྱུང་བ་རབ་ཏུ་དང་བའི་",
            "ཤུགས་ཀྱིས་དུས་རྟག་པར་སེམས་ཅན་གྱི་",
            "རྒྱུད་ཚིམ་པར་གྱུར་པའི་བྱང་ཆུབ་སེམས་དཔའ་དེ་ལ་",
            "ཇི་ལྟ་བུར་ན་གདམས་ངག་དང་རྗེས་སུ་བསྟན་པ་ནི་",
            "དོན་ཆེན་པོར་འགྱུར་བ་མ་ཡིན་ཏེ",
            ""
        ],
        [
            "དེ་ལས་གདོན་མི་ཟ་བར་བྱང་ཆུབ་ཆེན་པོ་",
            "ཚེགས་མེད་པར་ཐོབ་པར་བྱེད་པའི་ཕྱིར་",
            "དེ་ལས་དོན་ཆེ་བ་མེད་དོ།།",
            "ཆོས་ཀྱི་སྒོ་ཡི་ཏིང་ངེ་འཛིན་དེ་ལྟ་བུ་ལ་",
            "རྣམ་པར་གནས་པ་ལ་དེ་བཞིན་གཤེགས་པ་རྣམས་ཀྱིས་དུས་རྟག་ཏུ་",
            "མངོན་སུམ་དུ་གདམས་ངག་འདོམས་པར་མཛད་ཅིང༌། ",
            "དཔེར་ན་འདམ་དང་ཆུར་བྱིངས་ནས་",
            "རང་སྟོབས་ཀྱིས་བརྒལ་མི་ནུས་པ་དག་",
            "ཚན་པོ་ཆེ་གཞན་གྱིས་དེའི་སྐྲའམ་ཅོ་ཏོ་ནས་གཟུང་སྟེ་",
            "སྐམ་སར་བདེ་བླག་ཏུ་འདྲེན་པ་བཞིན། ",
            "དེ་བཞིན་གཤེགས་པའི་བྱིན་གྱིས་བརླབས་པ་དང་",
            "གདམས་ངག་བསྟན་པ་དེས་གང་ཟག་དེ་",
            "འཁོར་བའི་ཉེས་པའི་ཚང་ཚིང་སྟུག་པོ་ནས་",
            "ཐུགས་རྗེའི་ཚན་ནམ་ཤུགས་ཀྱིས་དྲངས་ཏེ་",
            "བླ་ན་མེད་པའི་བྱང་ཆུབ་ལ་འགོད་པར་མཛད་དོ།།",
            "གདམས་ངག་དང་རྗེས་སུ་བསྟན་པ་ཞེས་པའི་ཁྱད་པར་ནི། ",
            "སྤང་བྱ་སྤང་བ་དང་འཐོབ་བྱ་འཐོབ་པའི་ཐབས་སུ་",
            "གྱུར་པའི་ནོད་ཀྱི་མན་ངག་ཁྱད་པར་ཅན་",
            "གསར་དུ་སྟོན་པ་ནི་གདམས་ངག་ཡིན་ལ",
            "དེ་ཡང་སངས་རྒྱས་ཀྱི་བསྟན་པ་ནི་",
            "གདུལ་བྱའི་ཁམས་དབང་བསམ་པས་མཁྱེན་ནས་",
            "དེ་དང་མཐུན་པར་སྟོན་པས་དོན་དུ་འགྱུར་ངེས་པ་ཡིན་ནོ།།",
            "རྗེས་སུ་བསྟན་པ་ནི་གདམས་ངག་ཐོབ་ཟིན་ལ་",
            "ཡང་ཡང་ངེས་པར་བྱ་བའི་ཕྱིར་",
            "དེའི་དོན་ཞིབ་པར་སླར་ཡང་རྗེས་སུ་འདོམས་པའོ།།",
            ""
        ],
        [
            "དེའི་ཕྱིར་སངས་རྒྱས་རྣམས་ཀྱིས་ནི་",
            "བྱང་ཆུབ་སེམས་དཔའ་རྣམས་དུས་རྟག་ཏུ་",
            "རང་གི་བྱ་བའམ་བསྒྲུབ་བྱའི་",
            "དོན་ཉེས་སྤྱོད་སྡོམ་པ་དགེ་བ་ཆོས་སྡུད་",
            "སེམས་ཅན་དོན་བྱེད་ཀྱིས་བསྡུས་པའི་ལྷག་པའི་",
            "ཚུལ་ཁྲིམས་ཀྱི་བསླབ་པར་ཡང་དག་པར་",
            "སྦྱོར་བ་ལ་རིགས་ཀྱི་བུ་དེ་ལྟར་",
            "ལེགས་སོ་ཞེས་ཡོན་ཏན་བསྟན་ཏེ་",
            "བསྔགས་པའི་སྒོ་ནས་གཟེངས་བསྟོད་པར་མཛད་པ་དང༌། ",
            "ཚུལ་ཁྲིམས་ཞིག་རལ་དུ་གྱུར་ཏེ་",
            "ལོག་པར་སྦྱོར་བ་ལ་དེའི་ཉེས་དམིགས་",
            "བསྟན་ནས་སྨོད་པར་མཛད་པ་དང༌། ",
            "སེམས་མི་གཡོ་བར་གནས་པ་ལྷག་པ་",
            "ཏིང་ངེ་འཛིན་གྱི་བསླབ་པ་དང༌། ",
            "ཆོས་རབ་ཏུ་རྣམ་པར་འབྱེད་པ་",
            "ལྷག་པ་ཤེས་རབ་ཀྱི་བསླབ་པ་ལྷུར་ལེན་པ་",
            "མཆོག་གི་སེམས་ཅན་མོས་སྤྱོད་པ་དེ་ལ་",
            "ཏིང་ངེ་འཛིན་དང་ཤེས་རབ་ཀྱི་",
            "མི་མཐུན་ཕྱོགས་སུ་གྱུར་པའི་",
            "སྐྱོན་གང་ཞིག་སྤོང་བར་བྱེད་པ་དང༌། ",
            "མཐུན་པའི་ཕྱོགས་སུ་གྱུར་པའི་",
            "ཡོན་ཏན་གང་ཞིག་བརྟེན་པས་",
            "བདེ་བར་གཤེགས་པའི་བསྟན་པ་འདི་ལ་",
            "ཞི་གནས་དང་ལྷག་མཐོང་གི་རྣལ་འབྱོར་ཡངས་ཤིང་",
            "རྒྱས་པར་འགྱུར་བ་ཡི་བར་ཆད་ཀྱི་",
            "ཆོས་གང་ཡིན་པ་དང་མཐུན་པའི་",
            "ཆོས་གང་ཡིན་པ་ནི་འདི་དང་འདིའོ་",
            "ཞེས་རྣམ་པ་ཐམས་ཅད་རྒྱལ་བ་རྣམས་ཀྱིས་",
            "ཚུལ་བཞིན་དུ་གདམས་ངག་ནོད་པའི་",
            "སྐབས་འདི་ན་སྟོན་པར་མཛད་དོ།།",
            "དེ་ལྷག་པའི་ཚུལ་ཁྲིམས་དང་",
            "ཏིང་ངེ་འཛིན་དང་ཤེས་རབ་ཀྱི་",
            "བསླབ་པའི་ངོ་བོ་དང༌། ",
            "དེ་དག་གི་བར་ཆད་དང༌། ",
            "དེ་དང་རྗེས་སུ་མཐུན་པའི་ཆོས་རྣམས་",
            "ཕྱིན་ཅི་མ་ལོག་པར་བསྟན་པའི་",
            "གདམས་ངག་དང་རྗེས་སུ་བསྟན་པ་",
            "དེ་ཡིས་བྱང་ཆུབ་སེམས་དཔའ་དེ་ནི་",
            "བསླབ་པ་གསུམ་ལ་ཞུགས་ཤིང་",
            "དེའི་མི་མཐུན་པའི་ཕྱོགས་རྣམས་།",
            "རྗེས་སུ་མཐུན་པའི་ཆོས་རྣམས་",
            "བསྟན་པས་ཞི་ལྷག་གི་རྣལ་འབྱོར་",
            "ཡངས་ཤིང་རྒྱ་ཆེ་བ་ཐོབ་ནས་",
            ""
        ],
        [
            "ས་ཐོབ་པར་གྱུར་ཏེ་",
            "ཡེ་ཤེས་ཀྱི་མཐོང་བ་ཉོན་མོངས་པའི་",
            "སྒྲིབ་པས་རབ་ཏུ་དག་པ་དང༌། ",
            "རྣམ་པར་མི་རྟོག་པའི་བདག་ཉིད་འཁོར་གསུམ་དུ་རྟོགས་པའི་",
            "ཤེས་སྒྲིབ་ཀྱི་གཉེན་པོར་གྱུར་པ་",
            "བྱང་ཆུབ་མཆོག་གི་ལམ་འཇིག་རྟེན་ལས་",
            "འདས་པ་ཉིད་ཀྱིས་ཉན་རང་དང་བཅས་པའི་",
            "འཇིག་རྟེན་ཐམས་ཅད་ཟིལ་གྱིས་མནན་ནས",
            "ཉོན་ཤེས་གཉིས་ཀྱི་སྒྲིབ་པའི་མུན་པ་ཆེན་པོ་ཡང་",
            "རྣམ་པ་ཀུན་ཏུ་བསལ་བའི་མཐུ་ཐོབ་ནས་",
            "ཇི་ལྟར་ཉི་མ་ཆེན་པོ་དག་ཤར་བ་བཞིན་དུ་འགྲོ་བ་རྣམས་ལ་",
            "ལམ་མེའོ་ཞེས་འཇིག་རྟེན་པའི་ཉི་མས་",
            "དངོས་པོ་གཞན་གྱིས་སྒྲིབ་པའི་བུ་ག་རྣམས་",
            "སྣང་བར་མི་ནུས་ཀྱང་འདིས་ཆོས་བསྟན་པས་",
            "གང་གི་མི་ཤེས་པའི་མུན་པ་སེལ་ནུས་པས། ",
            "སྔོན་མེད་པའི་ཉི་མ་ཆེན་པོ་བར་ཕྱོགས་བཅུའི་",
            "འཇིག་རྟེན་ཀུན་ཏུ་སྣང་བའི་ཉི་མ་ཆེན་པོ་དག་ཤར་བ་བཞིན་དུ་",
            "འཇིག་རྟེན་ན་ལྷང་ངེ་ལྷམ་མེར་སྣང་བར་བྱེད་དོ་ཞེས་སོ།།",
            "དེ་ལྟར་རྟག་ཏུ་ཚོགས་གཉིས་ཀྱི་དགེ་བ་བསགས་པས་",
            "ཆུ་ཀླུང་རྣམས་ཀྱིས་རྒྱ་མཚོ་གང་བ་བཞིན་དུ་",
            "རང་གི་རྒྱུད་རབ་ཏུ་གང་།",
            "ཐུབ་པ་རྫོགས་པའི་སངས་རྒྱས་དངོས་ལས་",
            "དུས་རྟག་ཏུ་གདམས་ངག་རྒྱ་ཆེ་བ་ཐོབ་པའི་",
            "བྱང་ཆུབ་སེམས་དཔའ་མཆོག་དེ་ནི་",
            "ལྷག་མཐོང་དང་ལྡན་པའི་སེམས་ཀྱི་",
            "ཏིང་ངེ་འཛིན་རབ་ཏུ་རྒྱ་ཆེ་ཞིང་",
            "ཡངས་པ་ཐོབ་ནས"
        ],
        [
            "ས་དང་པོ་ནས་སངས་རྒྱས་ཀྱི་སའི་བར་དུ་",
            "ཡོན་ཏན་ཚད་མེད་པ་རྒྱ་མཚོའི་",
            "ཕ་རོལ་ཏུ་འགྲོ་བར་འགྱུར་རོ། །",
            "ཐེག་པ་ཆེན་པོ་མདོ་སྡེའི་རྒྱན་ལས་",
            "གདམས་ངག་རྗེས་སུ་བསྟན་པའི་ལེའུ་སྟེ་",
            "བཅོ་ལྔ་པ་རྣམ་པར་བཤད་པའོ།།།།",
            ""
        ]
    ]
}