{
    "version": "BO8704",
    "reviewed_text": [
        [
            "མ་ཏུ་ཡི་སྒྲུང་། ",
            "ལོ་ངོ་ཁ་ཤས་ཀྱི་སྔོན་ལ་ང་ཧི་མ་ལ་ཡའི་རི་རྒྱུད་ཀྱི་རི་འདབས་སུ་ཆགས་པའི་གྲོང་རྡལ་སྐྱོ་ལྷིང་ངེ་བ་དེར་སྡོད་སྐབས། ",
            "བུ་མོ་ཆུང་ཆུང་མ་ཏུ་ལ་ཐུག་བྱུང་།",
            "ངའི་ལོ་ནི་ཉི་ཤུའི་སྨད་ཡིན་པས། ",
            "ད་དུང་འཆར་ཡན་རིང་ལུགས་ཀྱིས་བཟི་བསྡད་ཡོད་པ་ལས། ",
            "ཕོ་ལོ་སུམ་ཅུར་སོན་སྐབས་ངེས་འབྱུང་དང་སྐྱོ་ཤས་གཙོ་བོར་འཛིན་པའི་ལུགས་ལ་དབྱིངས་ཞུགས་མེད་པའི་དུས་།",
            "ང་ནི་གྲོང་ཁྱེར་གྱི་སྤྱི་ཚོགས་འཚོ་བ་ལས། ",
            "རྫོང་གཅིག་གི་གྲོང་རྡལ་གྱི་ལྷིང་འཇགས་ཀྱི་འཚོ་བར་དགའ་པོ་།",
            "ཉེ་འཁོར་གྱི་རི་བོ་གཙོས་བརྩམས་ཆོས་ནང་དུ་འབྲི་རྒྱུའི་བརྗོད་དོན་དང་། ",
            "སྤྲོ་སྣང་། ",
            "ལས་ཀ་བཅས་ཕུན་སུམ་ཚོགས་པོ་།",
            "དབྱར་དུས་ཀྱི་ཞོགས་པ་རྟག་པར། ",
            "ངས་པུས་མོ་སྟེང་དུ་ཟིན་བྲིས་ཤིག་དང་རི་མོ་འབྲི་དེབ་ཅིག་བཞག་ནས་ཨ་མྲའི་སྡོང་པོའི་འོག་ཏུ་སྡོད་ཀྱི་།",
            "ངས་གླས་པའི་ཁང་པ་ནི་གྲོང་རྡལ་གྱི་མཐའ་མཚམས་སུ་།",
            ""
        ],
        [
            "ལྡུམ་རའི་གྱང་ཁ་ནས་ཆུ་སྣོད་ཆེན་པོ་ཞིག་དང་། ",
            "ཁང་པ་གོག་པོ་ཁ་ཤས་མཐོང་རྒྱུ་།",
            "གྱང་དམའ་མོ་དེའི་འོོག་ལ་གཞུང་ལམ་ཕྲ་མོ་ཞིག་།",
            "ཞོགས་པ་ཞིག་།",
            "ང་ཨ་མྲའི་སྡོང་པའི་འོག་ཏུ་བསྡད་ནས་ཡོད་སྐབས། ",
            "ལུས་སུ་གྱོན་གོས་ཧྲལ་ཧུལ་གྱོན་ཞིང་།",
            "ཆུ་སྣོད་དེའི་འགྲམ་དུ་ཡོད་པའི་རྐང་ལམ་དེར་",
            "ཡོང་བཞིན་པའི་བུ་མོ་ལོ་དགུ་ཡས་མས་ཤིག་མཐོང་བྱུང་།",
            "མཚམས་རེར་མོས་འགྲོ་མཚམས་བཞག་ནས་",
            "ང་ལ་ལྟ་ཙམ་བྱས་བྱུང་།",
            ""
        ],
        [
            "ངས་མོ་མཐོང་ཡོད་པའི་བརྡ་སྟོན་སྐབས། ",
            "མོ་ལ་བློ་སྟོབས་སྐྱེས་ནས་ང་ལ་འཛུམ་མདངས་སྐད་ཅིག་མ་ཞིག་བསྟན་བྱུང་།",
            "ཕྱི་ཉིན་ཞོགས་པར། ",
            "མོ་ལྡུམ་རའི་གྱང་ལ་བསྙེས་ཤིང་ངས་སྤང་ཐོག་ཏུ་ཡར་འགྲོ་མར་འགྲོ་བྱས་པར་ལྟ་བཞིན་ཡོད་པ་མཐོང་བྱུང་།",
            "ཉི་མ་ཁ་ཤས་ནང་དུ་ངེད་གཉིས་ངོ་ཤེས་ཆགས་བྱུང་།",
            "ངས་བུ་མོ་ཆུང་ཆུང་དེ་ཡོད་ཤག་ཤག་བྱས་པ་དང་། ",
            "ཐ་ན་མོ་གང་དུ་ཡོད་མེད་ཀྱང་བཙལ་བ་།",
            "མོས་ང་ཁང་པ་ནས་ཕྱིར་མ་དོན་བར་དུ་རྐང་ལམ་ནང་དུ་ཀ་རེ་ཀོ་རེ་བྱེད་བཞིན་སྡོད་ཀྱི་།",
            "ཉིན་ཞིག མོས་ངའི་ཁང་པའི་སྒོ་བརྒྱུད་ནས་འགྲོ་སྐབས་མོ་ལ་བོས་པ་།",
            ""
        ],
        [
            "“ཁྱེད་ཀྱི་མིང་ལ་ཅི་།",
            "གང་དུ་སྡོད་ཀྱི་ཡོད་།” ",
            "མོས་སྐྲ་ལོ་ཛོར་པོ་དེ་རྒྱབ་ལ་གཡུག་བཞིན། ",
            "མིག་ནག་ཁྲ་ལེ་གཉིས་ལས་འཛུམ་ཞིག་བསྟན་།",
            "“ང་རྨོ་མོ་དང་མཉམ་དུ་སྡོད་ཀྱི་།",
            "” ཟེར་བཞིན་ལམ་གྱི་ཕར་ངོས་ལ་མཛུབ་མོ་བཙུགས། ",
            "“མོའི་ལོ་ཆེན་པོ་རེད་།” ",
            "མ་ཏུ་ཡིས་མགོ་ལྕོག་ལྡེམ་ལྡེམ་བྱས་།",
            "“ལོ་བརྒྱ་།",
            "” ཅེས་ཤུབ་བཤད་།",
            ""
        ],
        [
            "“ངེད་གཉིས་ཚེ་ཐག་རིང་པོ་དེ་འདྲར་རྩ་བ་ནས་སྡོད་ཀྱི་མ་།",
            "” ལབ་པ་།",
            "མོ་ནི་ཆར་རླུང་གི་འཇིག་པའི་སོ་ཁ་ན་ཡོད་པའི་",
            "བྲག་གསེབ་ཀྱི་མེ་ཏོག་གཅིག་དང་འདྲ་བར་སྐམ་ཞིང་།",
            "བུད་མེད་རྒས་འཁོགས་དེ་ནི་མོའི་རྨོ་མོ་མིན་པ་དང་། ",
            "མོ་ནི་བུ་རྒྱུད་མེད་པའི་བུད་མེད་ཅིག་།",
            "ཆུ་སྣོད་ཀྱི་འགྲམ་ནས་མ་ཏུ་རྙེད་འདུག",
            "མ་ཏུ་ཡི་ཕ་མ་དངོས་སུ་ཡིན་ཤེས་ཀྱི་།",
            ""
        ],
        [
            "བུད་མེད་ཉམ་ཐག་དེས་སྙིང་རྗེ་བསྒོམས་ནས་",
            "བུ་མོ་དེ་རང་གི་བུ་ལྟར་སྐྱོང་རྒྱུའི་ཐག་བཅད་འདུག",
            "ཐེངས་ཤིག་མ་ཏུ་ངའི་སྒོ་ནང་དུ་འཛུལ་།",
            "ལྡུམ་ར་དེ་རང་གི་རྩེད་མཆོང་བྱེད་སའི་ཁོང་དུ་བཅུག",
            "ཞོགས་ལྟར་མོས་ལྡུམ་རའི་ནང་དུ་ཕྱེ་མ་ལེབ་བདའ་བ་དང་། ",
            "འཇག་མ་གི་ལུ་འཛིན་ཐབས་བྱེད་བཞིན་།",
            "མོའི་སྐད་ནི་དགོད་སྒྲས་ཁེངས་པ་དང་། ",
            "ཤིང་སྡོང་དག་གི་དབར་ལ་མཆོང་རྒྱུག་།",
            "ངས་མཚམས་མཚམས་སུ་རྩེད་ཆས་དང་",
            "གྱོན་གོས་གསར་པ་རེ་སྤྲད་པ་།",
            ""
        ],
        [
            "ཉིན་ཞིག་མོས་ངོ་ཚ་སྤངས་།",
            "མེ་ཏོག་སེར་ཆེན་དང་སྤྲིན་བལ་གྱི་མེ་ཏོག་སྔོན་པོ་ལས་",
            "གྲུབ་པའི་མེ་ཏོག་ཆུན་པོ་ཞིག་རྔན་པར་སྤྲད་བྱུང་།",
            "མོས།",
            "“འདི་ཁྱེད་ཀྱི་ཆེད་དུ་།",
            "” ཞེས་ངའི་པང་ཁར་བཞག་བྱུང་།",
            "ངས་མེ་ཏོག་སེར་ཆེན་བཀྲག་ཤོས་དེ་",
            ""
        ],
        [
            "བཏོན་ནས་མོའི་སྐྲ་ནང་དུ་བཙུགས་ཤིང་། ",
            "“མེ་ཏོག་འདི་དག་ཧ་ཅང་མཛེས་ཀྱང་། ",
            "ཁྱེད་ནང་བཞིན་མཛེས་པོ་མི་འདུག” ",
            "ཅེས་བཤད་པ་།",
            "ལོ་གཅིག་ཙམ་འདས་པའི་རྗེས་སུ། ",
            "ངས་བུ་མོ་མ་ཏུ་ལ་དོ་སྣང་ཏོག་ཙམ་སླེབས་བྱུང་།",
            "རིང་པོ་མ་འགོར་བར་མོ་ལ་འབྲི་ཀློག་སློབ་དགོས་སྙམ་།",
            "ས་གནས་ཀྱི་དགེ་རྒན་ཞིག་སྐད་བཏང་ནས་",
            "ཉིན་ལྟར་ཆུ་ཚོད་གཅིག་གི་རིང་ལ་",
            "ལྡུམ་རའི་ནང་དུ་སློབ་ཁྲིད་བྱེད་དུ་བཅུག་པ་།",
            "མོསབྱ་བ་གསར་པ་ཞིག་གི་འགོ་འཛུགས་རྒྱུར་",
            "དགའ་བ་འབུམ་གྱིས་སྨྱོས་ནས་ང་ལ་ལག་རྡེབ་ཅིག་།",
            "()་ གཟའ་འཁོར་ཁ་ཤས་ཀྱི་ནང་ལ་",
            "མ་ཏུ་ཡིས་ཤེས་བྱ་སྦྱོང་བའི་ནུས་པ་ཡིས་",
            "ང་ཚོ་ཧང་སང་དུ་བཅུག་བྱུང་།",
            ""
        ],
        [
            "མོ་ངའི་སར་ཡོང་ནས་ཉིན་དེའི་སློབ་ཚན་དེ་",
            "བསྐྱར་ཁྲིད་བྱེད་དུ་བཅུག་པ་མ་ཟད་",
            "སློབ་ཚན་འདྲ་མིན་གྱི་ཐད་ལ་དྲི་བ་བཏང་ནས་",
            "ང་སུན་པོ་།",
            "འཛམ་གླིང་གི་ཆེ་ཆུང་ག་ཚོད་རེད་དམ། ",
            "སྐར་མ་དག་ནི་ས་གཞི་དང་དངོས་གནས་འདྲ་པོ་ཡོད་དམ། ",
            "སྐར་མ་དག་ནི་ཉི་ཟླའི་བུ་ཕྲུག་རེད་དམ། ",
            "ང་མ་ཏུ་ལ་དོ་དབྱིངས་ཇེ་ཆེར་འཕེལ་བ་དང་། ",
            "སྐབས་དེའི་དབར་དུ་སྟོང་སིང་སིང་ཡིན་པའི་",
            "ངའི་འཚོ་བ་ལ་དམིགས་འདུན་གསར་པ་ཞིག་བསྐྲུན་བྱུང་།",
            "མོ་སྤང་ཐོག་ཏུ་ངའི་འགྲམ་ལ་བསྡད་།",
            "སྐད་གསང་མཐོན་པོས་ཡི་གེ་ཀློག་པའམ། ",
            "ཡིད་ཆེས་ཆ་ཚང་གི་རྣམ་པ་དང་མཉམ་དུ་",
            "ངའི་སྐད་ཆར་ཉན་གྱི་།",
            ""
        ],
        [
            "ངའི་ཁེར་རྐྱང་གི་བཙན་བྱོལ་གྱི་འཚོ་བའི་རིང་ལ་",
            "སེམས་ཀྱི་གཏིང་རིམ་དུ་ཡོད་པའི་བརྩེ་བ་དེ་",
            "གློ་བུར་དུ་འཕྱུར་བའི་ཞི་དུལ་གྱི་རྣམ་པ་དེ་ཕྱི་ལ་མངོན་བྱུང་།",
            "()ྲྲྲ་ དེ་ལྟར་དྲན་མེད་ཚོར་མེད་དུ་ལོ་ངོ་མང་པོ་འདས་ཤིང་། ",
            "ལོ་བཅུ་གསུམ་ཅན་གྱི་མ་ཏུ་བུད་མེད་ཅིག་ཏུ་",
            "འཚོར་ལོངས་འབྱུང་གི་ཡོད་པས། ",
            "མོའི་མི་ཚེར་འགན་འཁུར་དགོས་པའི་ཚོར་བ་ཞིག་སྐྱེས་བྱུང་།",
            "བྱིས་པ་སྙིང་རྗེ་མོ་ཞིག་ཧ་ལམ་སྲུང་སྐྱོབ་མེད་པར་ཁེར་སྡོད་དང་། ",
            "བཀག་རྒྱ་མེད་པར་སྤང་ཐང་དུ་གང་དགར་རྒྱུགས་འཇུག་པ་ནི་",
            "ཉེན་ཁ་ཅན་ཞིག་ཡིན་པ་ངས་ཤེས་ཀྱི་།",
            "ལྟ་བ་མཁྲེགས་པོ་ཅན་གྱི་སྤྱི་ཚོགས་འདི་ནང་དུ། ",
            "མོས་ང་དང་མཉམ་དུ་དུས་ཚོད་མང་པོ་བསྐྱལ་།",
            "མོས་སྡུག་མྱོང་གི་།",
            "མོས་ང་དང་ཁ་བྲལ་ནས་",
            ""
        ],
        [
            "འགྲོ་དགོས་དོན་མི་འདུག་སྙམ་གྱི་ཡོད་ཀྱང་། ",
            "ངས་དུས་ནས་དུས་སུ་ལྟ་སྐོར་ལ་འགྲོ་ཐུབ་པའི་རྫོང་གཞན་པ་ཞིག་ལ་ཡོད་པའི་",
            "ཡེ་ཤུའི་ཆོས་སྤེལ་སློབ་གྲྭ་ཞིག་ཏུ་སྐྱེལ་བའི་སེམས་ཐག་བཅད་པ་།",
            "མ་ཏུ་ཡིས། ",
            "“ག་རེ་བྱས་།",
            "ངས་ཁྱེད་དང་དགེ་རྒན་གྱི་ས་ནས་ཤེས་བྱ་མང་པོ་སྦྱོང་།",
            "ང་འདིར་ཧ་ཅང་སྐྱིད་པོ་འདུག” །",
            "ངས་མོ་ལ། ",
            "“ཁྱེད་སློབ་གྲྭ་དེར་ཕྱིན་།",
            "བུ་མོ་གཞན་པར་ཐུག་པ་དང་། ",
            "གྲོགས་པོ་བསྒྲིགས་ཆོག",
            ""
        ],
        [
            "ང་ཁྱེད་ལ་ལྟ་སྐོར་བྱེད་དུ་ཡོང་གི་།",
            "ཁྱེད་རང་གུང་གསེང་སྐབས་སུ་སློབ་ནང་ལ་ཡོང་།",
            "ངེད་གཉིས་སྔར་ལས་སྐྱིད་ཀྱི་།",
            "ཁྱེད་རང་ངེས་པར་དུ་འགྲོ་།",
            "” ཞེས་བཤད་པ་།",
            "སྐབས་དེ་ནི་ཕྱི་ཟླ་དྲུག་པའི་ཟླ་དཀྱིལ་།",
            ""
        ],
        [
            "སི་ཝ་ལཱིག་(Siwalik) དུ་",
            "ཚ་གདུག་ཆེ་ཤིང་མནར་གཅོད་ཀྱི་ཟླ་བ་ཞིག་།",
            "མ་ཏུ་ཡིས་སློབ་གྲྭ་ལ་འགྲོ་རྒྱུར་གྲ་སྒྲིག་ཡིན་རབས་བཤད་བྱུང་།",
            "དགོང་མོ་ཞིག་།",
            "ངས་མོ་ནམ་རྒྱུན་ལྟར་ལྡུམ་རའི་ནང་དུ་མཐོང་མ་བྱུང་ཡང་། ",
            "བསམ་བློ་ཅི་ཡང་མ་བཏང་།",
            "ཕྱི་ཉིན་དེར་མོ་ལ་ཚ་བ་རྒྱས་ཡོད་པས། ",
            "ཕྱི་ལ་ཐོན་ཐུབ་ཀྱི་མི་འདུག་།",
            "མ་ཏུ་ལ་ན་ཚ་ཅི་ཡང་ན་མྱོང་མེད་པས། ",
            "རྒྱུ་མཚན་དེའི་རྐྱེན་གྱིས་ང་ཞེད་སྣང་སྐྱེས་བྱུང་།",
            ""
        ],
        [
            "ང་རྨོ་མོ་རྒས་འཁོགས་དེའི་ཁང་པར་",
            "འགྲོ་སའི་ལམ་དུ་མགྱོགས་པོ་ཕྱིན་པ་།",
            "ང་མ་ཏུ་དང་འཆམ་པོ་ཆགས་རྗེས་ཀྱི་དུས་ཡུན་རིང་པོ་",
            "དེར་ཁང་པ་དེར་ཐེངས་གཅིག་ཀྱང་འགྲོ་མྱོང་།",
            "དེ་ནི་ས་ལས་གྲུབ་པའི་ཁང་པ་རང་ག་བ་ཞིག་།",
            "ཐོག་གཅལ་ནི་ང་ཡར་ལངས་ན་ཤོང་བའི་ཚད་།",
            "ཁང་པའི་ནང་ལ་དཀར་འོད་མེད་ཀྱང་གཙང་མ་འདུག",
            "མ་ཏུ་ཡིས་མིག་བཙུམས་ནས་ཐག་ལྷས་",
            "ཉལ་ཁྲིའི་སྟེང་དུ་ཚ་བ་རྒྱས་ནས་ཉལ་བསྡད་འདུག",
            ""
        ],
        [
            "སྐྲ་ཟིང་ཟིང་དང་ལག་པ་གཅིག་ཕྱོགས་གཅིག་ཏུ་དཔྱངས་འདུག",
            "དུས་ཡུན་དེའི་རིང་།",
            "ངས་མོའི་འཕྲོད་བསྟེན་སྐོར་ལ་",
            "བསམ་བློ་མང་པོ་མ་བཏང་བར་ཧང་སང་བྱུང་།",
            "ཉལ་ཁྲིའི་འགྲམ་དུ་རྐུབ་སྟེགས་མེད་པས། ",
            "ངས་པུས་མོ་ས་ལ་བཙུགས་།",
            "མོས་ལག་པར་འཇུས་པ་ཡིིན། ",
            "མོའི་ལུས་ཀྱི་ཚ་བ་ལས་མོའི་ནད་གཞི་ལྕི་མོ་ཡིན་པ་ཤེས་བྱུང་།",
            "མོས་ལག་པར་འཇུ་མཁན་དེ་ང་ཡིན་པ་ཤེས་པས། ",
            "མིག་མ་ཕྱེས་གོང་ང་ལ་འཛུམ་ཞིག་བསྟན་བྱུང་།",
            ""
        ],
        [
            "མོ་ངའི་ལག་པར་འཇུས་ནས་རང་གི་འགྲམ་པར་བཞག",
            "ངས་མོ་འཚར་ལོངས་བྱུང་སའི་ཁང་པ་ཆུང་ཆུང་དེར་",
            "མིག་བཤེར་ཐེངས་གཅིག་བརྒྱབ་པ་།",
            "ཐག་ལྷས་ཉལ་ཁྲི་གཉིས་མ་གཏོགས་ནང་ཆས་ཅི་ཡང་མི་འདུག",
            "ཉལ་ཁྲི་གཅིག་གི་སྒང་ལ་རྨོ་མོ་བསྡད་ནས་ངེད་གཉིས་ལ་",
            "ལྟ་ཞོར་དུ་སྐྲ་ལོ་དཀར་པོ་ཅན་གྱི་མགོ་དེ་",
            "ཁྱི་ཕྲུག་ཅིག་ལྟར་ལྡེམ་ལྡེམ་བྱེད་ཀྱི་འདུག",
            "ཁང་པའི་ཟུར་ཞིག་ཏུ། ",
            "མ་ཏུ་ཡི་གཅེས་པའི་རྩེད་ཆས་རྣམས་བཞག་འདུག",
            "དེ་དག་གི་ཁྲོད་དུ་ངས་འདས་པའི་",
            "ལོ་ངོ་བཞིའི་རིང་ལ་མོར་སྤྲད་པའི་རྔན་པ་དག་ཀྱང་འདུག",
            ""
        ],
        [
            "མོས་ངས་སྤྲད་སྤྲད་ཚང་མ་ཉར་ཚགས་བྱས་འདུག",
            "མོའི་ལག་ངར་ནག་པོ་དེར་ངས་ལོ་གཅིག་གི་གོང་ལ་",
            "རྩེད་མོའི་ཚུལ་དུ་བཏགས་པའི་དར་འཆིང་དེའང་འདུག",
            "མོས་དར་འཆིང་དེ་འདྲ་ཞིག་ལག་ཏུ་མ་རག་སྔོན་།",
            "རྒྱུས་མེད་ཀྱི་མི་ཞིག་གིས་རྔན་པ་ལ་རིན་ཐང་བརྩིས་འདུག",
            "རིམ་གྱིས་དགོང་མོ་ཟིན་པ་དང་། ",
            "རླུང་བུ་གཡུག་ཐེངས་ཆེན་པོ་ཞིག་གིས་",
            "དཀར་ཆ་མེད་པའི་ཁང་པའི་སྒོ་ཕྱེས་ཤིང་། ",
            "ཉི་མའི་འོད་སྣང་ནང་དུ་འཕྲོས་ནས་",
            "གྱང་གི་ཟུར་གཅིག་ལ་དཀར་ཆ་དོད་དུ་བཅུག",
            "དེ་ནི་དགོང་མོ་རྟག་པར་མོ་ང་དང་མཉམ་དུ་",
            "ཨ་མྲ་སྡོང་པོའི་འོག་ཏུ་སྡོད་པའི་དུས་།",
            ""
        ],
        [
            "མོ་དུས་ཚོད་གཅིག་ཙམ་གྱི་རིང་ལ་ཁུ་སིམ་མེར་བསྡད། ",
            "མོའི་ལག་པའི་གནོན་ཤུགས་ཏོག་ཙམ་དེས་ངའི་མིག་གི་རྒྱུ་བ་མོའི་ངོ་གདོང་ལ་ཕྱོགས་དགོས་བྱུང་།",
            "མོས།",
            "“ང་ངེད་གཉིས་ཀྱིས་ག་རེ་བྱེད་ཀྱི་།",
            "ང་ག་དུས་སློབ་གྲྭར་གཏོང་གི་ཡིན་།” ",
            "ཞེས།",
            "“ད་དུང་སློབ་གྲྭར་མངག་གི་།",
            "དང་ཐོག་ཁྱེད་རང་ནད་གཞི་ལས་ཐར་དགོས་རྒྱུ་ནི་གལ་ཆེན་པོ་།",
            ""
        ],
        [
            "” མོས་ངའི་སྐད་ཆ་མ་གོ་བ་།",
            "ངས་བལྟས་ན་མོས་རང་ཉིད་འཆི་ཡི་ཡོད་པ་ཤེས་འདུག",
            "འོན་ཀྱང་། ",
            "མོས་ཚ་གེ་ཚི་གེ་ཅི་ཡང་བྱས་མ་བྱུང་།",
            "མོས་ན",
            "ར་སོན་པའི་བུད་མེད་ཅིག་སེམས་ཁྲལ་ལྟར། ",
            "“ཤིང་སྡོང་འོག་ཏུ་སུས་ཁྱེད་ལ་དཔེ་དེབ་བཀླག་གི་རེད་དམ། ",
            "སུས་ཁྱེད་ལ་ལྟ་སྐྱོང་བྱེད་ཀྱི་རེད་།” ",
            "ཞེས་མུ་མཐུད་དྲིས་བྱུང་།",
            "“མ་ཏུ། ",
            "ཁྱེད་ཀྱིས་བྱེད་ཀྱི་།",
            ""
        ],
        [
            "ཁྱེད་ནི་ད་ལྟ་ནར་སོན་འདུག",
            "ང་ལ་ལྟ་སྐྱོང་བྱེད་མཁན་ཁྱེད་མ་གཏོགས་།",
            "” ལོ་བརྒྱ་ཅན་གྱི་བུད་མེད་རྒས་འཁོགས་དེ་ངའི་རྒྱབ་ཏུ་ལངས་འདུག་པ་དང་། ",
            "བུ་མོ་ཆུང་ཆུང་མ་ཏུ་ནི་ཚེ་སྲོག་གི་གཤེད་མས་འཁྲིད་འགྲོ་ཡི་འདུག",
            "བུད་མེད་མ་ཏུ་ཡི་ལག་པ་ངའི་ལག་ནས་བླངས་ཏེ་ལྷོད་ཀྱིས་ས་ལ་བཞག",
            "ང་ཉལ་ཁྲིའི་འགྲམ་དུ་ཡུན་རིང་བསྡད་རྗེས། ",
            "ཡར་ལངས་ཕྱི་རུ་དོན། ",
            "འཇིག་རྟེན་འདིའི་ཁེར་རྐྱང་གི་སྣང་བ་ཡིས་ངའི་སེམས་པ་ཤུགས་ཀྱིས་མནན་འདུག",
            ""
        ]
    ]
}