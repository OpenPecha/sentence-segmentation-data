{
    "version": "BO8318",
    "reviewed_text": [
        [
            "འགྲུལ་བཞུད་མ་བྱས་པའི་རྐང་ལམ། ",
            "རོ་བྷིར་ ཧྥི་རོ་སི། ",
            "སྡོང་ལོ་སེར་པོས་གཡོག་པའི་ནགས་ཚལ་ཁྲོད་དུ་",
            "རྐང་ལམ་གཉིས་དབྱེ་ནས་ཡོད་ཀྱང་། ",
            "ཕངས་པ་ཞིག་།",
            "ང་རྐང་ལམ་གཉིས་ཆར་བགྲོད་མི་ཐུབ་པས། ",
            "ལུས་ཕུང་གཅིག་ལས་མེད་པའི་འགྲུལ་བཞུད་པ་",
            "ང་ཡུན་རིང་འགྲེངས་།",
            "ཤིང་ལྡུམ་འོག་ཏུ་གུག་ནས་ཡོད་པའི་ལམ་ཕྲན་དེར། ",
            "མིག་རྒྱང་གཅིག་གིས་མཐོང་ཚོད་བར་དུ་།",
            "དེ་ནས་ལམ་ཁ་གཞན་པ་དེ་བདམས། ",
            "དྲང་པོ་དྲང་བཞག་གིས། ",
            "ཕལ་ཆེར་གདམ་ག་ལེགས་པོ་བྱས་སོང་སྙམ་པའི་ཚོར་སྣང་།",
            "རྒྱུ་མཚན་ནི། ",
            "རྐང་ལམ་འདིར་རྩྭ་ལྡུམ་མང་བས། ",
            "རྡོག་པས་བརྫི་དགོས་པ་།",
            ""
        ],
        [
            "དངོས་ཡོད་ཐོག་རྐང་ལམ་འདིར་རྡོག་པས་བརྫིས་པ་དེས། ",
            "རྐང་ལམ་གཉིས་ཆར་ཁྱད་པར་ཆེན་པོ་མི་འདུག",
            "ཞོགས་པ་དེར། ",
            "རྐང་ལམ་གཉིས་ཀ་འདྲ་མཚུངས་།",
            "རྐང་རྗེས་ཀྱིས་སྡོང་ལོ་དག་བརྫས་ནས་ནག་པོར་གྱུར་མི་འདུག",
            "ཨོ། ",
            "ངས་ལམ་དང་པོ་དེ་ཉིན་གཞན་ཞིག་གི་ཆེད་དུ་བཞག",
            "ལམ་ནི་ལམ་ལ་འབྲེལ་ནས་ཡོད་པ་ཤེས་བཞིན་དུ། ",
            "བསྐྱར་དུ་ལམ་འདིར་ཡོང་མིན་ལ་དོགས་པ་།",
            "དེ་ནས་བཟུང་ལོ་ཟླ་དུ་མའི་རྗེས་སུ། ",
            "ངས་ཤུགས་རིང་བསྣར་བཞིན་འདི་ལྟར་བཤད་རྒྱུ་།",
            ""
        ],
        [
            "ནགས་ཚལ་ཁྲོད་དུ་རྐང་ལམ་གཉིས་ཡོད་ཀྱང་། ",
            "ངས་འགྲུལ་བ་ཉུང་ཉུང་སོང་བའི་རྐང་ལམ་དེ་བདམས། ",
            "དེའི་སྟབས་ཀྱིས་ཡོད་ཚད་ལ་འགྱུར་ལྡོག་ཕྱིན་པ་།",
            ""
        ]
    ]
}