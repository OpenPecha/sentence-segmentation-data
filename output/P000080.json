{
    "version": "P000080",
    "reviewed_text": [
        [
            "༄༅། །སྔགས་ཀྱི་སྤྱི་དོན་དང་གསང་སྙིང་སྐོར་བཞུགས།། ",
            "མཛད་པ་པོ། ",
            "སྔགས་ཀྱི་སྤྱི་དོན་དང་གསང་སྙིང་སྐོར་བཞུགས་།",
            "༄༅། །ཀུན་མཁྱེན་ཆོས་ཀྱི་རྒྱལ་པོ་ཀློང་ཆེན་རབ་འབྱམས་དཔལ་བཟང་པོ་ནི། ",
            "༡༣༠༨ ༡༣༦༣ ཡུལ་གཡོ་རུ་གྲའི་ཕུ་སྟོད་གྲོང་དུ་ཡབ་སློབ་དཔོན་བསྟན་པ་སྲུང་དང་། ",
            "ཡུ་འབྲོམ་བཟའ་མ་བསོད་ནམས་རྒྱན་ཞེས་བྱ་བ་གཉིས་ཀྱི་",
            "སྲས་སུ་རབ་བྱུང་ལྔ་པའི་ས་སྤྲེལ་ལོའི་",
            "དབོ་ཟླའི་ཚེས་བཅུའི་ཉིན་སྐུ་འཁྲུངས། ",
            "བལྟམས་མམ་ཐག་ཏུ་ནམ་གྲུ་རེ་མ་ཏིས་",
            "ཕྱི་བཞིན་དུ་འབྲངས་ཏེ་བསྲུང་། ",
            "གསུང་བྱེ་བའི་ཚེ་དད་པ་དང་",
            "སྙིང་རྗེ་བློ་གྲོས་ཀྱི་མཐུ་མཐའ་ཡས་པར་།",
            "ལོ་ལྔ་ནས་འབྲི་ཀློག་བརྡ་བསྟན་པ་ཙམ་གྱིས་།",
            "ལོ་བདུན་ནས་བཟུང་ཡབ་ནས་བཀའ་བརྒྱད་བདེ་གཤེགས་འདུས་པ། ",
            "རྟ་མགྲིན། ",
            "ཕུར་པ༑ ",
            "གུ་རུ་ཞི་དྲག་རྣམས་ཀྱི་དབང་ལུང་མན་ངག་ཕྱག་བཞེས་དང་བཅས་པ་དང་། ",
            "སྨན་རྩིས་སོགས་གསན་ཅིང་ཆུབ་པར་།",
            ""
        ],
        [
            "དགུ་པ་ལ་ཉི་ཁྲི་དང་བརྒྱད་སྟོང་བརྒྱ་ཚར་བསྒྲགས་པས་ཐུགས་སུ་།",
            "བཅུ་གཉིས་པ་ལ་བསམ་ཡས་སུ་",
            "མཁན་པོ་བསམ་གྲུབ་རིན་ཆེན་དང་། ",
            "སློབ་དཔོན་ཀུན་དགའ་འོད་ཟེར་ལས་རབ་ཏུ་བྱུང་།",
            "མཚན་ཚུལ་ཁྲིམས་བློ་གྲོས་སུ་།",
            "བཅུ་བཞི་པ་ལ་འདུལ་བ་བཤད་གསར་མཛད་པས་མཁས་པའི་གྲགས་པ་།",
            "བཅུ་དགུ་པ་ལ་གསང་ཕུར་སློབ་དཔོན་ཆེན་པོ་བཙན་དགོན་པ་དང་",
            "བླ་བྲང་པ་ཆོས་དཔལ་རྒྱལ་མཚན་དང་། ",
            "གཞོན་ནུ་རིན་ཆེན་རྣམས་བསྟེན་ནས་",
            "ཕར་ཚད་ཀྱི་གཞུང་འགྲེལ་དང་། ",
            "སློབ་དཔོན་གཞོན་ནུ་རྒྱལ་པོ་ལས་",
            "དབུ་མ་རྩ་འཇུག་སོགས་ཀྱི་གཞུང་འགྲེལ་མན་ངག་དང་",
            "དཔང་ལོ་ལས་མངོན་པ་དང་",
            "ཏིང་འཛིན་རྒྱལ་པོ་སོགས་ཟབ་མོའི་མདོ་སྡེའི་བཤད་པ། ",
            "སྙན་ངག་སོགས་ཐ་སྙད་ཀྱི་",
            "གཙུག་ལག་རྣམས་ཀྱང་གསན་ཅིང་མཁས་པར་།",
            ""
        ],
        [
            "ལུང་རིགས་སྨྲ་བའི་སྡེ་རྣམས་སུ་གྲྭ་སྐོར་མཛད་པས་",
            "ཐམས་ཅད་ཀྱིས་བསྔགས་པའི་ཡུལ་དུ་མཐུན་སྣང་གྲུབ་ཅིང་། ",
            "བསམ་ཡས་པ་ལུང་མང་པོ་ཞེས་མཚན་།",
            "སྔ་ཕྱི་ཅི་རིགས་པར་དན་ཕག་པ་གཞོན་ནུ་དོན་གྲུབ་ལས་",
            "མདོ་སྒྱུ་འཕྲུལ་སེམས་ཕྱོགས་ཀྱི་དབང་ཁྲིད་བཤད་བཀའ་ཐམས་ཅད་དང་། ",
            "གསང་འདུས་སྦྱོང་རྒྱུད་སོགས། ",
            "མཐིང་མ་བ་སངས་རྒྱས་གྲགས་འོད་ལས་གསང་སྔགས་གཏེར་མ་མང་པོ་།",
            "གཞན་ཡང་གསར་རྙིང་གི་བླ་མ་ཉི་ཤུ་ལྷག་ཙམ་བསྙེན་ནས་",
            "མདོ་སྔགས་རིག་གནས་དང་བཅས་གསན་སྦྱོང་།",
            "མི་གཡོ་བ། ",
            "འཇམ་དབྱངས། ",
            "སྒྲོལ་མ། ",
            "དབྱངས་ཅན་མ་སོགས་ཀྱི་བསྙེན་སྒྲུབ་མཛད་པས་",
            "དེ་དག་ཞལ་གཟིགས་ཤིང་། ",
            "དགུང་ལོ་ཉེར་བདུན་པ་ལ་ཡི་དམ་ལྷས་",
            "ལུང་བསྟན་པའི་བླ་མ་རིག་འཛིན་ཆེན་པོ་ཀུ་མཱ་རཱ་ཛའི་",
            "སྤྱན་སྔར་བྱོན་ཅིང་ཆོས་སྤྱི་དང་ཁྱད་པར་གསང་བ་བླ་མེད་ཀྱི་",
            "གདམས་པ་རྫོགས་པར་གསན་ནས་དཀའ་སྤྱད་ཀྱིས་",
            "ཉམས་ལེན་ལོ་མང་པོ་མཛད་པས་",
            "རྫོགས་པ་ཆེན་པོ་རང་སྣང་རིས་མེད་ཀྱི་ཉམས་རྟོགས་མཐར་།",
            "གཞན་ཡང་གདམས་ངག་ཕྲན་ཚེགས་དང་བཅས་",
            "རྫོགས་པར་གསན་ཅིང་གདམས་པའི་གཏད་རྒྱ་དང་",
            "བཅས་རྒྱལ་ཚབ་ཏུ་དབང་བསྐུར། ",
            "མཆིམས་ཕུར་སྒྲུབ་པ་ལོ་བདུན་མཛད་པས་",
            "རྩ་གསུམ་ལྷ་ཚོགས་དུ་མས་ཞལ་གཟིགས། ",
            "ལྷ་ལྡན་དུ་ཇོ་བོ་མཆོད་ཚེ་མཛོད་སྤུ་ནས་",
            "འོད་ཟེར་འཕྲོས་པ་ཐིམ་པས་སྔོན་གནས་རྗེས་སུ་།",
            "མཁའ་འགྲོ་སྙིང་ཐིག་གི་ཆོས་སྒོ་ཕྱེས་",
            "ཚེ་ཨོ་རྒྱན་ཡབ་ཡུམ་གྱིས་དབང་བསྐུར་ཞིང་གདམས་པ་།",
            ""
        ],
        [
            "མཚན་ཨོ་རྒྱན་དྲི་མེད་འོད་ཟེར་དང་རྡོ་རྗེ་གཟི་བརྗིད་དུ་།",
            "བི་མའི་ལུང་བཞིན་ཞྭ་ལྷ་ཁང་ཞིག་གསོ་མཛད་སྐབས། ",
            "གསེར་བཏོན་པ། དམ་ཅན་བྱིས་པའི་ཚུལ་དུ་བརྫུས་ནས་གྲོགས་།",
            "རབ་གནས་མཛད་དུས་སྐུའི་བཀོད་པ་སྣ་ཚོགས་བསྟན་པ་དང་། ",
            "སངས་རྒྱས་བྱང་སེམས་ནམ་མཁའ་གང་བས་",
            "ཤིས་བརྗོད་མེད་ཏོག་།",
            "ཁྱད་པར་དུ་མགོན་པོ་བྱམས་པས། ",
            "སྐྱེ་བ་གཉིས་ཀྱི་འོག་ཏུ་པདྨ་བརྩེགས་པའི་ཞིང་དུ་",
            "བདེ་གཤེགས་རི་རབ་མར་མེའི་རྒྱལ་མཚན་དུ་འགྱུར་བར་ལུང་བསྟན། ",
            "ཚེས་བཅུའི་དུས་གུ་རུ་འཁོར་བཅས་དངོས་སུ་བྱོན་ནས་",
            "བྱིན་གྱིས་བརླབས། ",
            "ལྷོ་མོན་བུམ་ཐང་དུ་ཕེབས་ནས་",
            "མཐའ་འཁོབ་ཀྱི་ཐར་འདོད་འབུམ་ཕྲག་འཚོགས་པ་ལ་",
            "ཆོས་འཁོར་བསྐོར་བས་བུམ་ཐང་ཐར་པ་གླིང་དུ་།",
            "གཞན་ཡང་ལྷོ་བོད་ཡུལ་སྤྱི་དང་ལྷ་བསམ་རྣམས་སུ་ཕེབས་ནས་",
            "ཏཱ་སི་བྱང་ཆུབ་རྒྱལ་མཚན་སོགས་ཆེ་རྒུ་རྣམས་དང་",
            "ཡུལ་མི་དགོན་སྡེ་ཀུན་གྱིས་གཙུག་ཏུ་བསྐུར་ཞིང་",
            "སོ་སོའི་སྐལ་བ་དང་བསྟུན་ཏེ་",
            "སེམས་བསྐྱེད་ནས་བླ་མེད་ཆོས་སྤྱི་དང་ཁྱད་པར་དུ་",
            "གསང་བ་སྙིང་ཐིག་གི་ཆོས་འཁོར་བསྐོར་ཞིང་",
            ""
        ],
        [
            "གདུལ་བྱར་མ་གྱུར་པ་འགའ་ཡང་མེད་པ་ལྟ་བུའི་ཕྲིན་ལས་བསྐྱངས། ",
            "རེ་ཞིག་སྐུ་དངོས་ཀྱི་གདུལ་བྱ་རྫོགས་ནས་",
            "ཞལ་ཆེམས་གསུངས་ཤིང་དགུང་ལོ་ལྔ་བཅུ་རྩ་དྲུག་བཞེས་པ་",
            "རབ་བྱུང་དྲུག་པའི་ཆོས་ཡོས་ལོའི་རྒྱལ་ཟླའི་ཚེས་བཅོ་བརྒྱད་ལ་",
            "ཆོས་སྐུའི་བཞུགས་སྟངས་དང་ངོ་མཚར་བའི་ལྟས་",
            "སྣ་ཚོགས་པས་ཟད་སར་གཤེགས་སོ།།",
            "གདུང་སྦྱངས་ཚེ་རྒྱུད་ལས་གསུངས་པའི་རྟགས་ཆེན་",
            "སྒྲ་འོད་ས་གཡོ་བ་གདུང་རྣམ་ལྔ་བཅས་རྫོགས་པར་བྱུང་ངོ་།།",
            "བརྩམ་ཆོས་སྐོར་ལ་མཛོད་ཆེན་བདུན། ",
            "སྙིང་ཐིག་ཡ་བཞི། ",
            "ངལ་གསོ་སྐོར་གསུམ། ",
            "རང་གྲོལ་སྐོར་གསུམ་སོགས་ཆོས་ཚན་བརྒྱ་ཕྲག་གཉིས་ལྷག་ཙམ་།",
            "སློབ་མའི་གཙོ་བོ་གྲགས་པ་ཐོབ་པའི་མཁས་གྲུབ་གསུམ། ",
            "ཐུགས་སྲས་ལྔ། ",
            "བསྟན་པ་སྤེལ་བའི་བཤེས་གཉེན་བཞི། ",
            "གྲུབ་ཐོབ་རྣལ་འབྱོར་བ་བཞི་སོགས་དང་། ",
            "གཞན་ཡང་ཉམས་རྟོགས་དྲོད་ཚད་ཐོབ་པའི་རྣལ་འབྱོར་པ་སོགས། ",
            "མདོར་ན་དེ་ཡི་དུས་སུ་གངས་ཅན་ལྗོངས་བཞུགས་",
            "སྐྱེས་བུ་ཆེན་པོ་ཕལ་ཆེར་གྱིས་གསང་བ་སྙིང་ཐིག་གི་",
            "ཆོས་འབྲེལ་མ་གསན་པ་འགའ་ཡང་མེད་པ་ལྟ་བུས་",
            "ལྗོངས་འདིར་རྫོགས་ཆེན་བསྟན་པས་ཁྱབ་པར་མཛད་དོ།། ",
            "༄༅། །སྔགས་ཀྱི་སྤྱི་དོན་ཚངས་དབྱངས་འབྲུག་སྒྲ་ཞེས་བྱ་བ་བཞུགས་སོ།།",
            ""
        ],
        [
            "ཨོ་སྭ་སྟི་སིངྔྷ། ",
            "སྔགས་ཀྱི་སྤྱི་དོན་ཚངས་དབྱངས་འབྲུག་སྒྲ་ཞེས་བྱ་བ། ",
            "དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །",
            "ཆོས་རྣམས་བྱེད་པོ་ཡེ་ནས་རྣམ་གྲོལ་རང་བཞིན་བཟང་།།",
            "མཉམ་པའི་བདག་ཉིད་ཀུན་ནས་མ་བསླད་མཁའ་དང་མཚུངས།།",
            "ཆོས་རྣམས་རང་བཞིན་བྱ་བ་རྣམ་དག་དམིགས་མེད་དབྱིངས། །",
            "ཡིད་ཆོས་བྱེད་དང་བྱ་འགྱུར་ཀུན་བཟང་ཡབ་ཡུམ་འདུད། །",
            "ཆོས་སྐུའི་མཁའ་ལ་གཟུགས་སྐུ་རྣམ་དག་རོལ་བའི་སྤྲིན། །",
            "ཐེག་མཆོག་གསང་ངག་སྐུ་དང་རབ་ལྡན་འབྲུག་གློག་ཟབ།།",
            "གདུལ་བྱ་གང་འདུལ་ཁྲོ་ཆགས་རྣམ་གྲོལ་ཆར་གྱི་རྒྱུན། །",
            "རྒྱུད་རབ་རླན་བྱེད་ཞི་ཁྲོའི་ཚོགས་ལ་དང་བས་འདུད། །",
            "དོན་གྱི་སྙིང་པོ་གསང་སྔགས་རྡོ་རྗེ་།",
            "ཚིག་དོན་རྣམ་བཀྲ་གསལ་བར་ངེས་བྱའི་ཕྱིར། །",
            "རྒྱལ་དགོངས་མ་འཁྲུལ་སྔགས་ཀྱི་སྤྱི་ཡི་དོན། །",
            "ཅུང་ཟད་བཀྲོལ་གྱི་མཁས་ཀུན་དགའ་བར་མཛོད། །",
            "དེ་ལ་འདིར་ཡང་དག་པར་རྫོགས་པའི་སངས་རྒྱས་",
            "དཔལ་ཀུན་ཏུ་བཟང་པོ་ཐབས་མཁས་ལ་",
            "ཐུགས་རྗེ་ཆེ་བའི་མངའ་བདག་དེས། ",
            "ཆོས་ཀྱི་དབྱིངས་ཀྱི་ཕོ་བྲང་ཆེན་པོ་ནས་མ་གཡོས་བཞིན་ཏུ་",
            "རང་བཞིན་ཐུགས་རྗེའི་བྱིན་གྱིས་རླབས་ཀྱི་རང་སྣང་ལས། ",
            "སྐུ་གསུང་ཐུགས་ལྷུན་གྲུབ་སྟུག་པོ་བཀོད་པའི་རྒྱན་ཉིད་དུ་",
            "རིགས་ལྔའི་སངས་རྒྱས་ཀྱི་རྣམ་པར་བཞེངས་།",
            "ཕྱོགས་བཞི་དུས་བཞིའི་སངས་རྒྱས་ཐམས་ཅད་ཀྱི་",
            "ཐུགས་རྡོ་རྗེ་གཉིས་སུ་མེད་པའི་",
            "རང་བཞིན་གྱི་དཀྱིལ་འཁོར་ཉིད་ལས་",
            "མི་གཞན་པའི་མངའ་ཐང་ཆེན་པོ་ལ་དབང་བསྒྱུར་བས། ",
            "རྡོ་རྗེ་སེམས་དཔའ་ལ་སོགས་པ་",
            "འབྲས་བུ་སེམས་དཔའ་རྣམས་ལ་",
            "ཟབ་ཅིང་རྒྱ་ཆེ་བའི་ཆོས་ཕུན་སུམ་ཚོགས་པ་",
            "གསང་སྔགས་རྡོ་རྗེ་ཐེག་པ་གསུངས་ཏེ",
            ""
        ],
        [
            "སྣང་བ་གསུམ་གྱིས་འདུལ་བར་བྱ་བའི་",
            "ཁམས་རང་བཞིན་གྱིས་གྲོལ་བར་མཛད་པ་ལས། ",
            "རྒྱལ་བ་དགོངས་པའི་བརྒྱུད་པ །",
            "རིག་འཛིན་བརྡའི་བརྒྱུད་པ། ",
            "གང་ཟག་སྙན་བརྒྱུད་གསུམ་ལས། ",
            "དང་པོ་ནི་ཀུན་ཏུ་བཟང་པོ་སངས་རྒྱས་ཐམས་ཅད་ཀྱི་",
            "བདག་ཉིད་དེས་དབང་ཕྱུག་ཆེན་པོའི་འོག་མིན་དུ་",
            "འབྲས་བུ་བྱང་ཆུབ་སེམས་དཔའ་བརྗོད་དུ་མེད་པ་དང་",
            "གཉིས་སུ་མེད་པར་བཞུགས་ཏེ",
            "དེ་ཉིད་དང་ལྷན་ཅིག་པའི་འཁོར་རྣམས་ལ་",
            "ཟབ་མོའི་དབང་གསུམ་བསྐུར་བས་བརྗོད་བྱ་དོན་གྱི་རྒྱུད་རྟོགས་།",
            "རང་དོན་དུ་སངས་རྒྱས་སོ།།",
            "དེ་ནས་གཞན་དོན་དུ་ཞུ་བ་{ཐུན་མོང་ལམ་སྟེགས་གཉིས་པའི་} ཕུལ་བས་སྟོན་པ་ཐུགས་རྗེ་སྐྱེས་།",
            "གསུངས་པ་ཞལ་གྱིས་བཞེས་ཏེ་",
            "སྤྲོ་བ་གཉིས་མཛད་པ་ལས། ",
            "སྟོན་པའི་ཐུགས་རིག་པའི་ཡེ་ཤེས་ཀྱི་ཁྱད་པར་ལས། ",
            "ཐུན་མོང་བཅའ་བཞིའི་སྟོན་པ་དྲུག་སྤྲོས་ཏེ",
            ""
        ],
        [
            "ཐུན་མོང་ལམ་སྟེགས་ཀྱི་ཐེག་པ་མཐའ་དག་གསུངས་པ་དང་། ",
            "སྟོན་པས་ཆོས་ཚུལ་འདི་ཉིད་འཆད་པའི་ཚུལ་དྲུག་མཛད་ནས་",
            "འོག་མིན་དུ་གསུངས་པ་ཉིད་གཉིས་དུས་མཚུངས་པར་",
            "བསྟན་པའི་རྒྱུད་ཐ་དད་པར་འབྱུང་བའོ།། ",
            "དེ་ལའང་གསུམ་།",
            "གནས། སྟོན་པ། ",
            "འཁོར་ཕུན་སུམ་ཚོགས་པ་རྒྱས་པར་བཤད་པའོ།།",
            "དང་པོ་༼གནས་༽ལའང་བཞི་།",
            "སྒྲ་དོན། ",
            "མཚན་ཉིད། ",
            "དབྱེ་བ། ",
            "རྩོད་པ་སྤང་པ་།",
            ""
        ],
        [
            "དང་པོ་༼སྒྲ་དོན་༽ནི། ",
            "ཨ་ཀ་ནིཥྠའི་སྒྲ་ལས་དམན་པར་མ་གྱུར་པའམ་",
            "འོག་མིན་པ་སྟེ་གོང་མར་གྱུར་པའི་དོན་ཏོ།། ",
            "གཉིས་པ་༼མཚན་ཉིད་༽ནི། ",
            "གནས་སུ་གྱུར་པ་གང་ཞིག ",
            "དུས་གང་ན་ཆོས་འཕགས་པའི་གནས་གཞན་མེད་པ་སྟེ་",
            "འོག་མིན་ཙམ་གྱི་མཚན་ཉིད་དོ།།",
            "ཆོས་སྐུའི་འོག་མིན་གྱི་མཚན་ཉིད་ནི། ",
            "མཐར་ཐུག་གི་བགྲོད་བྱའི་གནས་ཡིན་པ་གང་ཞིག ",
            "གཟུགས་སྐུ་གཉིས་ཀྱི་འཆར་གཞིའི་རྟེན་བྱེད་པ། ",
            "ལོངས་སྐུའི་ངེས་པ་ལྔ་ལྡན་སྣང་པའི་གནས་སུ་གྱུར་པ་གང་ཞིག ",
            "སྤྲུལ་སྐུའི་འཆར་ག ",
            "ཞིའི་རྟེན་བྱེད་པ། ",
            "སྤྲུལ་སྐུ་ནི་གཙང་མའི་གནས་གང་ཞིག ",
            "འཇིག་རྟེན་དུ་སྣང་བའི་གནས་ཀྱི་མཆོག་ཡིན་པའོ།།",
            "དེ་ཡང་འཇིག་རྟེན་གྱི་ཁམས་དང་ཞིང་ཁམས་ཀྱི་ཁྱད་ནི། ",
            "སྤྲུལ་སྐུས་གདུལ་བའི་ཞིང་དང་། ",
            "ལོངས་སྐུ་དང་ཆོས་སྐུའི་ཞིང་གི་ཁྱད་ཡོད་།",
            "གསུམ་པ་དབྱེ་བ་ལ་གསུམ་།",
            "ཆོས་སྐུ་ལོངས་སྐུ་སྤྲུལ་སྐུ་འོག་མིན་ནོ།།",
            ""
        ],
        [
            "དང་པོ་༼ཆོས་སྐུ་༽ནི། ",
            "མཐའ་དབུས་ཕྱོགས་ཆ་གང་དུའང་བཞག་ཏུ་མེད་ཅིང་",
            "སྤྲོས་པ་ཐམས་ཅད་དང་བྲལ་བའི་ངོ་བོ་སངས་རྒྱས་ཀྱི་",
            "མཐར་ཐུག་གམ་བགྲོད་བྱ་དམ་པ་སྟེ་",
            "ཡང་དག་དོན་གྱི་འོག་མིན་ཞེས་བྱའོ།།",
            "དེ་སྐད་དུའང་ཀུན་བྱེད་ལས། ",
            "སྟོན་པ་ཆོས་སྐུའི་གནས་ན་འདི་ལྟ་སྟེ།།",
            "འོག་མིན་ཆོས་ཀྱི་དབྱིངས་ཀྱི་ཕོ་བྲང་སྟེ།།",
            "ཡང་དག་དོན་གྱི་འོག་མིན་དེ་རུ་བཤད།།",
            "ཅེས་སོ།།",
            "ལོངས་སྐུའི་འོག་མིན་ནི་ཆོས་སྐུའི་དབྱིངས་ལས་",
            "ཡེ་ཤེས་ཆེན་པོའི་སྣང་བར་རང་བྱུང་བ་",
            "འོད་ཀྱི་གཞལ་ཡས་ཁང་དང་གཙོ་འཁོར་དུ་",
            "སྣང་བ་ཡེ་ཤེས་ལྔའི་རིགས་སུ་ལྷུན་གྱིས་གྲུབ་ཅིང་",
            "དུས་ཐམས་ཅད་དུ་འཕོ་འགྱུར་མེད་པ་།",
            ""
        ],
        [
            "སྒྱུ་འཕྲུལ་རྡོ་རྗེ་ལས། ",
            "གཙང་མའི་རིས་དག་སྤངས་པ་ཡི། །",
            " འོག་མིན་ཆེན་པོའི་གནས་མཆོག་ནི། །",
            "རིགས་བདག་ཕྱག་རྒྱ་ལྷུན་གྲུབ་སྐུ། །",
            "གཅིག་དང་དུ་མ་རྣམ་སྤངས་པ། །",
            "སངས་རྒྱས་ཀུན་གྱི་སྤྱི་གཟུགས་ཏེ།།",
            "གདོད་མའི་ཐེག་ཆེན་མཛོད་ཉིད་ཕྱིར། །",
            "སྒྲིབ་པ་མཐའ་སྤངས་གདུལ་བྱ་ལ།།",
            "སྐད་ཅིག་གིས་ནི་གནང་བ་མཛོད། །",
            "ཅེས་སོ།།",
            "དེ་ཡང་གཙང་གནས་སྤངས་ཞེས་པ་ནི་དེ་ལས་འདས་པ་།",
            "འཇིག་རྟེན་གྱི་སྣང་བ་ལས་འཕགས་པ་ཡིན་གྱི་",
            "དེའི་ཡ་རོལ་ན་ཡོད་པའི་ངེས་པ་མེད་དེ༑༑",
            "སངས་རྒྱས་གང་ན་བཞུགས་པའི་",
            "རང་སྣང་ཡིན་པའི་ཕྱིར་རོ། །",
            "དེའང་བཟང་སྤྱོད་ལས། ",
            "རྡུལ་གཅིག་སྟེང་ན་རྡུལ་སྙེད་སངས་རྒྱས་རྣམས། །",
            "ཞེས་པའི་རྡུལ་ཕྲ་རབ་ཀྱི་ནང་ནའང་",
            "མི་བཞུགས་ཞེས་མི་བསམ་ཞིང་།",
            ""
        ],
        [
            "དེ་ནའང་ལྷུན་གྲུབ་སྟུག་པོ་བཀོད་པའི་ཞིང་རྣམ་པར་མ་འགགས་སོ།།",
            "དེ་ནའང་གནས་ཀྱི་ཕྱོགས་བློས་ཕྱོགས་ཆར་",
            "ཆད་པ་གཅིག་ཏུ་བཙལ་མི་དགོས་།",
            "ཆོས་ཀྱི་དབྱིངས་རྣམ་པར་དག་པའི་དབང་ལས། ",
            "ཡོན་ཏན་གྱི་ཁྱད་པར་གང་དུ་སྣང་བ་",
            "དེ་ཉིད་རྒྱལ་བའི་དཀྱིལ་འཁོར་དུ་ཤེས་པར་བྱའོ།།",
            "དེ་ལྟ་བུའི་གནས་དེ་ཉིད་འོག་མིན་ཆེན་པོ་ཞེས་བྱ་སྟེ་",
            "སངས་རྒྱས་ཉིད་ཀྱི་རོལ་པ་ལས་གཞན་གྱི་",
            "ལོངས་སྤྱོད་མ་ཡིན་པའི་ཕྱིར་རོ༑ ༑",
            "དེས་ན་རྣམ་པར་སྣང་མཛད་དེ་བཞིན་གཤེགས་པའི་རིགས། ",
            "མི་བསྐྱོད་པ་རྡོ་རྗེའི་རིགས། ",
            "རིན་ཆེན་འབྱུང་ལྡན་རིན་པོ་ཆེའི་རིགས། ",
            "འོད་དཔག་མེད་པདྨའི་རིགས། ",
            "དོན་ཡོད་གྲུབ་པ་ལས་ཀྱི་རིགས་ཏེ་",
            "སོ་སོའི་དཀྱིལ་འཁོར་ཚོམ་བུ་ནམ་མཁའ་དབྱིངས་ཀྱི་",
            "མཐས་ཀླས་པར་རང་སྣང་ལྷུན་གྱིས་གྲུབ་པའོ།།",
            "དེ་ལྟར་སྣང་བའི་སྐུ་དང་ཡེ་ཤེས་ཀྱི་སྣང་བ་དེ་ཡང་",
            "གཅིག་ཏུ་མ་གྲུབ་སྟེ་སྣ་ཚོགས་སུ་སྣང་ཞིང་།",
            ""
        ],
        [
            "དུ་མར་མ་གྲུབ་སྟེ་",
            "ལོངས་སྐུ་དེ་ཉིད་གཅིག་གི་རང་སྣང་ཡིན་པའི་ཕྱིར་རོ། །",
            "དེ་ལྟ་བུའི་ཞིང་དང་སྐུ་དང་ཡེ་ཤེས་སུ་སྣང་བ་ནི་",
            "སངས་རྒྱས་ཐམས་ཅད་ཀྱི་རང་སྣང་ལོངས་སྤྱོད་རྫོགས་པ་སྐུའི་",
            "སྤྱི་གཟུགས་ཏེ་ཐམས་ཅད་ཀྱི་སྤྱོད་ཡུལ་མ་ཡིན་ལ་",
            "སངས་རྒྱས་ལོངས་སྐུ་རྣམས་སྤྱི་མཐུན་པའི་སྣང་བའོ།།",
            "དེ་ན་སྣང་བའི་གཙོ་འཁོར་དེ་དག་ཐེག་པ་ཆེན་པོའི་",
            "ཆོས་ཐུན་མོང་མ་ཡིན་པའི་མཛོད་ཡིན་།",
            "སངས་རྒྱས་ལོངས་སྤྱོད་རྫོགས་སྐུའི་ངང་ཡིན་པའི་ཕྱིར་རོ༑ ༑",
            "ད་ལྟར་སྣང་བ་དེ་ཡང་སྒྲིབ་པ་མཐའ་དག་སྤངས་པའི་ཚེ་",
            "སྐད་ཅིག་དེ་ཉིད་ཆོས་སྐུ་དང་སྔ་ཕྱི་མི་ཕྱེད་པར་སྣང་བ་ཡིན་ནོ།།",
            "གདུལ་བྱ་ལ་སྣང་ཞེས་པས་ས་ཐོབ་པའི་སྤྱོད་ཡུལ་མ་ཡིན་།",
            ""
        ],
        [
            "སྒྲིབ་པ་མཐའ་དག་སྤངས་ཞེས་པ་དེ་",
            "མ་ཚང་པའི་ཕྱིར་རོ། །",
            " གནས་དེའི་ཡོན་ཏན་སྣང་ཚུལ་ནི། ",
            "སྒྱུ་འཕྲུལ་རྒྱ་མཚོ་ལས། ",
            "འཇིག་རྟེན་གནས་ཀྱི་འོག་མིན་ལས། །",
            "ཉིས་འགྱུར་དུ་ནི་དཔགས་པ་ཡིན།།",
            "ངོ་བོ་མཐའ་གསུམ་ལས་འདས་པ། །",
            "ཡོན་ཏན་ལྔ་ཡི་བདག་ཉིད་དེ།།",
            "མ་སྤངས་རྒྱན་རྫོགས་གཞལ་ཡས་ཁང་། །",
            "གྲུ་བཞི་སྤྱི་བོའི་འཁྱིལ་པ་གནས། །",
            "ཞེས་པས། ",
            "ལོངས་སྐུའི་རང་སྣང་དག་པའི་ཞིང་ཁམས་ཡིན་པས་།",
            "གཙང་མའི་འོག་མིན་དང་། ",
            "སར་གནས་ཀྱི་སྣང་བ་རང་བཞིན་སྤྲུལ་སྐུའི་",
            "འོག་མིན་གཉིས་ལས་སྣང་བ་དེ་ཉིད་འཕགས་སོ།།",
            "དེ་ལྟ་བུའི་ཞིང་གི་ངོ་བོ་ཡོད་མེད་རྟག་ཆད་",
            "སྤྲོས་པའི་མཐའ་གསུམ་ལས་འདས་ཤིང་། ",
            "སྐུ་གསུངས་ཐུགས་ཡོན་ཏན་ཕྲིན་ལས་མི་ཟད་པ་",
            "རྒྱན་གྱི་འཁོར་ལོའི་ཡོན་ཏན་ལྔའི་རང་བཞིན་ཅན་",
            "སྣང་བའི་རྒྱན་ཕུལ་དུ་ཕྱིན་པས་སྤྲས་པའི་གཞལ་མེད་ཁང་",
            "ནམ་མཁའི་དབྱིངས་ཀུན་ཏུ་ཁྱབ་པར་སྣང་བའོ།།",
            ""
        ],
        [
            "དེ་ཡང་གང་དུ་དབྱིངས་དང་ཡེ་ཤེས་གཉིས་སུ་མེད་པར་",
            "འདྲེས་པའི་གནས་དེ་ཉིད་དུ་སངས་རྒྱས་ལོངས་སྐུའི་སྣང་བ་དེ་ཉིད་འཆར་བ་ཡིན་།",
            "དབུ་མ་ཆོས་དབྱིངས་སུ་བསྟོད་པ་ལས། ",
            "དབང་ཕྱུག་ཆེན་པོའི་གནས་མཆོག་དང་། །",
            "འོག་མིན་དེ་ཉིད་རྣམ་མཛེས་པ། །",
            "ཤེས་པ་གསུམ་པ་གཅིག་ཉིད་དུ། །",
            "འདྲེས་པར་གྱུར་ན་བདག་སྨྲའོ།།",
            "ཞེས་སོ།།",
            "དབང་ཕྱུག་ཆེན་པོ་ནི་",
            "ལོངས་སྐུ་ཉིད་དེ་ཆོས་ཐམས་ཅད་ཀྱི་",
            "འབྱོར་བ་དམ་པ་ལ་དབང་བསྒྱུར་་པའི་ཕྱིར་རོ། །",
            "དེ་ལྟ་བུ་ཉིད་སངས་རྒྱས་ཐམས་ཅད་ཀྱི་",
            "ལོངས་སྤྱོད་རྫོགས་པ་སྐུ་སྤྱིའི་སྣང་བ་ཡིན་པས་",
            "སྣང་བ་མི་འདྲ་བ་ཐ་དད་དུ་བཞག་པ་མེད་ཀྱང་། ",
            "རྒྱལ་བ་སོ་སོས་བྱང་ཆུབ་བརྙེས་པའི་ལོངས་སྐུའི་ཞིང་",
            "ཆ་ནས་ལོངས་སྐུའི་ཁམས་སོ་སོར་ཕྱེ་བ་ཙམ་དུ་ཟད་དེ",
            ""
        ],
        [
            "ཐེག་བསྡུས་ལས། །",
            "བདག་དུ་འཛིན་པ་མེད་པའི་ཕྱིར། ",
            "གནས་ལ་ཐ་དད་ཡོད་མ་ཡིན།།",
            "སྔོན་གྱི་རྗེས་སུ་འབྲངས་བས་ཀྱང་། །",
            "དེ་ལ་དགག་པ་ཐ་དད་འབྱེད།།",
            "ཅེས་སོ།།",
            "དེ་ལྟར་རང་སྣང་ལོངས་སྐུའི་ཞིང་དུ་",
            "སངས་མ་རྒྱས་ན་འཇིག་རྟེན་དུ་སྒྲོན་མ་བཀོད་པ་ནས་",
            "འགྲོ་བའི་དོན་མཛད་མི་ནུས་།",
            "རྒྱན་སྟུག་པོ་བཀོད་པའི་མདོ་ལས། ",
            "ཡང་དག་སངས་རྒྱས་འོག་མིན་དུ། །",
            "སངས་རྒྱས་མ་གྱུར་འདོད་ཁམས་སུ། །",
            "སངས་རྒྱས་མཛད་པ་མི་མཛད་དོ།།",
            "ཞེས་སོ།།",
            ""
        ],
        [
            "དེ་ཉིད་རྒྱལ་བ་ཁམས་གསུམ་ལས་འདས་པས་",
            "གནས་ཀྱང་དེའི་སྒྲས་བརྗོད་།",
            "དེ་ཉིད་ལས། ",
            "གཟུགས་མེད་འདོད་དང་གཟུགས་རྣམས་དང་། །",
            "འདུ་ཤེས་མེད་པ་དེ་བཞིན་ཏེ།།",
            "གནས་ལས་འདས་སོ་སངས་རྒྱས་དབང་། །",
            "བཞུགས་སོ་སྟུག་པོའི་དཀྱིལ་འཁོར་ན།།",
            "ཞེས་སོགས་གནས་དེར་རང་སྣང་དག་པའི་དཀྱིལ་འཁོར་།",
            "རང་བཞིན་རྫོགས་པ་ཆེན་པོ་ཨ་ཏི་ཡོ་གའི་ཆོས་",
            "ཕུན་སུམ་ཚོགས་པ་རང་བཞིན་བྱིན་གྱི་རླབས་ཀྱིས་",
            "ཐུགས་སེམས་དཔའ་ལ་སྟོན་པ་ཀུན་ཏུ་བཟང་པོ་ཉིད་",
            "ལོངས་སྐུར་སྣང་བས་གསུངས་།",
            "གསང་སྙིང་ལས། ",
            "དེ་བཞིན་གཤེགས་པ་ཉིད་ལ་ཆེད་དུ་གླེང་ངོ་ཞེས་པ་དང་། ",
            "གཞན་ལས་ཀྱང་ཚུལ་དེ་དང་མཐུན་པར་གསུངས་སོ།།",
            ""
        ],
        [
            "གསུམ་པ་སྤྲུལ་སྐུའི་འོག་མིན་ལ་གཉིས་།",
            "གདུལ་བྱ་ལ་གནས་པའི་དོན་དུ་རང་བཞིན་སྤྲུལ་སྐུའི་ཞིང་དང་",
            "འདྲེས་མའི་དོན་དུ་གཙང་མ་རིས་ཀྱི་འོག་མིན་བསྟན་པའོ།།",
            "དང་པོ་༼གདུལ་བྱ་ལ་གནས་པའི་དོན་དུ་རང་བཞིན་སྤྲུལ་སྐུའི་ཞིང་༽ནི། ",
            "དབུས་ན་འོག་མིན་ཁང་བུ་བརྩེགས་པའི་སྟུག་པོ་བཀོད་པ། ",
            "ཤར་ན་",
            "མངོན་པར་དགའ་བ། ",
            "ལྷོ་ན་རིན་པོ་ཆེས་བརྒྱན་པ། ",
            "ནུབ་ན་བདེ་བ་ཅན། ",
            "བྱང་ན་ལས་རབ་གྲུབ་པའི་ཞིང་ལྔར་འཁོར་ས་བཅུའི་སེམས་དཔའ་།",
            "སྟོན་པ་རིགས་ལྔའི་ཆོས་ཐེག་པ་ཆེན་པོ་ཐུན་མོང་དང་",
            "ཐུན་མོང་མ་ཡིན་པའི་རྣམ་གྲངས་ཞལ་དང་ལྗགས་ལས་",
            "འོད་ཟེར་འཕྲོས་པའི་རྩེ་ལས་རང་སྣང་ཞིང་།",
            ""
        ],
        [
            "མེ་ལོང་ལྟ་བུའི་སྣང་བས་སྒྲིབ་པ་སྦྱང་བར་འདོད་།",
            "གསང་སྙིང་ལས། ",
            "འོག་མིན་བླ་མེད་གནས་མཆོག་ཏུ། །",
            "སྐུ་ནི་རྣམ་པར་སྣང་མཛད་ཚུལ། །",
            "བྱང་ཆུབ་སེམས་དཔའི་འཁོར་རྣམས་ལ།།",
            "དེ་བཞིན་གསུང་མཆོག་མི་སྨྲ་སྟེ།།",
            "སྐུ་ཡིས་ཆོས་རྣམས་འཇལ་བར་སྟོན།།",
            "མེ་ལོང་བསྟན་པའི་ཚུལ་བཞིན་དུ། །",
            "དངོས་ཀྱི་མདོག་ངན་ཐམས་ཅད་སེལ།།",
            "འཁོར་གྱི་དེ་བཞིན་སྐུ་བལྟས་ན།།",
            ""
        ],
        [
            "བྱང་ཆུབ་སྒྲིབ་པ་གཏིང་དཔག་མེད།།",
            "མེ་ལོང་བཞིན་དུ་སྐུ་ལ་སྣང་།།",
            "དེ་ནས་ས་བཅུ་རིམ་གྱིས་འབྱོར།།",
            "བླ་མེད་བྱང་ཆུབ་ཡང་དག་ཐོབ།།",
            "ཅེས་སོ།།",
            "དུས་ནི་མི་ཟད་རྒྱན་གྱི་འཁོར་ལོ་སྟེ་རྟག་པར་རོ། །",
            "ཁྱད་པར་དུ་ཞི་བ་དང་ཁྲོ་བོའི་དཀྱིལ་འཁོར་",
            "རིགས་ལྔ་མངོན་པར་སྣང་བས་རྣལ་འབྱོར་དང་",
            "རྣལ་འབྱོར་ཆེན་པོའི་ཐེག་པ་གསུངས་སོ།།",
            ""
        ],
        [
            "ཞིང་དེ་ཡང་འཇིག་རྟེན་ལས་འཕགས་པས་སྟེང་ཞེས་བརྗོད་།",
            "ཀུན་བྱེད་ལས། ",
            "སྟོན་པ་ལོངས་སྤྱོད་རྫོགས་པའི་གནས་བསྟན་པ། །",
            "འཇིག་རྟེན་མཚན་མ་ཀུན་གྱི་སྟེང་གྱུར་པ། །",
            "གནས་ཀྱི་འོག་མིན་ཁང་བུ་བརྩེགས་པ་ཡི། །",
            "གཞལ་ཡས་ཁང་དེ་གནས་ཀྱི་འོག་མིན་བཤད།།",
            "ཅེས་སོ།།",
            "འཁོར་ཡང་སེམས་དཔར་བཤད་།",
            "དེ་ཉིད་ལས། ",
            "སྟོན་པ་ལོངས་སྤྱོད་རྫོགས་པའི་འཁོར་བསྟན་པ། །",
            "མོས་སྤྱོད་བཞི་ཡི་ས་ལས་འདས་པ་ཡི། །",
            "དང་པོ་རབ་ཏུ་དགའ་བའི་ས་མནན་།",
            "ས་བཅུ་ཆོས་ཀྱི་སྤྲིན་གྱི་ས་པ་རྣམས། །",
            "དེ་ནི་ལོངས་སྤྱོད་རྫོགས་པའི་འཁོར་དུ་བསྟན།།",
            ""
        ],
        [
            "ཞེས་སོ།།",
            "ཆོས་ཀྱང་སྐུ་དང་ཡེ་ཤེས་ཀྱི་དགོངས་པས་སྟོན་ཏེ།།",
            "དེ་ཉིད་ལས། ",
            "ཡེ་ཤེས་ལོངས་སྤྱོད་འོག་མིན་བཞུགས་པ་ཡི། །",
            "ས་བཅུ་པ་ཡི་བྱང་ཆུབ་སེམས་དཔའ་ལ།།",
            "བྱང་ཆུབ་སེམས་དེ་སྐུ་དང་ཡེ་ཤེས་བཤད།།",
            "ཅེས་སོ།།",
            "ཇི་ལྟར་བཤད་ན་དེ་།",
            ""
        ],
        [
            "ལོངས་སྤྱོད་རྫོགས་སྐུ་རང་གི་ངོ་བོས་སྟོན།།",
            "ཞེས་སོ།། ",
            "གཉིས་པ་འདྲེས་མའི་ཚུལ་དུ་གཙང་རིས་ཀྱི་འོག་མིན་བསྟན་པ་ནི། ",
            "མི་མཇེད་ལ་སོགས་འགྲོ་བ་སེམས་ཅན་གྱི་སྣང་བ་དང་",
            "མཐུན་པའི་གནས་ཀྱི་མཆོག་རང་རང་གི་འཇིག་རྟེན་",
            "དེའི་གཟུགས་ཀྱི་ཁམས་བསམ་གཏན་བཞི་པའི་གཙང་མ་",
            "རིས་ཀྱི་ལྷ་ལྔའི་གནས་ཀྱི་འོག་མིན་རགས་པའི་དངོས་པོ་མ་ཡིན་པ། ",
            "དང་བ་འོད་ཀྱི་རང་བཞིན་ལས་གྲུབ་པའི་གནས། ",
            "གཞལ་ཡས་ཁང་ལ་སོགས་པ་བཀོད་པའི་",
            "བྱེ་བྲག་སྣ་ཚོགས་པས་བརྒྱན་པ་དེར། ",
            "འཇིག་རྟེན་དུ་སངས་རྒྱས་འབྱུང་བའི་ཚེ་སྤྲུལ་པའི་དང་པོ་",
            "ལོངས་སྐུ་དང་ཆོས་མཐུན་པ་མཚན་དཔེས་",
            "བརྒྱན་པའི་སངས་རྒྱས་སུ་བསྟན་ནས",
            "ལྷ་དང་གྲུབ་པ་དང་རིག་སྔགས་འཆང་གི་",
            "དབང་པོ་ཚད་མེད་པ་ལ་བྱ་བ་དང་། ",
            "སྤྱོད་པ་དང་། ",
            "རྣལ་འབྱོར་གྱི་རྒྱུད་ལ་སོགས་པ་དང་། ",
            "ཕ་རོལ་ཏུ་ཕྱིན་པ་ལ་སོགས་པའི་",
            "ཐེག་པ་དུ་མས་འདུལ་བར་ཀུན་ཏུ་སྟོན་ཏེ",
            "དེ་སྐད་དུའང་ལེགས་པར་གྲུབ་པའི་རྒྱུད་ལས། ",
            "གཙང་མའི་འོག་མིན་རྣམ་མཛེས་པར། །",
            "གྲུབ་པ་དབང་པོ་ལ་སོགས་པ། །",
            "རིག་སྔགས་གཟུངས་སྔགས་རྣལ་འབྱོར་དང་། །",
            "རྒྱུད་ཆོས་དུ་མས་ཚིམ་པར་མཛད།།",
            "ཅེས་སོ།།",
            ""
        ],
        [
            "གཞན་ཡང་སློབ་དཔོན་སངས་རྒྱས་གསང་བས་",
            "མཛད་པའི་སྤྱན་འགྲེལ་ལས། ",
            "དོན་གྱི་འོག་མིན་ཆོས་ཀྱི་དབྱིངས་ཏེ་",
            "སངས་རྒྱས་བཞུགས་གནས་ཡིན་ཞིང་",
            "དེའི་གོང་ན་གཞན་མེད་པའི་ཕྱིར་རོ། །",
            "རྟགས་ཀྱི་འོག་མིན་དབྱིངས་དང་",
            "ཡེ་ཤེས་དབྱེར་མེད་ཀྱི་རྟགས་སུ་གཞལ་ཡས་ཁང་གི་",
            "དབྱིབས་དང་ཁ་དོག་ཏུ་སྣང་བ་སྟེ་",
            "ལོངས་སྤྱོད་རྫོགས་སྐུའི་བཞུགས་གནས་ཡིན་ཞིང་",
            "ཆོས་ཀྱི་དབྱིངས་མཚོན་བྱེད་ཀྱི་",
            "རྟགས་དེའི་གོང་ན་གཞན་མེད་པའི་ཕྱིར་རོ། །",
            "རིག་པའི་འོག་མིན་དངོས་པོའི་",
            "གནས་ལུགས་ཇི་ལྟ་བ་བཞིན་རྟོགས་པ་རིག་པའི་ཡེ་ཤེས་།",
            "དག་པ་གཉིས་ལྡན་གྱི་ཆོས་སྐུའི་བཞུགས་གནས་ཡིན་ཞིང་",
            "དེའི་གོང་ན་རིག་པ་གཞན་མེད་པའི་ཕྱིར་རོ། །",
            "གསང་བའི་འོག་མིན་ཡུམ་གྱི་མཁའ་།",
            "གསང་བ་སྐུའི་བཞུགས་གནས་ཡིན་ཞིང་།",
            ""
        ],
        [
            "མི་གནས་ཡོན་ཏན་གོང་ན་གཞན་མེད་པའི་ཕྱིར་རོ། །",
            "རྟོགས་པའི་འོག་མིན་ལས་དང་པོ་པས་",
            "འོག་མི ན་གྱི་གཞལ་ཡས་ཁང་སྒོམ་པ་སྟེ༑",
            "ལྷག་པའི་ཏིང་ངེ་འཛིན་གྱི་དཀྱིལ་འཁོར་གྱི་བཞུགས་གནས་ཡིན་ཞིང་།",
            "དོན་སྤྱི་འཛིན་བྱེད་ཀྱི་རྟོག་པ་དེའི་གོང་ན་གཞན་མེད་པའི་ཕྱིར་རོ། །",
            "འཇིག་རྟེན་གནས་ཀྱི་འོག་མིན་གཙང་མ་རིས་ཀྱི་ལྷ་ལྔའི་ཡང་སྟེང་།",
            "འཕགས་པ་རྣམས་ཀྱི་བཞུགས་གནས་ཡིན་ཞིང་",
            "གཟུགས་ཁམས་ཀྱི་གནས་དེའི་གོང་ན་གཞན་མེད་པའི་ཕྱིར་རོ། །",
            "ཞེས་པའི་དོན་དྲུག་འབྱུང་ཡང་སྔ་མའི་ཁོངས་སུ་འདུ་སྟེ",
            "དོན་དང་རིག་པའི་འོག་མིན་ཆོས་སྐུར་འདུ་ཞིང་།",
            ""
        ],
        [
            "རྟགས་ཀྱི་ལོངས་སྐུ་གཞན་གསུམ་སྤྲུལ་སྐུར་འདུ་།",
            "གནས་ཀྱི་འོག་མིན་ཡིན་།",
            "གསང་པ་དང་། ",
            "རྟོགས་པའི་འོག་མིན་ནི་སྤྲུལ་སྐུའི་",
            "ལམ་ཉམས་སུ་ལེན་པས་དེའི་ཁོངས་སུ་འདུའོ།། ",
            "བཞི་པ་རྩོད་པ་སྤང་པ་ནི། ",
            "རྒྱུད་གསུངས་པའི་གནས་རང་སྣང་ལོངས་སྐུའི་",
            "ཞིང་དུ་གདུལ་བྱ་རང་རྒྱུད་པ་མེད་ན་",
            "ཆོས་བསྟན་པའི་དགོས་པ་མེད་ཅིང་། ",
            "དོན་རྟགས་ཀྱི་དཀྱིལ་འཁོར་ཡང་གདུལ་བྱ་ལ་",
            "བསྟན་གྱི་རང་གི་ཐུགས་ཀྱི་སྤྲུལ་པ་ལ་བསྟན་མི་དགོས་ཏེ",
            ""
        ],
        [
            "སྤྲུལ་པ་ལ་རྟོག་པ་མེད་པའི་ཕྱིར་རོ། །",
            "དེ་ནས་རང་རྒྱུད་པའི་འཁོར་དང་སྤྲུལ་པ་གཉིས་ཀའོ་ཞེས་ཟེར་རོ། །",
            "དེ་ནི་ཁྱེད་ཀྱི་དགོངས་པ་མ་ལོན་པར་སྣང་སྟེ",
            "སྤྲུལ་པའི་གདུལ་བྱ་ཡོད་པའི་ཆོས་བསྟན་པའི་དགོས་པ་ཡོད་དེ་",
            "ཕྱི་རབས་གསང་བདག་གིས་འཆད་པའི་དགོས་པ་ཡོད་པའི་ཕྱིར་དང་། ",
            "དོན་རྟགས་ཀྱི་ཆེད་དུ་གདུལ་བྱ་ལ་",
            "བསྟན་པ་མ་ཡིན་གྱི་རང་སྣང་ལ་ལོངས་སྤྱོད་རྫོགས་པའི་",
            "ཡོན་ཏན་ལྷུན་རྫོགས་སུ་ཤར་བ་སྟེ་",
            "མེ་ལོང་གི་ངོས་ལ་གཟུགས་བརྙན་སྣང་བ་བཞིན་ནོ།།",
            "སྤྲུལ་པ་ལ་རྟོག་པ་མེད་ཀྱང་ཡེ་ཤེས་ཡོད་པས་",
            "དེ་ཉིད་ཀྱིས་ཆོས་ཉན་ཞིང་འཛིན་པར་བྱེད་དོ།།",
            "གལ་ཏེ་སྤྲུལ་པ་ལ་རིག་པའི་ཡེ་ཤེས་མེད་ན་",
            "ཤཱཀྱ་ཐུབ་པ་དང་གསང་བདག་ལ་སོགས་པའི་",
            "ཇི་ལྟ་བ་ཇི་སྙེད་པ་མཁྱེན་པའི་",
            "ཡེ་ཤེས་མི་མངའ་བར་ཐལ་བའི་སྐྱོན་ཡོད་།",
            ""
        ],
        [
            "ལུང་གིས་ཀྱང་གནོད་།",
            "དེ་བཞིན་ཐུགས་ཀྱི་ཁྱད་པར་ལས། །",
            "རང་སྣང་རྒྱལ་བའི་སེམས་རྫོགས་དང་། །",
            "ཞེས་དང་། ",
            "དེ་བཞིན་གཤེགས་པ་ཉིད་ལ་ཆེད་དུ་གླེང་ངོ་།།",
            "ཞེས་པ་དང་། ",
            "དེ་བཞིན་ཉིད་ཀྱིས་དབྱིངས་ཉིད་དབང་བསྒྱུར་",
            "ཡེ་ཤེས་དཀྱིལ་འཁོར་ཐུགས་རྗེའི་ངང་། །",
            "རང་སྣང་བ་ཉིད་ཏིང་འཛིན་གཟུགས་བརྙན་",
            "སྒྱུ་མ་རྣམ་དག་གསལ་བ་ནི། །",
            "ཞེས་པ་ལ་སོགས་པས་།",
            "མདོར་ན་སངས་རྒྱས་ཀྱི་སྐུ་གསུམ་དང་",
            "རྣམ་པར་འཕྲུལ་པ་དང་",
            "ཞིང་ཁམས་བསམ་གྱིས་མི་ཁྱབ་ཅིང་ཚད་མེད་།",
            "སྡོང་པོ་བཀོད་པ་ལས། ",
            "སྤུ་ཡི་རྩེ་མོ་གཅིག་ལ་ཡང་། །",
            "ཞིང་རྣམས་བྱེ་བ་བསམ་མི་ཁྱབ།།",
            "སྣ་ཚོགས་དབྱིབས་ཀྱང་ཐ་དད་དེ༑",
            ""
        ],
        [
            "༑དེ་དག་འདྲེས་པར་གྱུར་བ་མེད།།",
            "ཅེས་གསུངས་པས། ",
            "ནམ་མཁས་གང་དུ་ཁྱབ་པར་",
            "ཆོས་སྐུ་དང་ལོངས་སྐུས་ཁྱབ་ཅིང་། ",
            "སེམས་ཅན་གྱིས་གང་དུ་ཁྱབ་པར་སྤྲུལ་པའི་སྐུ་དང་",
            "ཕྲིན་ལས་ཀྱིས་ཁྱབ་པས་བདེ་བར་གཤེགས་པའི་",
            "ཞིང་ཁམས་ལ་ཕྱོགས་དང་རིས་སུ་ཆད་པ་།",
            "ཞིང་འདི་ཉིད་ཀྱི་གོང་ན་གཞན་དག་བསམ་གྱིས་",
            "མི་ཁྱབ་བརྗོད་ཀྱིས་མི་ལོང་པ་ཡོད་པ་རྟོགས་པར་བྱ་ཞིང་།",
            "མ་དག་པར་སྣང་བ་ཡང་རང་གི་སྣང་བ་ཙམ་ལས་",
            "དག་པའི་ཞིང་དུ་བལྟ་བར་བྱ་།",
            "ཉི་ཟླའི་སྣང་བ་དག་པ་མ་ཡིན་མོད་ཀྱི། ",
            "དམུས་ལོང་རྣམས་ཀྱིས་མ་མཐོང་བ་བཞིན་དུ་ཤེས་པར་བྱའོ།།",
            "རྣམ་པར་གཞག་པ་འདི་ནི་ཤིན་ཏུ་",
            "དཀའ་བའི་གནས་ཏེ་གསལ་བར་བསྟན་པ་ཡིན་ནོ།།",
            ""
        ],
        [
            "གཉིས་པ་རིག་འཛིན་བརྒྱུད་པ་ཡང་གཉིས་ལས། ",
            "རིག་འཛིན་མི་མ་ཡིན་པའི་བརྒྱུད་པ་ནི༑ ༑ ",
            "སྟོན་པ་ཉིད་ཀྱི་སྤྲུལ་པ་རིགས་གསུམ་དུ་སྣང་བར་མཛད་དེ",
            "ལྷ་ཀླུ་གནོད་སྦྱིན་གསུམ་ལ་བརྒྱུད་པ་ཡང་། ",
            "འཇམ་དཔལ་མཁྱེན་པའི་མངའ་བདག་ཏུ་གྱུར་པ་ནི། ",
            "གཙོ་བོར་ཟབ་མོའི་ཕྱོགས་ཀྱི་འགྲོ་བའི་",
            "དོན་མཛད་པ་ལས་ལྟ་བའི་ཕྱོགས་སྟོན། ",
            "སྤྱན་རས་གཟིགས་ཐུགས་རྗེའི་མངའ་བདག་ཏུ་གྱུར་ཏེ",
            "གཙོ་བོར་བྱམས་སྙིང་རྗེས་བསྐྱབ་པའི་ཕྱོགས་ཀྱི་",
            "དོན་མཛད་པ་སྒྲུབ་པའི་ཕྱོགས་སྟོན། ",
            "ཕྱག་ན་རྡོ་རྗེ་མཐུ་སྟོབས་ཀྱི་མངའ་བདག་ཏུ་གྱུར་།",
            "གཙོ་བོ་ཐབས་མཁས་པའི་དྲག་ཤུལ་ཕྱོགས་ཀྱི་",
            "དོན་མཛད་པས་སྤྱོད་པའི་ཕྱོགས་སྟོན། ",
            "ཁ་ཅིག་རེ་རེས་ཀྱང་",
            "ལྟ་སྒྲུབ་སྤྱོད་པ་གསུམ་ཀ་བསྟན་པར་བཞེད་།",
            "དེ་ཡང་འཇམ་དཔལ་གཞོན་ཚུལ་མཛེས་པའི་སྐུ་དང་ལྡན་པས། ",
            "ལྷ་རྣམས་ཀྱི་ལུས་དང་བསམ་པ་དང་མཐུན་པར་བསྟན་ཏེ་",
            "ལྷ་གནས་སུ་གྲགས་པ་ན་ཕྱོགས་སྐྱོང་ལ་།",
            ""
        ],
        [
            "དེས་ལྷ་ཚངས་པ་རིན་ཆེན་འོད་འབར་།",
            "དེས་ཚངས་པ་སྐྱེ་དགུའི་བདག ཚངས་པ་ཀུན་།",
            "གཙུག་ཕུད་།",
            "དེས་ལྷ་དབང་བརྒྱ་བྱིན་།",
            "དེས་ཚོམ་བུ་འབུམ་སྡེ་།",
            "ལྷ་རྣམས་ཀྱང་བྱང་ཆུབ་སེམས་དཔའི་ཚུལ་འཛིན་ཞིང་",
            ""
        ],
        [
            "སངས་རྒྱས་ཀྱི་གདུང་སོབ་པར་འགྱུར་རོ། །",
            " སྤྱན་རས་གཟིགས་བདུད་རྩི་སྨན་གྱི་སྐུ་དང་ལྡན་པ་དེས། ",
            "ཀླུ་གདུག་པ་ཅན་གྱི་ལུས་དང་བསམ་པ་དང་",
            "མཐུན་པར་ཀླུ་རྒྱལ་རིགས་གྷྲི་ན་ནག་པོ་ལ་།",
            "དེས་ཀླུ་མོ་མ་མ་ཁ་འདུལ། ",
            "དེས་ཀླུ་མོ་འདུལ་ཚང་མ། ",
            "དེས་ཀླུ་ཡིད་འོང་།",
            "དེས་ཚོམ་བུ་འབུམ་སྡེ་ལ་བཤད་དེ་སྔར་བཞིན་དུ་གྱུར་ཏོ།།",
            "ཕྱག་ན་རྡོ་རྗེས་འཇིགས་ཚུལ་འབུམ་བསྡིགས་པའི་",
            "སྐུ་དང་ལྡན་པས་གནོད་སྦྱིན་གནས་སུ་",
            "གནོད་སྦྱིན་གྱི་ལུས་དང་བསམ་པ་དང་",
            "མཐུན་པར་གནོད་སྦྱིན་ཀུན་ཏུ་བཟང་པོ་ལ་།",
            "དེས་གནོད་སྦྱིན་གྲགས་ལྡན་ཕྱོགས་སྐྱོང་།",
            "དེས་གནོད་སྦྱིན་ཚོམ་བུ་འབུམ་སྡེ་ལ་",
            "བཤད་དེ་སྔར་བཞིན་དུ་གྱུར་ཏོ།།",
            ""
        ],
        [
            "གཉིས་པ་རིག་འཛིན་མི་དང་མི་མ་ཡིན་གཉིས་ལ་བརྒྱུད་པ་ནི། ",
            "སངས་རྒྱས་ཤཱཀྱ་ཐུབ་པ་",
            "མྱ་ངན་ལས་འདས་པར་དགོངས་ནས་འཁོར་བསྡུས་།",
            "ཐེ་ཚོམ་ཆོད་ཅིག་པར་བསྐུལ་བས་འཁོར་གྱི་ནང་ནས་",
            "རིག་འཛིན་གྱི་རྒྱལ་པོ་ཀུ་མ་ཛ་ར་ཞེས་བྱ་བ་སྟན་ལས་ལངས་ཏེ༑",
            "དྲི་བ་ལྔ་དྲིས་པའི་དང་པོ་",
            "གསང་སྔགས་ནམ་འབྱུང་ཞེས་པའི་ལན་ཏུ། ",
            "སྤྱིར་བྱུང་ཚུལ་བཅུ་གཉིས་ཀྱིས་ཐེ་ཚོམ་འབྱུང་བར་ལུང་བསྟན་པ་ལས། ",
            "ཁྱད་པར་ལུང་ཆེ་ངེས་པར་བསྟན་པའི་ཚུལ་ལས། ",
            "ང་ནི་འདི་ནས་མི་སྣང་།",
            "ལོ་ནི་བརྒྱ་དང་བཅུ་གཉིས་ནས།།",
            "ལྷ་གནས་གསུམ་དུ་གྲགས་པ་ཡི། །",
            "བསྟན་པའི་སྙིང་པོ་དམ་པ་ཞིག །",
            "འཛམ་གླིང་ཤར་གྱི་ཕྱོགས་མཚམས་ཀྱི། །",
            "མི་ལས་སྐལ་ལྡན་རིགས་ཅན་ཏེ།།",
            "རྒྱལ་པོ་ཛ་ཞེས་བྱ་བ་ལ།།",
            ""
        ],
        [
            "སྔོན་དུ་ལྟས་སྣང་སྣང་གྱུར་པ། །",
            "དྲགས་ཤུལ་ཅན་ཞེས་བྱ་བའི་རྩེར། །",
            "གྲོགས་ཀྱི་སེམས་ཅན་དམན་པའི་ལུས། །",
            "ལོང་ཀའི་བདག་པོ་ལ་སོགས་ལ།།",
            "ལག་ན་རྡོ་རྗེས་གནང་བར་འགྱུར།།",
            "ཞེས་ལུང་བསྟན་ཏེ་མྱ་ངན་ལས་འདས་སོ།།",
            "དེ་ལོ་ཉི་ཤུ་རྩ་བརྒྱད་ནས་དམ་པའི་",
            "རིགས་ཅན་ལྔ་ནང་དུ་མཉམ་པར་འཇོག་པ་ལས་ལངས་པ་དང་། ",
            "འཇིག་རྟེན་གྱི་སྟོན་པ་ནུབ་པར་གྱུར་པས་རྨག་ཆད་པར་ངུས་སོ།།",
            "ཀུན་ཀྱང་རང་རང་གི་རྫུ་འཕྲུལ་གྱི་བྱ་བས་",
            "ཟ་ཧོར་གྱི་ཡུལ་ཁམས་ཞེས་བྱ་བའི་ཉེ་འཁོར་།",
            "དཔལ་ཕྱག་ན་རྡོ་རྗེའི་ཞབས་ཀྱིས་བཅགས་པ། ",
            "རི་མ་ལ་ཡ་གནམ་ལྕགས་ཡོད་པའི་རྩེ་ཞེས་བྱ་བ་ཞིག་།"
        ],
        [
            "རྩེ་མོ་ན་རི་དྭགས་ཀྱི་རྒྱལ་པོ་སེང་གེས་འཁྲབ་པར་གྱུར་པ། ",
            "འདབ་ཤོད་ན་གཅན་གཟན་སྟག་གི་ཕྲེང་བ་ཡོད་པ། ",
            "རྩ་བ་དང་སྡོང་པོ་ཤུན་པ་པགས་པ་",
            "ལོ་མ་འབྲས་བུ་སྨན་སྣ་ཚོགས་ཀྱི་ཤིང་སྐྱེས་པ། ",
            "ངོས་ལ་བྲག་དཀར་པོ་སེང་གེས་ཁྱི་ཚུགས་བཅའ་བ་",
            "འདྲ་བ་ཡོད་པ་དེའི་རྩེ་ལ་འདུས་ཏེ",
            "ཤིན་ཏུ་ཉམ་ཐག་པའི་ང་རོས་གདུང་བ་",
            "གསུམ་གསུམ་བཏོན་པས་ཕྱོགས་བཅུའི་རྒྱལ་བས་གསན་།",
            "ཐམས་ཅད་ཀྱིས་གསང་བའི་བདག་པོ་ལ་བསྐུལ་བས། ",
            "གསང་བའི་བདག་པོས་རིགས་ཅན་ལྔ་ལ་",
            "མངོན་སུམ་དུ་སྣང་བར་མཛད་ནས་",
            "ལྷའི་རིགས་གྲགས་ལྡན་ཕྱོགས་སྐྱོང་། ",
            "ཀླུ་འཇོག་པོ། ",
            "གནོད་སྦྱིན་སྐར་མདའ་གདོང་། ",
            "སྲིན་པོ་བློ་གྲོས་ཐབས་།",
            "མི་ལས་སྐལ་ལྡན་དགེ་སློང་ལི་ཙ་བཱི་",
            "དྲི་མ་མེད་པར་གྲགས་པ་ཞེས་བྱའོ།།",
            ""
        ],
        [
            "དེ་ལྟར་དམ་པའི་རིགས་ཅན་ལྔ་ལ་",
            "གསང་སྔགས་ཀྱི་ཆོས་འཁོར་བསྐོར་རོ། །",
            "དེའི་ཚེ་སྲིན་པོ་བློ་གྲོས་ཐབས་ལྡན་གྱིས་",
            "གསང་སྔགས་ཀྱི་རྒྱུད་རྣམས་ཚིག་དང་ཡི་གེར་བསྡུས་པའི་",
            "བྱིན་རླབས་མི་ཡུལ་དུ་སྣང་བའོ།། ",
            "གསུམ་པ་གང་ཟག་རྣ་བར་བརྒྱུད་པ་ནི། ",
            "དེའི་བྱིན་རླབས་ཀྱིས་ཟ་ཧོར་གྱི་ཡུལ་ཨ་པར་ཏ་མུ་ཏའི་",
            "སྐལ་ལྡན་རྒྱལ་པོ་ཛ་ཞེས་བྱ་བ་",
            "དེ་རི་མ་ལ་ཡའི་ཤར་ངོས་ལ་ཏྲི་ཤ་ཨ་སུ་ར་ཞེས་",
            "བྱ་བ་གནོད་སྦྱིན་གྱི་ཕུག་པ་ཡོད་དེ་",
            "སྒོ་ཟླ་གམ་ལ་ངོ་མཚར་གྱི་རི་མོ་རང་བྱུང་བ། ",
            "ཕུག་ན་རཏྣ་ཟུར་བརྒྱད་ལ་ཉི་ཟླའི་རི་མོ་རང་སྣང་བ། ",
            "བྲག་དེའི་སྤྱི་བོར་བྱ་ཀ་ལནྟ་ཀ་ཞེས་བྱ་བ་དོན་གཉིས་པར་",
            "མི་སྒྲོག་པར་བྱེད་པའི་ཚང་བཅས་པ་དེར་",
            "གང་ཟག་སྐལ་ལྡན་གྱི་བགྲོད་པ་ལས། ",
            "དེ་མ་ཡིན་གྱི་མ་ཕྱིན་པས་",
            "གནས་ཁྱད་པར་ཅན་དེ་ན་བཞུགས་པའི་ཚེ་།",
            "དུས་དེར་རྨིས་ལྟས་ཐུན་མོང་མ་ཡིན་པ་བདུན་ཤར་།",
            "དང་པོ་དེའི་རྩེ་མོར་དཔལ་ཕྱག་ན་རྡོ་རྗེ་བྱོན་།",
            "སྐུའི་ཁྱོན་ལས་འོད་སྔོན་པོ་འཕྲོས་པས་",
            "འཇིག་རྟེན་ཐམས་ཅད་བསྲེགས་ནས་མི་སྣང་བར་།",
            ""
        ],
        [
            "གསུང་གི་སྒྲ་འབྲུག་སྟོང་ལྡིར་བ་ལྟ་བུ་།",
            "ཐུགས་ལས་རྡོ་རྗེ་འབར་བ་ཞིག་ཤར་ནས་",
            "རྒྱལ་པོའི་ཐུགས་ཀར་ཐིམ་པ་རྨིས། ",
            "ཉི་མ་འོད་འབར་བ་སྤྱི་བོར་ཐིམ། ",
            "ཟླ་བ་འོད་འབར་བ་ཞིག་ཤར་ནས་",
            "རྐང་མཐིལ་དུ་ཐིམ་ནས་",
            "སྣང་སྲིད་ཐམས་ཅད་ལྟོ་བ་ནས་འཕྱོ་བ་རྨིས་སོ།། ",
            "གཉིས་པ་ནི༑ ",
            "དེ་བཞིན་གཤེགས་པ་ཐམས་ཅད་ཆོས་ཀྱི་བགྲོ་བ་མཛད་ཅིང་",
            "ཉི་ཟླ་ལ་ཆིབས་ནས་ཆོས་ཀྱི་འཁོར་ལོ་བསྐོར་ཞིང་།",
            "སྲིད་གསུམ་ཁ་ལོ་གྱེན་དུ་བསྒྱུར་བ་ཞིག་རྨིས་སོ།།",
            ""
        ],
        [
            "གསུམ་པ་ནི། ",
            "ནམ་མཁའི་འོད་ལས་",
            "གསེར་གྱི་སྙིང་པོ་ཅན་གྱི་ཁ་དོག་ནི་འཐིབས། ",
            "ཆོ་འཕྲུལ་འབྲུག་སྒྲ་གོ་བར་སླ་ཞིང་",
            "སྙན་པ་དང་ཚིམ་པ་ནི་།",
            "རཏྣ་སྣ་ཚོགས་ཀྱི་རྨུག་པ་ནི་འཐིབས། ",
            "རཏྣ་བཻ་ཌཱུཪྱའི་འོད་ནི་ལྷུང་།",
            "སྣང་སྲིད་གསལ་བའི་གློག་ནི་འཁྱུག",
            "རཏྣའི་ཆར་མངོན་པར་འབབ་པ་ཞིག་རྨིས་སོ།། ",
            "བཞི་པ་ནི། ",
            "ལོ་ཀའི་བསྟན་བཅོས་ཀུན་གྱི་།",
            ""
        ],
        [
            "རཏྣ་འབར་བའི་སྒྲོན་མེ་འབར་བས་སྣང་སྲིད་ཀྱི་མུན་པ་ནི་།",
            "བདུད་རྩི་སྨན་གྱི་ཆུ་རྒྱུན་བྱུང་བས་",
            "འགྲོ་བ་ཐམས་ཅད་ཀྱི་གཅོང་རྙིང་ནི་།",
            "འགྲོ་བ་ཐམས་ཅད་ཀྱང་རྡོ་རྗེ་རྣལ་འབྱོར་ཞེས་",
            "སྒྲ་དི་རི་རི་སྒྲོགས་པ་ཞིག་རྨིས་སོ།། ",
            "ལྔ་པ་ནི། ",
            "སྤྲིན་གྱི་ནང་ནས་ཉི་མའི་དཀྱིལ་འཁོར་རཏྣ་སྣ་ཚོགས་ཀྱི་",
            "འོད་ཟེར་ཅན་ཞིག་འབར་བའི་དཀྱིལ་ནས་",
            "རཏྣ་སྨུག་པོ་དཔལ་གྱི་བེའུ་སྒྲོམ་འོད་དང་",
            "བཅས་པ་ཕྱི་ནང་ཐམས་ཅད་གསལ་བར་སྣང་བའི་ནང་ནས་",
            "གསེར་གྱི་གླེགས་བམ་ལ་བཻ་ཌཱུཪྱའི་",
            "ཞུན་མས་རྒྱ་རང་མནན་དུ་བྲིས་པའི་",
            "གླེགས་བམ་མང་པོ་སྐར་མདའ་ཐང་ལ་",
            "ལྷུང་བ་བཞིན་འབབ་པ་ཞིག་རྨིས་སོ།། ",
            "དྲུག་པ་ནི། ",
            "གླེགས་བམ་དེ་དག་ལས་བྱང་ཆུབ་སེམས་དཔའ་མང་པོ་དང་། ",
            "རིག་འཛིན་ལྷ་དང་ལྷ་མོ་ཚད་མེད་པའི་",
            "ཡོན་ཏན་སྒྲོག་ཅིང་མཆོད་བསྟོད་སྐོར་གློག་བྱེད་པ་རྨིས་སོ།། ",
            "བདུན་པ་ནི། ",
            "ནམ་མཁའི་སྤྲིན་གསེབ་ནས་ལུང་བསྟན་པའི་སྒྲ་བྱུང་།",
            ""
        ],
        [
            "ལས་དང་སྐལ་བར་རབ་ལྡན་ཞིང་།།",
            "རྒྱལ་བས་འབྱུང་བར་ལུང་བསྟན་པའི། །",
            "བསོད་ནམས་ཆེན་པོ་དྲ་མ་ཁྱོད། །",
            "སྤྲུལ་པར་ཇི་ལྟར་ལུང་བསྟན་ཞིང་།།",
            "ད་ལྟའི་དུས་འདིར་མངོན་ཤར་གྱི། །",
            "འཁོར་བར་སྙིང་པོ་བྱ་བའི་ཕྱིར། །",
            "ང་ཡི་ཆོ་འཕྲུལ་བྱིན་རླབས་ཀྱིས། །",
            "བསྟན་པའི་སྙིང་པོ་དམ་པ་ཞིག །",
            "སྐལ་ལྡན་ཁྱོད་ལ་བསྟན་པར་བྱ།།",
            "མ་ལ་ཡ་ཞེས་བྱ་བའི་རྩེར། །",
            "དགོན་པ་ཆེན་པོའི་གནས་ཤིག་ཏུ། །",
            "ཡེ་ཤེས་སྙིང་པོ་ཅན་རྣམས་ཀྱི། །",
            "གསང་བ་བྱ་བའི་དམ་པ་ཞིག །",
            "ཡོད་ཀྱི་གསང་བ་ནན་ཏན་གྱི༑ ༑",
            "དེ་ལ་སེམས་ཀྱི་མེ་ལོང་གིས། །",
            "མངོན་དུ་གསལ་བར་རྟོགས་མ་།",
            "སངས་རྒྱས་ས་ལ་སྐལ་བ་མཉམ།།",
            "བདེ་བ་ཅན་ཞེས་བྱ་བར་ནི། །",
            "འོད་ཀྱི་རྒྱལ་པོ་ཞེས་བྱ་བའི། །",
            "ཀུན་རིག་བདེ་བ་ཆེན་པོར་འགྱུར།།",
            ""
        ],
        [
            "རྡོ་རྗེ་གསང་ཆེན་གསང་བ་ཡི། །",
            "དམ་པའི་མཛོད་གཉིས་གཅིག་ལ་ནི། །",
            "ལྷ་དང་མི་ཡི་རིག་འཛིན་ལ།།",
            "རིམ་པས་བརྒྱུད་དེ་གྲགས་པར་འགྱུར།།",
            "ཞེས་གྲགས་པར་རྨིས། ",
            "དེ་ནས་ནང་པར་སད་དེ་རབ་ཏུ་དགྱེས་ནས་",
            "ཉིད་ཀྱི་འཁོར་རྣམས་བསྡུས་།",
            "རྨི་ལམ་བྱུང་བའི་ལོ་རྒྱུས་གསུངས་པ། ",
            "མདང་གསུམ་བདག་ལ་རྨི་ལམ་འདི་ལྟར་བྱུང་།།",
            "རི་མ་ལ་ཡ་གནམ་ལྕགས་ཡོད་རྩེ་ལ།།",
            "ཕྱག་ན་རྡོ་རྗེའི་ཕོ་བྲང་གནས་བཞུགས་ཏེ།།",
            ""
        ],
        [
            "སྐུ་ལས་འོད་འཕྲོས་སྣང་སྲིད་བྱི་དོར་བྱས།།",
            "གསུང་གི་སྒྲ་ཡིས་ལོ་ཀ་གཡོ་ཞིང་འགུལ། །",
            "ཐུགས་ལས་འོད་བྱུང་བདག་གི་སྙིང་ཀར་ཐིམ། །",
            "ཉི་ཟླ་སྤྱི་བོ་རྐང་པའི་མཐུལ་དུ་ནུབ། །",
            "བདག་གི་ལྟོ་ནས་སྣང་སྲིད་འཕྱོ་བ་རྨིས། །",
            "དང་པོའི་རྨིས་ལྟས་བག་ཆག་བྱུང་བའི་རྟགས། །",
            "དེ་ནས་བདག་ལ་སངས་རྒྱས་མང་པོ་རྣམས། །",
            "རྨད་བྱུང་གསང་བའི་དོན་ལ་བགྲོ་བ་མཛད།།",
            "ཉི་ཟླ་པདྨ་སེང་གེ་ཁྲི་སྟེང་ན།།",
            "ཆོས་ཀྱི་འཁོར་ལོ་འགྲོ་ལ་བསྐོར་ཞིང་རྨིས། །",
            "གཉིས་པ་ཡིན་ཏེ་ཆོས་ལ་དབང་ཐོབ་རྟགས། །",
            "དེ་ནས་མཁའ་ལ་རཏྣའི་སྤྲིན་གསེབ་ནས།།",
            "སྙན་པའི་འབྲུག་སྒྲ་གསལ་བའི་གློག་འགྱུ་སྟེ།།",
            ""
        ],
        [
            "རཏྣ་ཆོས་ཀྱི་ཆར་པ་འབབ་པ་རྨིས། །",
            "རྨི་ལམ་གསུམ་པ་ཡིན་ཏེ་དགེ་བའི་ལྟས། །",
            "འགྲོ་ལ་ཐུགས་རྗེའི་ཆོས་ཀྱི་ཆར་འབེབས་རྟགས། །",
            "དེ་ནས་ལོ་ཀ་རཏྣས་གང་བྱས་།",
            "ནོར་བུ་འོད་འབར་འགྲོ་བའི་མུན་པ་བསལ།།",
            "བདུད་རྩི་སྨན་གྱི་ཆུ་རྒྱུན་འབབ་པ་ཡིས། །",
            "འགྲོ་བའི་ནད་རྙིང་གཏན་ནས་སྦྱངས་བྱས་ནས།།",
            "འགྲོ་ཀུན་རྣལ་འབྱོར་ཞེས་ནི་གྲགས་པར་འགྱུར།།",
            ""
        ],
        [
            "བཞི་པ་ཡིན་ཏེ་འདི་ཡང་དགེ་བའི་ལྟས། །",
            "འགྲོ་ཀུན་རྣལ་འབྱོར་གྲལ་དུ་བཞག་པ་ཡིན།།",
            "དྲུག་པ་རྨི་ལམ་གླེགས་་བམ་དེ་དག་ལ།།",
            "སངས་རྒྱས་བྱང་ཆུབ་རིག་འཛིན་མང་པོའི་ཚོགས། །",
            "ཡོན་ཏན་སྒྲ་སྒྲོག་མཆོད་སྐོར་བྱེད་པ་རྨིས། །",
            "རྨད་བྱུང་ཆེ་བ་སྟོན་པའི་སྔ་ལྟས་ཡིན།།",
            "ཐ་མ་ནམ་མཁའི་དབྱིངས་རུམ་སྤྲིན་གསེབ་ནས།།",
            "ཆོ་འཕྲུལ་རང་སྒྲ་བདག་ལུང་བསྟན་པའི་ཚིག །",
            "རིམ་གྱིས་གསང་བ་གྲགས་པའི་སྒྲ་སྒྲོགས་རྨིས། །",
            "གསང་བ་དམ་པ་རྒྱ་ཆེར་སྒྲོག་པའི་ལྟས། །",
            "ཞེས་གསུངས་པ་དང་། ",
            "གོང་གི་རྨི་ལམ་གྱི་ཚིགས་སུ་བཅད་པ་དག་ཀྱང་བརྗོད་ནས",
            "རྨི་ལམ་འདི་དག་དང་སྦྱར་ན་"
        ],
        [
            "བདག་ངེས་པར་སྐལ་བ་དང་ལྡན་པར་ངེས་ཞེས་གསུངས་པ་ལས། ",
            "འཁོར་རྣམས་ཀྱིས་ཀྱང་དེ་ལྟར་ལེགས་སོ་",
            "ཨ་ལ་ལ་ཞེས་ངོ་མཚར་དུ་གསོལ་ཏེ",
            "ཡང་བཀའ་སྩལ་པ། ",
            "དེ་ལྟར་ཡིན་ཕན་ཆད་ཕོ་བྲང་གི་རྩེ་མོར་ཕྱིན་ལ་",
            "ཆོ་འཕྲུལ་གྱིས་དེ་ལ་དམིགས་པ་བཅས་།",
            "མཆོད་པ་དང་སྒྲུབ་པ་ཆེན་པོ་ཞིག་བྱས་ན་",
            "དགའ་བ་ཆེན་པོ་ཞིག་སྐྱེ་བར་ངེས་པས། ",
            "བདག་ཡང་ཐོག་ཏུ་གཤེགས་སོ་གསུངས་ཏེ་",
            "བྱོན་པ་ལས། ",
            "རྨི་ལམ་ཇི་ལྟར་བྱོན་པའི་ངོས་ཤིག་།",
            "རཏྣ་སྨུག་པོ་ལས་གྲུབ་པའི་",
            "བཛྲ་པཱ་ཎིའི་སྐུ་ཁྲུ་གང་བ་ཞིག་མཐོང་ནས་",
            ""
        ],
        [
            "རྒྱལ་པོ་དགྱེས་ནས་ཕྱག་དང་སྐོར་བ་བྱས་ནས་ཚིགས་སུ་བརྗོད་པ། ",
            "སྔོན་ཚེ་གང་ནས་བསྒྲུབ་པ་ཡི། །",
            " ལས་ཀྱིས་མཇལ་བའི་ལྷ་མཆོག་ནི། །",
            "བསྐལ་བར་གཞལ་ཡང་མི་གཏང་ངོ་།།",
            "འདྲེན་པ་མཆོག་དཔལ་ལ་སོགས་གྲངས། །",
            "མོས་པའི་གཟུངས་ཀྱི་ལྷ་མཆོག་འཛིན། །",
            "ཞེས་གསོལ་ནས་ཐུགས་དམ་དུ་བྱས་།",
            "རྒྱལ་པོ་ཡིད་གོངས་བས་རྟགས་འདི་དག་དང་ལྡན་།",
            "རི་བོ་འདི་དཔལ་ཕྱག་ན་རྡོ་རྗེའི་རང་བཞིན་དུ་ངེས་པ་དང་། ",
            "རིག་འཛིན་གྲུབ་པ་ཐོབ་པའི་གནས་ཡིན་པར་",
            "གཏམ་རྙིང་པ་ཐོས་པ་དང་། ",
            "གཅན་གཟན་གདུག་པ་ཅན་ཡང་དགེ་བ་ཅན་ལ་",
            "མངོན་དུ་ཕྱོགས་པའི་ཚུལ་དང་སྦྱར་ན",
            "འགྲུབ་པར་ངེས་པ་འགྲུབ་སྙམ་ནས་",
            ""
        ],
        [
            "སྒྲུབ་པ་གཟུགས་བརྙན་དེ་ལ་བརྟེན་ནས་",
            "ཟླ་བ་བདུན་པའི་རྨི་ལམ་མཐུན་པའི་",
            "གླེགས་བམ་དེ་དག་ལ་རབ་ཏུ་དགའ་བའི་ཚུལ་གྱིས་",
            "གསུང་གི་སྒྲར་བཀླགས་ནས་ཚིག་གཅིག་ཀྱང་",
            "བརྡ་མ་འཇལ་ནས་ཐེ་ཚོམ་དུ་གྱུར་ནས",
            "ཨེ་མ་ཧོཿ ",
            "སྔགས་ཀྱི་ཚུལ་རྟགས་སྦྱར་ན་གླེགས་བམ་འདི་དག་ལས་",
            "ངོ་མཚར་དུ་གྱུར་པའི་དོན་ཆེན་པོ་ཞིག་ཡོད་པར་ངེས་།",
            "བདག་གིས་མི་རྟོགས་པ་ཅི་ཉེས་སྙམ་དུ་བཤུམ་མོ། །",
            "དེ་ནས་ཅུང་ཟད་ཅིག་ནས་ཐེ་ཚོམ་གྱི་རྟོག་པ་དེ་དག་ཞི་།",
            "ལོ་ཀ་འདི་ན་འདི་དག་བརྡ་འཇལ་བ་སུ་ཡོད་ཅེས་བསྒྲགས་།",
            ""
        ],
        [
            "ཟ་ཧོར་རྒྱལ་པོ་ཨུ་པ་རཱ་ཛ་ཞེས་བྱ་བ་མཁྱེན་པ་ཆེ་བར་ཡོད་དོ་ཞེས་ཟེར་།",
            "ཕོ་ཉ་བ་བརྫངས་ལོ་རྒྱུས་ཞིབ་ཏུ་གསོལ་ནས་",
            "སྤྱན་དྲངས་པས་མ་གནང་།",
            "གལ་ཏེ་བདག་གིས་མ་ཤེས་ན་དེར་ཕྱིན་པའི་",
            "ཚུལ་མ་ཡིན་གྱི་བསམས་ནས་འདིར་སྐྱོལ་ཞེས་སྨྲས་སོ།།",
            "དེར་རྒྱལ་པོར་བསྙད་པས་གླང་པོ་ཆེ་ལ་བཀལ་ཏེ་",
            "གདན་དྲངས་པས་ཚིག་གཅིག་ཀྱང་བརྡ་མ་འཇལ་།",
            "བདག་གི་སྤྱོད་ཡུལ་དུ་མ་གྱུར་པས་རྒྱལ་པོ་ཉིད་ཀྱི་",
            "ཐུགས་ཀྱིས་རྗེས་སུ་དཔག་འཚལ་སླར་ཕར་བརྫངས་སོ།།",
            "དེ་ནས་འདི་ཁྱིའི་རྒྱལ་པོ་ལ་ག་ཐུང་དང་། ",
            "ཡུམ་སྐྲའི་ལྭ་བ་ཅན་གྱི་བུ་དགེ་སློང་ཀུ་ཀུ་རཱ་ཛ་ཞེས་བྱ་བ་",
            "ཚེ་ལོ་སྟོང་ཐུབ་བྱང་ཆུབ་སེམས་དཔའ་རིན་ཆེན་མང་གི་",
            "སྤྲུལ་པ་དེ་ལ་བསྟན་པས། ",
            "རྡོ་རྗེ་སེམས་དཔའ་ཞལ་མཐོང་གི་ལེའུ་རྟོགས་ཏེ་",
            ""
        ],
        [
            "བསྒྲུབ་པས། ",
            "ཞལ་མཐོང་སྟེ་",
            "ལུང་བསྟན་པ། ",
            "གསང་བདག་དང་མཇལ་ནས་།",
            "དེས་རྒྱལ་པོ་ལ་བཤད་ཟེར་བ་ཡོད་།",
            "འགྲེལ་སྒྲུབ་ནས་གསལ་བས་འདིར་མ་བཤད་དོ།།",
            "འདིར་རྒྱལ་པོ་ཉིད་ཀྱི་ཐུན་མོང་མ་ཡིན་པར་རིག་།",
            "སྔར་སངས་རྒྱས་ཀྱི་ཆོས་ཐོས་པ་ལས་བྱུང་བ་བཞིན་དུ་",
            "སྒྲིབ་པ་སྦྱངས་བ་དང་ཚོགས་བསགས་པ་རྒྱ་ཆེན་པོ་བྱས་ནས་",
            ""
        ],
        [
            "བརྟགས་པས། ",
            "སྒྱུ་འཕྲུལ་དྲྭ་བ་རྡོ་རྗེ་སེམས་དཔའ་ཞལ་མཐོང་གི་",
            "ལེའུ་དང་བརྡ་འཇལར་བའི་གྱུར་ཏེ",
            "དེ་བཞིན་དུ་བསྒྲུབས་པས་",
            "རྡོ་རྗེ་སེམས་དཔའི་ཞལ་གཟིགས་།",
            "གླེགས་བམ་ཐམས་ཅད་རྟོགས་པར་གསོལ་བ་བཏབ་པས། ",
            "རྡོ་རྗེ་སེམས་དཔས་བཀའ་སྩལ་པ༑ ",
            "རིགས་ཀྱི་བུ་དེ་ལྟར་ན་རང་གི་ཕུང་པོ་སྐྱོངས་ཤིག ",
            "ཁྱོད་ཀྱི་སྟོན་པ་ནི་གསང་བའི་བདག་པོ་ཡིན་གྱི། ",
            "དེའི་དོན་མ་ལུས་པ་སྟོན་པར་འགྱུར་རོ། །",
            " དེ་ནས་དགའ་བ་ཆེན་པོ་སྐྱེས་ཏེ",
            "དེ་བཞིན་ཏུ་བསྐྱེད་རིམ་གྱི་ཕུང་པོ་སྦྱངས་པས། ",
            "ས་དག་ཀྱང་ཆེར་གཡོས་།",
            "བཛྲ་པཱ་ཎིའི་ཞལ་མངོན་སུམ་དུ་གཟིགས་ནས་",
            "དེ་ཉིད་ཀྱི་ཚེ་བཛྲ་པཱ་ཎིའི་བརྟུལ་ཞུགས་།",
            "རྡོ་རྗེ་ནམ་མཁའ་ལ་སྤར་།",
            ""
        ],
        [
            "ཧཱུྃ་ཧཱུྃ་རྡོ་རྗེ་འདུལ་བ་ལ་སོགས་པའི་ཚིག་དང་",
            "སྔགས་བརྗོད་པས་ལོ་ཀའི་དྲེགས་པ་ཅན་ཐམས་ཅད་",
            "རྡོ་ཁབ་ལེན་གྱིས་ལྕགས་བསྡུས་པའི་ཚུལ་དུ་འཁོར་དུ་།",
            "རྡོ་རྗེ་གསང་བའི་མིང་སོ་སོར་བཏགས་ནས་ལུང་གསང་སྒོར་ཕྱེ་།",
            "དམ་པའི་མཛོད་སུམ་བརྒྱ་ཆེར་བཤད་པ་ནི། ",
            "རྒྱུད་ཡན་ལག་བཅོ་བརྒྱད་ལ་སོགས་པར་གསུངས་།",
            "དེ་ལྟར་ཕྱག་ན་རྡོ་རྗེས་རྒྱལ་པོ་ཛ་ལ་།",
            "དེས་ཀུ་ཀུ་རཱ་ཛ་ཚོམ་བུ་འབུམ་སྡེ་ལ་།",
            "དེས་རྒྱལ་པོ་ཨིནྡྲ་བོ་དྷི་ཆེན་པོ་འཁོར་ཚོམ་བུ་ཁྲི་དང་བཅས་པ་ལ་།",
            ""
        ],
        [
            "དེས་སིངྷ་རཱ་ཛ་ཚོམ་བུ་སྟོང་།",
            "དེས་ཨུ་པ་རཱ་ཛ་ཚོམ་བུ་ལྔ་བརྒྱ་།",
            "དེས་ཨིནྡྲ་བོ་དྷིའི་སྲས་མོ་གོ་མ་འཁོར་",
            "ཚོམ་བུ་བརྒྱ་དང་བཅས་པ་ལ་གསུངས་།",
            "དེ་ཐམས་ཅད་ཚོམ་བུའི་ཚོགས་བསྒྲུབས་པས་",
            "རིག་འཛིན་ཐོབ་པར་གྱུར་ཏོ།།",
            "དེ་ལྟར་སངས་རྒྱས་གསང་བའི་ལམ་རིམ་དུ་གསུངས་པ། ",
            "གསང་བའི་བདག་པོ་མངོན་གཤེགས་ནས།།",
            "ལྷ་ཀླུ་གནོད་སྦྱིན་སྲིན་པོ་དང་། །",
            "མི་ལས་སྐལ་ལྡན་འདུས་པ་ལས། །",
            "དབང་པོས་ཇི་ལྟར་ལུང་བསྟན་དུས། །",
            "རྒྱལ་བུ་རིག་ཅན་ལྟས་ཤར་།",
            ""
        ],
        [
            "འབྲེལ་པས་སྣང་བ་མངོན་བརྟགས་པས། །",
            "ཐུགས་ཀྱི་སྒྲུབ་པ་མངོན་རྟོགས་ཏེ།།",
            "དེ་ཉིད་བསྒོམས་ནས་དེ་ཉིད་འགྲུབ།།",
            "བསྟན་པའི་དངོས་གྲུབ་དེ་ནས་ཐོབ།།",
            "དོན་དམ་བཅུད་ཀྱིས་དེ་ནས་རྒྱས།།",
            "འདོད་པའི་བསམ་པ་དེ་ནས་འགྲུབ།།",
            "སྨོན་པའི་ལྷ་དང་དེ་རུ་མཇལ། །",
            "དེ་ནས་རྡོ་རྗེ་གདན་སྟེང་གི །",
            "འཛམ་གླིང་ཤར་གྱི་ཕྱོགས་མཚམས་སུ། །",
            "ཕོ་བྲང་རིན་ཆེན་དམ་པ་དེར། །",
            "བཀྲ་ཤིས་པ་ཡི་ཁང་པ་རུ། །",
            "ཀུ་ཀུ་རཱ་ཛ་ཨིནྡྲ་བོ་དྷི་་དང་། །",
            "སིངྷ་ཨུ་པ་རཱ་ཛ་དང་། །",
            "སྲས་མོ་གོ་མ་ས་ལ་སོགས། །",
            "སྒྱུ་འཕྲུལ་དྲྭ་བའི་དབང་ཐོབ་།",
            ""
        ],
        [
            "ཚོགས་ཀྱི་དཀྱིལ་འཁོར་མངོན་བསྒྲུབས་ནས།།",
            "རྡོ་རྗེ་འཆང་སར་མངོན་དུ་གཤེགས།།",
            "ཞེས་རིག་འཛིན་བརྒྱུད་པ་ཁོ་ནའོ།། ",
            "དེ་ཡང་ཏནྟྲ་སྡེ་བཅོ་བརྒྱད་དུ་ཕྱེ་བ་ནི༑ ",
            "སྐུའི་རྒྱུད་གསུམ། ",
            "གསུང་གི་རྒྱུད་གསུམ། ",
            "ཐུགས་ཀྱི་རྒྱུད་གསུམ། ",
            "ཡོན་ཏན་གྱི་རྒྱུད་གསུམ། ",
            "ཕྲིན་ལས་ཀྱི་རྒྱུད་གསུམ། ",
            "སྤྱི་རྒྱུད་གསུམ་སྟེ་བཅོ་བརྒྱད་དོ།།",
            "དེ་ལ་སྐུའི་སྐུ་རྒྱུད་གླང་པོ་རབ་འབོག",
            "སྐུའི་གསུང་རྒྱུད་གླང་པོ་ཆུར་འཇུག ",
            "སྐུའི་ཐུགས་རྒྱུད་སངས་རྒྱས་མཉམ་།",
            ""
        ],
        [
            "གསུང་གི་སྐུ་རྒྱུད་རི་བོ་བརྩེགས་པ། ",
            "གསུང་གི་གསུང་རྒྱུད་པདྨ་དབང་ཆེན། ",
            "གསུང་གི་ཐུགས་རྒྱུད་ཟླ་གསང་ཐིག་ལེའོ།།",
            "ཐུགས་ཀྱི་སྐུ་རྒྱུད་རྩེ་མོ་འདུས་པ། ",
            "ཐུགས་ཀྱི་གསུང་རྒྱུད་གཅིག་ལས་འཕྲོས་པ། ",
            "ཐུགས་ཀྱི་ཐུགས་རྒྱུད་གསང་བ་འདུས་པ། ",
            "ཡོན་ཏན་གྱི་སྐུ་རྒྱུད་སྒྲོན་མེ་འབར་བ། ",
            "ཡོན་ཏན་གྱི་གསུང་རྒྱུད་བདུད་རྩི་ས་མ་ཡ་འབུམ་སྡེ། ",
            "ཡོན་ཏན་གྱི་ཐུགས་རྒྱུད་དཔལ་མཆོག་དང་པོ། ",
            "ཕྲིན་ལས་ཀྱི་སྐུ་རྒྱུད་དཔལ་ཕྲེང་དཀར་མོ། ",
            "ཕྲིན་ལས་ཀྱི་གསུང་རྒྱུད་མ་མོ་རྒྱུད་ལུང་། ",
            "ཕྲིན་ལས་ཀྱི་ཐུགས་རྒྱུད་ཏ་མ་ལ་འབུམ་སྡེ། ",
            "སྤྱིའི་སྐུ་རྒྱུད་ཐབས་ཞགས། ",
            "སྤྱིའི་གསུང་རྒྱུད་་ས་མ་ཡ་བཀོད་པ། ",
            "སྤྱིའི་ཐུགས་རྒྱུད་གསང་བ་སྒྱུ་འཕྲུལ་ལོ། །",
            "དེ་ལྟར་ཕྱེ་ནས་རྒྱལ་པོ་ཛ་ལ་བཤད་དོ།།",
            "ཐོས་ཆུང་ལོག་སྨྲའི་བློ་མིག་ཅན་གྱི་རིགས་ཁ་ཅིག་ན་རེ། ",
            "སྔགས་རྙིང་མའི་རྒྱུད་ལ་ལ་ཡང་དག་པ་མ་།",
            "རྒྱ་གར་ན་མི་འདུག་ཟེར་བ་སོགས་ནི། ",
            "རང་གི་བློ་གྲོས་ཀྱི་མིག་ལོང་བ་ཡིན་།",
            "རྒྱ་གར་གྱི་ཐང་བི་ཧ་རིའི་གཙུག་ལག་ཁང་ན་",
            "རྙིང་མའི་ཆོས་སྐོར་རྒྱུད་ཀྱི་རྒྱ་དཔེ་བཞུགས་པས་",
            "མཚན་ཡི་གེར་བཀོད་ན་བཀའ་རྒྱས་པ་ཙམ་བཞུགས་།",
            ""
        ],
        [
            "དེ་སྐད་དུ་དཀོན་མཆོག་བརྩེགས་པ་ལས། ",
            "འོད་སྲུངས་ང་དང་ང་འདྲ་བའི་གང་ཟག་གིས་",
            "ཚོད་གཟུང་དུ་རུང་གི་གཞན་དག་ནི་ལས་ཡིན་ཏེ་",
            "ལོག་པར་ལྟུང་བའི་ཕྱིར་རོ། །",
            "ཞེས་དང་། ",
            "མདོ་སྡེ་རྒྱན་དུ། ",
            "མི་རིག་པ་ཡི་གཟུགས་ལ་མི་རིགས་ན།།",
            "ཐེ་ཚོམ་ཟ་བའི་ཆོས་ལ་སྨྲོས་ཅི་དགོས།།",
            "དེ་བས་བཏང་སྙོམས་བཞག་ལ་ཉེས་པ་མེད།།",
            "ཅེས་དང་། ",
            "རྣམ་འགྲེལ་ལས། ",
            "མ་མཐོང་ཕྱིར་ན་མེད་པ་མིན་ཏེ།།",
            "ཞེས་སོགས་གསུངས་པས། ",
            "ཆོས་ཀྱང་ཡང་དག་པ་ནི་སངས་རྒྱས་ཀྱིས་གསུངས་།",
            ""
        ],
        [
            "སྤྲུལ་སྐུ་དེ་ལ་སྔོན་འབྱུང་གི་ད་ལྟ་མེད་དོ་ཞེས་ཀྱང་",
            "མི་བསམ་སྟེ་རྟག་ཏུ་མོས་པའི་ངེས་འབྱུང་།",
            "དེས་མདོ་དང་རྒྱུད་སྔར་མ་གྲགས་པ་གསལ་བར་མཛད་པའང་",
            "སྲིད་པས་སྐུར་པ་མི་གདབ་པ༑ ",
            "ཆོས་གང་ལ་ཐར་པའི་ལམ་དུ་འཇུག་ཅིང་འཁོར་བ་སྤང་བར་",
            "སྟོན་པ་ཐམས་ཅད་སངས་རྒྱས་ཀྱི་གསུང་རབ་ཚད་མར་བཞག་སྟེ",
            "རྒྱུད་བླ་མ་ལས། ",
            "ཁམས་གསུམ་དག་ན",
            "་ཉོན་མོངས་སྤོང་བྱེད་གསུང་",
            "ཞི་བའི་ཡོན་ཏན་བརྗོད་པར་མཛད་པ་གང་། ",
            "དེ་ནི་དྲང་སྲོང་གསུང་ཡིན་ལྡོག་པ་གཞན། ཞེས་སོ།།",
            "སངས་རྒྱས་ནི་",
            "རྟག་པར་བཞུགས་པས་གདུལ་བྱའི་དོན་མཛད་།",
            "བྱིན་རླབས་ཀྱི་བཀའ་ཡང་རི་དང་ཤིང་དང་",
            "པདྨ་དང་དཔག་བསམ་གྱི་ཤིང་དང་། ",
            "སྐྱེས་པ་དང་། ",
            "བུད་མེད་དང་། ",
            "བུ་མོ་དང་། ",
            "བྱ་དང་། ",
            "རི་དྭགས་ལ་སོགས་ཆོས་ཀྱི་རྣམ་གྲངས་ཀྱི་",
            "སྒྲ་བྱུང་བ་དེ་ཡང་བཀར་གསུངས་པ་ཡོད་ན",
            ""
        ],
        [
            "སྔར་བྱུང་གི་ད་ལྟ་མི་སྲིད་ཅེས་ལོག་པར་མི་ལྟ་།",
            "བྱིན་གྱིས་བརླབས་པ་དག་འབྱུང་སྲིད་པའི་ཕྱིར་རོ། །",
            "དེས་ན་གང་ལ་ཡིད་ཆེས་པ་དམ་པར་བཟུང་ན",
            "ས་ཡི་དམ་དུ་བྱས་པ་འཐད་ཀྱི། ",
            "གཞན་ལ་སྐུར་བ་ནམ་ཡང་གདབ་པར་མི་བྱའོ།།",
            "གསང་སྔགས་རྙིང་མའི་ནང་ནས་རྫོགས་པ་ཆེན་པོའི་",
            "ཆོས་འགའ་ཞིག་ལས་ལྷ་གནས་གསུམ་དང་",
            "འོག་མིན་དུ་གསུངས་པ་རྣམས་གསང་བའི་བདག་པོ་ཕྱག་ན་རྡོ་རྗེ་དང་། ",
            "རྡོ་རྗེ་སེམས་དཔའ་ལ་སོགས་པས་ཚིག་ཏུ་བཏུས་ཏེ་",
            "གསེར་གྱི་གླེགས་བམ་ལ་བཻཌཱུར་ཡ་ཞུན་མས་བྲིས་ཏེ",
            "རྒྱ་རང་མནན་དུ་བྱས་ཏེ་དགོངས་པའི་",
            "རྩལ་བདུན་གྱི་ནམ་མཁའ་ལ་སྦས་པ་།",
            "ད་ལྟར་གསང་བའི་རྒྱུད་སྡེ་རྣམས་མིའི་ཡུལ་དུ་ཇི་ལྟར་བབས་པ་ནི། ",
            "རྒྱུད་ལ་ལ་རྒྱལ་པོ་ཨུནྡྲ་བོ་དྷི་ཆེན་པོའི་དོན་དུ་བྱུང་།",
            ""
        ],
        [
            "རྒྱུད་ལ་ལ་རྒྱལ་པོ་ཛའི་ཁང་ཐོག་ཏུ་གླེགས་བ མ་གྱི་ཆར་པ་།",
            "རྒྱུད་ལ་ལ་མིའིཡུལ་ནས་བྱུང་།",
            "རྒྱུད་ལ་ལ་གནོད་སྦྱིན་དང་སྲིན་པོ་དང་",
            "གཤིན་རྗེའི་ཡུལ་ནས་བརྒྱུད་དེ་བྱུང་།",
            "རྒྱུད་ལ་ལ་སྦྱང་བའི་དོན་ལྡན་རྣམས་ཀྱི་",
            "དོན་རི་མ་ལ་ཡའི་རྩེ་ནས་བྱུང་།",
            "རྒྱུད་ལ་ལ་འོག་མིན་གྱི་གནས་ནས་",
            "རྒྱ་མཚོའི་གླིང་དུ་བརྒྱུད་དེ་བྱུང་།",
            "རྒྱུད་ལ་ལ་མཁའ་འགྲོ་མའི་གནས་ནས་བརྒྱུད་དེ་བྱུང་བའོ།།",
            ""
        ],
        [
            "འོ་ན་ཇི་ལྟར་ན་སྔོན་བཅོམ་ལྡན་འདས་འཛམ་བུའི་གླིང་ན་བཞུགས་པའི་དུས་སུ། ",
            "སྤྲུལ་པའི་ཉན་ཐོས་རྫུ་འཕྲུལ་དང་",
            "ལྡན་པ་དག་གླིང་འདི་ནས་གཞན་དུ་གཤེགས་པ། ",
            "ནམ་མཁའ་ལ་ལམ་བྱུང་ནས་",
            "འགྲོ་བ་རྒྱལ་པོས་གཟིགས་ཏེ",
            "འཁོར་རྣམས་ལ་ཇི་ཡིན་དྲིས་པས། ",
            "འདི་ནི་དེ་བཞིན་གཤེགས་པའི་འཁོར་སྤྲུལ་པའི་",
            "ཉན་ཐོས་དག་གླིང་གཞན་དུ་གཤེགས་པ་ཡིན་ནོ་ཞེས་གསོལ་པས། ",
            "ནམ་མཁའ་ལ་འགྲོ་བ་འདི་ལྟ་བུ་གང་གི་མཐུ་་་ཡིན་ཞེས་པས། ",
            "སངས་རྒྱས་ཀྱི་མཐུ་ཡིན་ཞེས་གསོལ་པས། ",
            "རྒྱལ་པོའི་ཞལ་ནས་དེ་བཞིན་གཤེགས་པ་ནི་གང་། ",
            "སངས་རྒྱས་ནི་སུ་ཞིག་ཡིན་གསུངས་པས། ",
            "དེ་བཞིན་གཤེགས་པ་སངས་རྒྱས་བཅོམ་ལྡན་འདས་ཤཱཀྱ་ཐུབ་པ་ཞེས་བྱ་བ་",
            "ད་ལྟ་བྱ་རྒོད་ཕུང་པོའི་རི་ལ་སོགས་པའི་གནས་ན་",
            "འཁོར་དགྲ་བཅོམ་པ་དང་བཅས་ནས་བཞུགས་སོ་་",
            "ཞེས་གསོལ་པས། ",
            "རྒྱལ་པོས་བཀའ་སྩལ་པ། ",
            "དེ་ལྟ་བུའི་སྐྱེས་བུ་དེ་བདག་གི་ཁབ་ཏུ་སྤྱན་དྲོངས་ཤིག་གསུངས་པས། ",
            "བཅོམ་ལྡན་འདས་འཁོར་དགྲ་བཅོམ་དང་",
            "བཅས་པ་སྤྱན་དྲངས་ཏེ་",
            "གདུགས་ཚོད་སྦྱར་ཏེ",
            "རྒྱལ་པོས་གསོལ་པ། ",
            "བདེ་བར་གཤེགས་པའི་སྟོབས་དང་མི་འཇིགས་པ་",
            "ལ་སོགས་པ་ཆེ་བའི་ཡོན་ཏན་འདི་དག་གང་ལས་བྱུང་་",
            ""
        ],
        [
            "ཞེས་གསོལ་པས། ",
            "བཅོམ་ལྡན་འདས་ཀྱིས་བཀའ་སྩལ་པ། ",
            "དགེ་བའི་ཚོགས་རྣམ་པར་དཀར་བ་བསགས་པ་ལས་བྱུང་ཞེས་སོ།།",
            "རྒྱལ་པོས་གསོལ་པ། ",
            "བདག་ཀྱང་དེ་བཞིན་དུ་སྤྱད་པར་བགྱི་གནང་ཞེས་གསོལ་པས། ",
            "བཀའ་སྩལ་པ། ",
            "དེ་ལྟར་ལེགས་ཤིག ",
            "སྲས་དང་བཙུན་མོ་སྤངས་ལ་རབ་ཏུ་བྱུང་སྟེ་",
            "ཕ་རོལ་ཏུ་ཕྱིན་པ་དྲུག་སྒྲུབས་ཤིག་ཅེས་བཀའ་་སྩལ་པས། ",
            "རྒྱལ་པོས་གསོལ་པ། དེ་ལྟར་མི་ནུས་ཏེ་",
            "བཙུན་མོ་དང་བཅས་པར་བྱང་ཆུབ་ཐོབ་པའི་",
            "ཆོས་ཤིག་ཞུ་འཚལ་ཞེས་གསོལ་པ་དང་། ",
            "སྐད་ཅིག་དེ་ཉིད་ལ་རིགས་དྲུག་པའི་དཀྱིལ་འཁོར་སྣང་བར་།",
            "དབང་བསྐུར་།",
            ""
        ],
        [
            "དཔལ་ཕྱག་ན་རྡོ་རྗེ་ལ་བཀའ་བསྒོས་།",
            "སྔོན་གྱི་སངས་རྒྱས་རྣམས་ཀྱི་དགོངས་པ་།",
            "དུས་ལ་བབས་པས་ཤོད་ཅིག་ཅེས་པས་",
            "སངས་རྒྱས་ཐམས་ཅད་མཉམ་པར་སྦྱོར་བའི་རྒྱུད་",
            "རྟོགས་པ་བཅུ་སློབ་བུའི་དོན་དུ་བཤད་དོ།། ",
            "དེ་ནས་རྒྱལ་པོས་",
            "རྒྱུད་ལྔ་སྡེའི་དོན་ཐུགས་སུ་ཆུད་དེ་བསྒྲུབས་པས། ",
            "འཁོར་འབུམ་ཚོ་དང་བཅས་པ་རིག་པ་འཛིན་པའི་ས་།",
            "གདམས་ངག་ཁྱིའི་མཁན་པོ་ལ་བཞག་གོ",
            "{གསང་འདུས་ལོ་རྒྱུས་ལས། ",
            "གཞན་གོང་བཞིན་།",
            ""
        ],
        [
            "སྐད་ཅིག་དེ་ཉིད་ལ་སྟོན་པ་",
            "རྡོ་རྗེ་འཆང་་གི་ཆ་ལུགས་སུ་མཛད་དེ་འོག་མིན་དུ་གཤེགས་ནས་",
            "གསང་འདུས་གསུངས་ཞེས་ཟེར་རོ། །",
            "ཡང་དེ་ལས། ",
            "ཨིནྡྲ་བོ་དྷི་ཞེས་པ་དང་པོའི་མགོན་པོ་།",
            "ཨོ་རྒྱན་ཡུལ་གྱི་རྒྱལ་པོ་མིན་པར་བཤད་པ་དང་། ",
            "ཡང་རྣམ་པ་ཅིག་ཏུ་།",
            "} ཨིནྡྲ་བོ་དྷི་ཆེན་པོའི་སྲས་རྒྱལ་པོ་ཛ་ཞེས་བྱ་བའི་སྐུ་རིང་།",
            "ཟ་ཧོར་གྱི་ཡུལ་ན་དྲག་ཤུལ་ཅན་གྱི་རི་མ་ལ་ཡ་ཞེས་་བྱ་བ་ཡོད་།",
            "རི་དེ་ཡང་རྩེ་མོ་ན་རི་དྭགས་ཀྱི་རྒྱལ་པོ་སེང་གེ་འཁྲབ་པ་ཡོད་པ། ",
            "འདབས་ལ་གཅན་གཟན་སྟག་གི་ཚང་ཡོད་པ། ",
            "ལོགས་ལ་བྲག་དཀར་པོ་སེང་གེ་གནམ་དུ་མཆོང་བ་འདྲ་བ་",
            "ཡོད་པ་དེ་ལ་ཤིང་སྣ་ཚོགས་འབྲས་བུར་ལྡན་པ་སྐྱེས་པ། ",
            "དེའི་ཤར་ཕྱོགས་ན་ཀྲི་ཤ་ཨ་ནུ་ཏ་ར་ཞེས་བྱ་བའི་བྲག་ཕུག་ཡོད་པས་",
            "སྒོ་ལ་ངོ་མཚར་ཅན་གྱི་་རི་མོ་རང་བྱུང་དུ་ཡོད་པ། ",
            "བུ་དཀར་རིན་པོ་ཆེ་ཟུར་བརྒྱད་ཉི་ཟླའི་རོལ་མོ་རང་སྣང་་བ་",
            "སྤྱི་བོ་ན་བྱ་ཀ་ལན་ཏ་ཀའི་ཚང་བྱས་པ། ",
            "རྩ་བར་བདུད་རྩིའི་ཆུ་མིག་ཡོད་པ། ",
            "མདུན་ན་མེ་ཏོག་སྣ་ཚོགས་པའི་ཚལ་ཡོད་པ། ",
            "ཤིང་གི་ཡལ་ག་ཕྱོགས་བཞིར་གྱེས་པ། ",
            "དུས་བཞིའི་གནོད་པ་ལས་སྐྱོབ་པ། ",
            "ཤིང་དེའི་འབྲུ་སྨན་དུ་གྱུར་ཏེ",
            ""
        ],
        [
            "ཟོས་པས་ནད་སྣ་ཚོགས་སེལ་བ། ",
            "རི་དེའི་རྐེད་པ་ན་མཁར་ཡང་ཐོག་གསུམ་ཡོད་པའི་བར་ཁང་།",
            "སྐལ་ལྡན་གྱི་རྒྱལ་པོ་ཛ་ཉིད་བཞུགས་།",
            "དེ་ཡང་སངས་རྒྱས་མྱ་ངན་ལས་འདས་་",
            "ནས་ལོ་ཉི་ཤུ་རྩ་བརྒྱད་ལོན་པའི་ཚེ། ",
            "ཆོ་འཕྲུལ་ཆེན་པོའི་ཟླ་བའི་རྒྱལ་གྱི་ཉི་མ་ལ་",
            "ངོ་་མཚར་ཅན་གྱི་ལྟས་སྣ་ཚོགས་བྱུང་།",
            "རྒྱལ་པོ་འཁོར་དང་བཅས་པས་མཆོད་པ་རྒྱ་་ཆེན་པོ་བཤམས་།",
            ""
        ],
        [
            "དེས་ནུབ་མོ་ཕོ་བྲང་གྲོང་ཁྱེར་དང་བཅས་པ། ",
            "རི་བོ་མེ་རི་་འབར་བའི་རྩེ་མོ་དང་",
            "བཅས་འོད་ཀྱིས་གང་བར་བྱས་སོ༑༑ ",
            "དེའི་རྗེས་སུ་བདེ་བར་གཤེགས་པའི་ཐུགས་རྗེས། ",
            "བསྟན་པ་གསང་སྔགས་ཀྱི་",
            "ཆོས་ཀྱི་འཁོར་ལོ་བསྐོར་བའི་དུས་ལ་བབ་།",
            "དཔལ་གསང་བའི་བདག་པོ་ཕྱག་ན་རྡོ་རྗེ་མངོན་པར་གཤེགས་།",
            "འཁོར་དམ་པའི་རིགས་ཅན་ལྷའི་རིགས་གྲགས་ལྡན་མཆོག་སྐྱོང་།",
            "ཀླུ་རྒྱལ་འཇོག་པོ། ",
            "གནོད་སྦྱིན་སྐར་མདའ་གདོང་། ",
            "སྲིན་པོ་བློ་གྲོས་ཐབས་།",
            "མི་ལས་སྐལ་ལྡན་ལི་ཙ་བཱི་དྲི་མ་མེད་པ་དང་ལྔ་འདུས་པ་ལས། ",
            "རྡོ་རྗེ་ཐེག་པའི་ཆོས་འཁོར་བསྐོར་ཞིང་།",
            ""
        ],
        [
            "སྲིན་པོ་བློ་གྲོས་ཐབས་ལྡན་གྱིས་ཡི་གེར་བསྡུས་པའི་བྱིན་རླབས་གནང་ངོ་།།",
            "དེའི་དུས་སུ་རྒྱལ་པོ་ཛ་ལ་རྨིས་ལྟས་བདུན་ཤར་ཚུལ་གོང་དུ་སྨོས་པ་ལྟར་ལ༑",
            "དེ་ནས་ཡབ་རྒྱལ་པོ་ལ་ག་ཐུང་དང་ཡུམ་སྐྲའི་ལྭ་བ་ཅན་གྱི་བུ་དགེ་སློང་ཀུ་ཀུ་རཱ་ཛ་བྱ་བ་མཁྱེན་པ་ཆེ་ཞིང་།",
            "རྒྱལ་པོ་ཨིནྡྲ་བོ་དྷི་སློབ་མ་ཡིན་པར་དགོངས་ཏེ་སྙམ་།",
            "གླང་པོ་ཆེའི་ཁལ་དུ་བྱས་ཏེ་སློབ་དཔོན་ཀུ་ཀུ་རཱ་ཛ་ལ་བསྐྱལ་ཏེ་",
            "དོན་འགྲོལ་བར་ཞུས་པས། ",
            "སློབ་དཔོན་དེས་ཀྱང་དང་པོ་མ་མཁྱེན་ཏེ་",
            ""
        ],
        [
            "འདི་སྐད་སྨྲས་སོ།།",
            "འཕགས་པ་ནི་ཐུགས་རྗེ་རེ་ཆུང་།",
            "བདག་ནི་ལས་འཕྲོ་རེ་ཞན། ",
            "ཏནྟྲ་ནི་ཚིག་གཅིག་ཙམ་ཡང་མ་རྟོགས་ཞེས་ཡན་ལག་ས་ལ་བརྡབས་པས། ",
            "དེའི་ནུབ་མོ་རྨི་ལམ་དུ་དཔལ་རྡོ་རྗེ་སེམས་དཔའ་ཉིད་ཀྱི་ཞལ་བསྟན་ནས",
            "རིགས་ཀྱི་བུ་སེམས་མ་ཞི་བར་སྤྲོ་བ་བསྐྱེད་ལ་",
            "གང་རྟོགས་པ་དེའི་གཞུང་ལྟར་སྒྲུབས་ཤིག་གསུངས་སོ།།",
            "དེ་ནས་ནམ་ལངས་ནས་གླེགས་བམ་ལ་གཟིགས་པས། ",
            "དཔལ་གསང་བ་སྙིང་པོའི་གཞུང་ལས། ",
            "རྡོ་རྗེ་སེམས་དཔའ་ཞལ་མཐོང་གི་ལེའུ་ཐུགས་སུ་ཆུད་།",
            "དེའི་གཞུང་བཞིན་བསྒྲུབས་པས། ",
            "དཔལ་རྡོ་རྗེ་སེམས་དཔའི་དཀྱིལ་འཁོར་དང་བཅས་པའི་ཞལ་མཐོང་།",
            ""
        ],
        [
            "རིགས་ཀྱི་བུ་དངོས་གྲུབ་ཅི་འདོད་གསུངས་པ་།",
            "དངོས་གྲུབ་རྣམ་པ་གསུམ་འཚལ་།",
            "དེ་ལ་གླེགས་བམ་འདི་རྣམས་ཀྱི་དོན་ཤེས་པ། ",
            "འགྲོ་བ་མཐའ་དག་གི་དོན་འགྲུབ་པ། ",
            "མཐར་བླ་ན་མེད་པའི་བྱང་ཆུབ་འགྲུབ་པ་ཞིག་འཚལ་ལོ་",
            "ཞེས་ཞུས་པས། ",
            "དེ་བཞིན་དུ་གྱུར་ཅིག་གསུངས་ནས་",
            "མི་སྣང་བར་གྱུར་ཏེ",
            "དེར་སློབ་དཔོན་ཆེན་པོ་ཀུ་ཀུ་རཱ་ཛས་",
            "གླེགས་བམ་དེ་དག་གཟིགས་པས། ",
            "ཚིག་དོན་ཐམས་ཅད་ཐུགས་སུ་ཆུད་དེ་",
            "ཏནྟྲ་སྡེ་བཅོ་བརྒྱད་དུ་ཕྱེ་བ་ཡིན་ནོ་སྐད། ",
            "འཆད་ལུགས་གཅིག་ལ་གོང་ལྟ་བུའོ།།",
            ""
        ],
        [
            "བབ་ཚུལ་འདི་དག་འགྱུར་ཕྱི་མ་དང་ཁུང་མཐུན་པར་འབྱུང་།",
            "དཔལ་འཁོར་ལོ་སྡོམ་པའི་རྒྱུད་ཕྱི་མ་ལས། ",
            "བཅོམ་ལྡན་འདས་མྱ་ངན་ལས་འདའ་ཁར་འཇམ་དཔལ་གྱིས་ཞུས་པ། ",
            "བདེ་བར་གཤེགས་པའི་བསྟན་པ་འདི་",
            "ཁོ་ནར་འདུག་གམ་ཞེས་གསོལ་པས། ",
            "བཀའ་སྩལ་པ། ",
            "ང་ནི་མྱ་ངན་འདས་འོག་ཏུ། །",
            "ལོ་ནི་བརྒྱ་དང་བཅུ་གཉིས་ན།།",
            "བསྟན་པའི་སྙིང་པོ་དམ་པ་ཞིག །",
            "མི་ལས་སྐལ་ལྡན་མཆོག་གྱུར་པ། །",
            "རྒྱལ་པོ་ཛ་ཞེས་བྱ་བ་ལ།།",
            "ཐུགས་རྗེ་ལྡན་པའི་བྱིན་རླབས་ཀྱིས། །",
            "ལག་ན་རྡོ་རྗེས་སྟོན་པར་འགྱུར།།",
            "ཞེས་དང་། ",
            "གསང་བའི་སྙིང་པོའི་རྒྱུད་ཕྱི་མ་ལས། ",
            "རེ་ཞིག་སྣོད་དང་ལྡན་པའི་མི། །",
            "དེ་མིང་རྒྱལ་པོ་ཛ་ཞེས་བྱ།།",
            "ལག་ན་རྡོ་རྗེའི་མཐུས་སྣང་འགྱུར།།",
            ""
        ],
        [
            "ཞེས་དང་། ",
            "མདོ་ཆེན་པོ་ལས། ",
            "མི་ཡི་གནས་ཀྱི་འཇིག་རྟེན་ཁམས། །",
            "གླིང་བཞི་པ་ལ་འཛམ་གླིང་གི །",
            "དྲག་ཤུལ་ཅན་ཞེས་བྱ་བའི་རི། །",
            "གནོད་སྦྱིན་འདུལ་བའི་གནས་ཡིན་།",
            "ཆོས་འཛིན་རིགས་ཀྱི་སྒྲུབ་གནས་ཡིན།།",
            "ཞེས་མདོ་རྒྱུད་དུ་མ་ནས་གསུངས་།",
            "རྒྱུད་ལ་ལ་མིའི་གནས་ནས་བྱུང་བ་ནི། ",
            "ཏཱ་ཐ་ས་གྲ་ཧའི་རྒྱུད་།",
            "འདི་སྐད་དུ། ",
            "མི་ཡི་ཡུལ་དུ་བབས་ནས་སུ། །",
            "སེམས་ཅན་ཀུན་གྱི་དོན་བྱའི་ཕྱིར། །",
            "རྡོ་རྗེ་ཐེག་པ་མཆོག་སྐོར་ཞིག །",
            "མགོན་པོ་རབ་ཏུ་གཤེགས་པར་མཛོད། །",
            "ཅེས་པས་རི་རབ་ཀྱི་རྩེ་མོ་དེ་ཉིད་ནས་",
            "སྤྲུལ་པ་དཔག་ཏུ་མེད་པ་",
            "འཛམ་བུའི་གླིང་ཡུལ་ཉི་ཤུ་རྩ་བཞིར་བཀྱེ་།",
            ""
        ],
        [
            "ལྷོ་ཕྱོགས་གྱད་ཀྱི་ཡུལ་ནགས་ཚལ་དྲ་བ་ཅན་གྱི་མདོ། ",
            "སྐྱེས་བུ་འབྱུང་བའི་གནས་ཞེས་བྱ་བ་དེར་",
            "འཕགས་པ་འཇམ་་དཔལ་དུ་སྤྲུལ་།",
            "འཇམ་དཔལ་གྱི་ལེའུ་ཁྲི་དྲུག་སྟོང་དང་། ",
            "བཤད་རྒྱུད་ཆོ་ག་འདུས་པ་ལེའུ་ཉིས་སྟོང་བདུན་བརྒྱ་བ་དང་",
            "དཀའ་བ་ཡོངས་སུ་སྤྱོད་པའི་",
            "རྒྱུད་ཤླཽ་ཀ་སུམ་བརྒྱ་དྲུག་ཅུ་ལ་སོགས་པ་བཤད་དོ།།",
            "བསིལ་བའི་ཚལ་དུ་སྟོན་པ་རིགས་གསུམ་མགོན་པོས་",
            "ཀྲི་ཡ་ཐམས་ཅད་བཤད་དོ།།",
            "ནུབ་ཕྱོགས་ཨོ་རྒྱན་གྱི་ཡུལ་དུ་མཆོད་རྟེན་དཔལ་འབྲས་ཀྱི་ནང་། ",
            "གནྡྷོ་ལའི་དྲི་གཙང་ཁང་རེག་པ་མེད་པའི་",
            "གདུགས་ཅན་གྱི་ནང་དུ། ",
            "སྟོན་པ་རྡོ་རྗེ་འཆང་ཆེན་ཧེ་བཛྲ་དུ་སྤྲུལ་ནས",
            "དགྱེས་པ་རྡོ་རྗེ་འབུམ་ཚོ་ལྔའི་",
            "བདག་ཉིད་བཤད་རྒྱུད་བཞི་དང་བཅས་པ་བཤད་དེ་",
            ""
        ],
        [
            "འཛམ་བུའི་གླིང་ཁྱད་པར་ཅན་གྱི་ཡུལ་ཉི་ཤུ་རྩ་བཞིར། ",
            "སྟོན་པ་རྡོ་རྗེ་འཆང་ཆེན་པོས་བདེ་མཆོག་འཁོར་ལོའི་",
            "བཤད་རྒྱུད་དང་བཅས་པ་བཤད་དོ།།",
            "རི་མ་ལ་ཡ་གནམ་ལྕགས་ཡོད་པའི་རྩེ་ལ་",
            "འཇམ་དཔལ་གཤིན་རྗེ་གཤེད་དུ་སྤྲུལ་ནས་",
            "གཤིན་རྗེ་གཤེད་ཀྱི་རྒྱུད་ཁ་ཅིག་གསུངས་སོ།།",
            "དུར་ཁྲོད་བརྒྱད་ཀྱི་གནས་སུ་སྟོན་པ་ཧེ་རུས། ",
            "སངས་རྒྱས་ཐོད་པ། ",
            "རྡོ་རྗེ་གདན་བཞི། མ་ཧཱ་མཱ་ཡཱ་ལ་སོགས་པ་བཤད་དོ།།",
            "སྨྲེ་ཁྲོད་ཀྱི་གྲོང་ཁྱེར་དུ་གསང་སྔགས་ནང་གི་",
            "རྒྱུད་མང་པོ་གསུངས་སོ།།",
            "རི་བྱ་རྐང་ཅན་དུ་།",
            "དེ་ལྟར་དུ་མི་ཡུལ་དུ་གསུངས་པ་ཞེས་དེ་རྣམས་ཀྱང་",
            "ཁ་ཅིག་ནི་མཁའ་འགྲོ་མ་དང་ལྷ་ཀླུ་རྣམས་ཀྱིས་",
            "སྤྱན་དྲངས་ཏེ་ཕྱིས་གྲུབ་པ་ཐོབ་པ་རྣམས་ཀྱིས་",
            "དེ་དག་གི་ཡུལ་ནས་སྤྱན་དྲངས། ",
            "ཁ་ཅིག་ནི་དུས་དེ་ཉིད་ནས་མི་ཡུལ་དུ་བརྒྱུད་དོ།།",
            ""
        ],
        [
            "གནོད་སྦྱིན་དང་། ",
            "སྲིན་པོ་དང་། ",
            "གཤིན་རྗེའི་གནས་ནས་འབྱུང་བ་ནི། ",
            "གནོད་སྦྱིན་གྱི་གནས་།",
            "དཔལ་རྡོ་རྗེ་གུར་གྱི་རྒྱུད་ལ་སོགས་པ་",
            "གནོད་སྦྱིན་གྱི་དེད་དཔོན་གསང་བ་པས། ",
            "སློབ་དཔོན་མཐུ་སྟོབས་རཱ་ཛ་ལ་ཕྱིས་བཤད་དོ།།",
            "སྲིན་པོའི་ཡུལ་ནས་བྱུང་བ་ནི་",
            "དཔལ་འབྱུང་བ་དང་དཔལ་དམ་པའི་རྒྱུད། ",
            "དེའི་ཡན་ལག་དང་བཅས་པ་",
            "བྱང་ཆུབ་སེམས་དཔའ་བློ་གྲོས་རྒྱ་མཚོས་གྲོང་ཁྱེར་དགའ་བ་ཅན་དུ་",
            "སློབ་དཔོན་ཨིནྡྲ་བོ་དྷི་བར་མ་ལ་བཤད་དོ།།",
            "གཤིན་རྗེས་ཡུལ་ནས་བྱུང་བ་ནི་དགྲ་ནག་གི་རྒྱུད་ཁ་ཅིག་དང་། ",
            "ཁ་ཐུན་ཟླ་གསང་ལ་སོགས་པ་གཤིན་རྗེའི་རྒྱུད་མང་པོ་",
            "སློབ་དཔོན་ལ་ལི་ཏ་བཛྲ་གྱིས་སྤྱན་དྲངས་ཏེ་",
            "སློབ་དཔོན་འཇམ་དཔལ་བཤེས་གཉེན་ལ་།",
            "ཡང་ལུང་{རི་མ་ལ་ཡའི་རྩེར་ལག་ན་རྡོ་རྗེས་།} ",
            "ཨ་ནུ་ཡོ་གའི་མདོ་རྣམས་དམ་པའི་རིགས་ཅན་ལྔ་ལ་གསུངས་པ་ནི་",
            "ཏནྟྲ་སྡེ་བཅོ་བརྒྱད་དུས་མཚུངས་ཞེས་པའང་སྣང་ངོ་། །",
            "དེ་ཡང་ཀྲི་ཡ་རྣམས་ཝཱ་ར་ཎཱ་སིར་།",
            "ཡོ་ག་རྣམས་མེ་རི་འབར་བར་།",
            ""
        ],
        [
            "མ་ཧཱ་ཡོ་ག་རྣམས་རྒྱལ་པོ་ཛའི་ཁང་ཐོག་ཏུ་།",
            "ཨ་ནུ་ཡོ་ག་རྣམས་རི་མ་ལ་ཡ་གནམ་ལྕགས་ཡོད་པའི་རྩེ་ལ་།",
            "ཨ་ཏི་ཡོ་ག་རྣམས་ཨོ་རྒྱན་དྷ་ན་ཀོ་ཥའི་གླིང་དུ་།",
            "རྒྱུད་སྡེ་གཞན་རྣམས་ནི་དངོས་སུ་པུ་ཏི་བབས་པ་།",
            "ཨ་ཏི་ཡོ་ག་ནི་དེ་ལྟར་མ་ཡིན་།",
            "རྡོ་རྗེ་སེམས་དཔའི་སློབ་མ་ལྷའི་བུ་ཀུན་དགའ་སྙིང་པོ་ཞེས་བྱ་བ། ",
            "རྒྱལ་པོ་ཨུ་པ་རཱ་ཛ་དང་། ",
            "སྣང་གསལ་འོད་ལྡན་གཉིས་ཀྱི་སྲས་མོ་སུ་དྷརྨའི་སྲས་སུ་འཁྲུངས་ཤིང་། ",
            "འོག་མིན་དུ་དཔལ་རྡོ་རྗེ་སེམས་དཔའ་ལ་",
            "རང་བཞིན་རྫོགས་པ་ཆེན་པོའི་དབང་དང་། ",
            "ཡང་གསང་བླ་ན་མེད་པའི་གདམས་པ་དང་",
            "བཅས་པ་ཡོངས་སུ་རྫོགས་པར་ཞུས་ཏེ་",
            ""
        ],
        [
            "གནས་པ་ལས། ",
            "དེ་ནས་སྔར་གྱི་སངས་རྒྱས་ཀྱིས་གསུངས་པའི་སྡེ་སྣོད་དང་། ",
            "ཁྱད་པར་དུ་རང་བཞིན་རྫོགས་པ་ཆེན་པོའི་རྒྱུད་",
            "འབུམ་ཕྲག་དྲུག་ཅུ་རྩ་བཞི་ཐུགས་ལ་བཞུགས་པ་རྣམས་",
            "རི་མ་ལ་ཡ་རིན་པོ་ཆེ་རྣམ་པར་སྤྲུལ་པའི་རྩེ་མོར་",
            "རྡོ་རྗེ་དབྱིངས་ཀྱི་མཁའ་འགྲོ་མ་བདེ་བའི་རོ་ལྡན་མ་དང་། ",
            "བདེ་བྱེད་སེར་མོ་ཡོན་ཏན་མཐའ་ཡས་པའི་",
            "མཁའ་འགྲོ་མ་གཉིས་ཀྱིས་ཞུས་ཏེ",
            "ལོ་གསུམ་དུ་ཡི་གེར་བཀོད་ནས་",
            "མཁའ་འགྲོ་མ་རྣམས་འདུ་བའི་ཕུག་ཏུ་བཞུགས་སོ།།",
            "དེ་ཡང་རྙིང་མ་ལའང་བྱ་རྒྱུད་སྤྱོད་རྒྱུད། ",
            "དེ་གཉིས་ཀའི་རྒྱུད་། ",
            "རྣལ་འབྱོར་རྒྱུད་གསུམ། ",
            "ཕྱི་མ་ལ་རྣལ་འབྱོར་ཙམ་དང་། ",
            "རྣལ་འབྱོར་བླ་མེད་དེ་",
            "ནང་ཚན་ཕྱེ་ན་རྒྱུད་སྡེ་བཞིའོ།།",
            "བཀའ་བརྒྱད་སྤྱིའི་རྒྱུད་ལའང་། ",
            "ལྟ་སྤྱོད་འདུས་པ་ནམ་་མཁའ་ཆེའི་རྒྱུད། ",
            "ཆེ་མཆོག་རོལ་པ་རྩ་བའི་རྒྱུད། ",
            "ཁྲག་འཐུང་རོལ་པ་རྩ་བའི་རྒྱུད། ",
            "གཤིན་རྗེ་རོལ་པ་རྩ་བའི་རྒྱུད། ",
            "རྟ་མཆོག་རོལ་པ་རྩ་བའི་རྒྱུད། ",
            "ཕུར་པ་རོལ་པ་་རྩ་བའི་རྒྱུད། ",
            "མ་མོ་རོལ་པ་རྩ་བའི་རྒྱུད། ",
            "རིག་འཛིན་རོལ་པ་རྩ་བའི་རྒྱུད། ",
            "དྲག་སྔགས་རོལ་པ་རྩ་བའི་རྒྱུད་རྣམས་གསུངས་སོ།།",
            "དེ་ཡང་རྩ་རྒྱུད་ཕྱི་མའི་རྒྱུད། ",
            "ཕྱི་མའི་ཕྱི་་མའི་རྒྱུད། ",
            "མ་ཚང་བ་ཁ་སྐོང་བའི་རྒྱུད། ",
            "འབྱེད་པར་བྱེད་པ་ལྡེ་མིག་གི་རྒྱུད་དང་ལྔའོ།།",
            ""
        ],
        [
            "དེ་ཡང་སྟོན་པ་ནི་ཀུན་ཏུ་བཟང་པོ་སྟེ་རྒྱུད་འཆད་པའོ།།",
            "ཆོས་ནི་གོང་དུ་སྨོས་པའི་རྒྱུད་སྡེ་རྣམས་སོ།།",
            "སྡུད་པ་པོ་ནི་རིག་འཛིན་རྡོ་རྗེ་ཆོས་།",
            "མིའི་ཐོད་པ་ཅན་རྡོ་རྗེ་དྲག་པོ་རྩལ་ཞེས་བྱ་བས་",
            "བསྡུས་ནས་ཡི་གེར་བཀོད་པའོ།།",
            "དོན་ཚན་ནི་ཀྲི་ཡ་ནས་ཨ་ཏིའི་བར་ཏེ་དྲུག་།",
            "དེ་ནས་རྒྱུད་རྣམས་མཁའ་འགྲོ་དང་སྡེ་བརྒྱད་ལ་གཏད་ནས་",
            "སྦེད་པར་བརྩམ་པའི་ཚེ་སོ་སོའི་གནས་སུ་སྦེད་པར་འདོད་།",
            ""
        ],
        [
            "བློ་མ་མཐུན་པ་ལས་མཁའ་འགྲོ་མ་ལས་ཀྱི་་དབང་མོ་།",
            "དུར་ཁྲོད་བསིལ་བའི་ཚལ་གྱི་",
            "མཆོད་རྟེན་བདེ་བྱེད་བརྩེགས་པ་ཞེས་བྱ་བའི་ནང་དུ་སྦས་སོ།།",
            "དེ་ནས་དུས་ཕྱིས་སློབ་དཔོན་བརྒྱད་ཀྱིས་",
            "འདོན་པར་འདོད་དེ་དེར་ཚོགས་ནས་མཁའ་འགྲོ་མ་ལ་",
            "གཏོར་མ་ཕུལ་གསོལ་བ་བཏབ་པའི་ཚེ་",
            "མཁའ་འགྲོ་མ་རྣམས་ཀྱིས་འདི་སྐད་ཞུས་སོ།། ",
            "ཨེ་མ་ཧོ། ",
            "སྐུ་ནི་ལྷར་གསལ་གསུང་ནི་སྔགས་སུ་སྒྲོགས།།",
            "ཐུགས་ནི་མཉམ་ཉིད་རྡོ་རྗེ་ལྟ་བུའོ།།",
            "སྦྲུལ་པ་སྣ་ཚོགས་འཕྲོ་བའི་སློབ་དཔོན་བརྒྱད། ",
            "བཀའ་ནི་ཅི་སྩལ་གསུང་ནི་གང་གསུངས་།",
            ""
        ],
        [
            "ཞེས་ཞུས་པས། ",
            "ཨེ་མ་ཧོ་འདུས་པའི་འཁོར་ཚོགས་མ་མོ་ཌཱ་ཀི་དང་། །",
            "བདུད་དང་གཤིན་རྗེ་ལ་སོགས་བདག་ལ་ཉོན།།",
            "བཀའ་བཞིན་བྱེད་པ་ཁྱེད་རྣམས་མཆོད་བྱེད་པ། །",
            "སྒྲོམ་བུ་དགུ་པོ་དེ་རྣམས་ཁུར་ལ་།",
            "ཅེས་གསུངས་པས། ",
            "སློབ་དཔོན་ཧཱུྃ་ཀ་ར་ལ་ཧེ་རུ་ཀ་གལ་པོ་ལ་སོགས་པ་",
            "ཡང་དག་ཐུགས་ཀྱི་རྒྱུད་།",
            "འཇམ་དཔལ་བཤེས་གཉེན་ལ་",
            "འཇམ་དཔལ་གསང་རྒྱུད་ལ་སོགས་",
            "གཤིན་་རྗེའི་རྒྱུད་རྣམས་།",
            "ཀླུ་སྒྲུབ་ལ་རྟ་མཆོག་རོལ་པ་ལ་སོགས་",
            "པདྨ་གསུང་གི་རྒྱུད་རྣམས་།",
            "སློབ་དཔོན་པདྨ་འབྱུང་གནས་ལ་",
            "བི་ཏོ་ཏ་མ་ལ་སོགས་",
            "ཕུར་བ་ཕྲིན་ལས་ཀྱི་རྒྱུད་རྣམས་།",
            ""
        ],
        [
            "བི་མ་ལ་མི་ཏྲ་ལ་བདུད་རྩི་རོལ་པའི་རྒྱུད་སོགས་",
            "བདུད་རྩི་ཡོན་ཏན་གྱི་རྒྱུད་རྣམས་།",
            "དྷཱ་ན་ས་སྐྲྀ་ཏ་ལ་རྒྱུད་ལུང་འབུམ་ཏིག་ལ་སོགས་",
            "མ་མོའི་རྒྱུད་རྣམས་།",
            "རོ་མཱུ་གུ་ཧྱ་དཱེ་ཛ་ཙནྡྲ་ལ་སྐུའི་རྒྱུད་དྲེགས་པ་འདུས་པ་སོགས་",
            "འཇིག་རྟེན་དྲེག་པ་ཅན་གྱི་རྒྱུད་རྣམས་།",
            "ཕུང་བྱེད་ཤཱིནྟ་གརྦྷ་ལ་",
            "དྲག་སྔགས་ཤེལ་ཕྲེང་དཀར་པོའི་རྒྱུད་སོགས་",
            "དམོད་པ་དྲག་སྔགས་ཀྱི་རྒྱུད་རྣམས་།",
            "བདེ་གཤེགས་འདུས་པའི་རྒྱུད་རྣམས་",
            "སློབ་དཔོན་ཐུན་མོང་དུ་གཏད་།",
            "སླར་ཡང་མཆོད་རྟེན་དུ་བཅུག་།",
            ""
        ],
        [
            "སོ་སོར་གཏད་པའི་རྒྱུད་རྣམས་ཡོངས་སུ་རྒྱས་པར་བྱའོ།།",
            "དེས་ནས་སློབ་དཔོན་ཆེན་པོ་པདྨས་སླར་མཆོད་རྟེན་",
            "དེ་ཉིད་བདེ་གཤེགས་འདུས་པ་བཏོན་ནས་",
            "ཡང་ལེ་ཤོད་ཀྱི་བྲག་ཕུག་ཏུ་",
            "བདེར་འདུས་ཀྱི་དཀྱིལ་འཁོར་ཞལ་ཕྱེ་ནས་",
            "བསྒྲུབས་པས་ཕྱག་རྒྱ་ཆེན་པོ་མཆོག་གྲུབ་རིག་འཛིན་བརྒྱད་ལ་",
            "བདེར་འདུས་ཀྱི་དབང་བསྐུར་ནས་",
            "རིག་འཛིན་བརྒྱད་ཀྱི་བླ་མ་ཡང་།",
            "དེ་ནས་སློབ་དཔོན་པདྨ་བོད་དུ་སྤྱན་དྲངས། ",
            "བསམ་ཡས་སུ་ཕེབས་ནས་རྒྱལ་པོ་ཁྲི་སྲོང་ལྡེའུ་བཙན་",
            "རྗེ་བློན་འབངས་དང་བཅས་བརྒྱད་ལ་",
            "བདེ་གཤེགས་འདུས་པའི་དབང་བསྐུར། ",
            "རིགས་ཀྱི་མེ་ཏོག་དོར་བ་།",
            "རྒྱལ་པོའི་མེ་ཏོག་དབུས་སུ་ཆེ་མཆོག་ལ་།",
            "གནུབས་ནམ་མཁའི་སྙིང་པོའི་མེ་ཏོག་ཤར་ཡང་དག་ལ་།",
            ""
        ],
        [
            "གནུབས་སངས་རྒྱས་ཡེ་ཤེས་རིག་འཛིན་ལྷོ་གཤིན་རྗེ་ལ་།",
            "ངན་ལམ་རྒྱལ་བ་མཆོག་དབྱངས་ནུབ་དབང་ཆེན་།",
            "ཇོ་མོ་མཚོ་རྒྱལ་གྱི་མེ་ཏོག་བྱང་རྡོ་རྗེ་གཞོན་ནུ། ",
            "འབྲོག་བན་དཔལ་གྱི་ཡེ་ཤེས་ཀྱི་མེ་ཏོག་ཤར་ལྷོ་མ་མོ་།",
            "རླངས་དཔལ་གྱི་མེ་ཏོག་ནུབ་བྱང་དྲེགས་པ་ཀུན་འདུལ་ལ་།",
            "བ་གོར་བཻ་རོ་ཙ་ནའི་མེ་ཏོག་བྱང་",
            "ཤར་དམོད་པ་དྲག་སྔགས་ལ་ཕོག་ཅིང་། ",
            "ཐམས་ཅད་དུས་སོ་སོའི་གྲུབ་པ་ཐོབ་བོ། །",
            "འོ་ན་གསང་སྔགས་རྙིང་མའི་དཔེ་ཙམ་",
            "རྒྱ་གར་ན་ཡང་མི་བཞུགས་སམ་སྙམ་ན",
            "རྒྱལ་བློན་སྔ་དར་གྱི་དུས་སློབ་དཔོན་ཞི་བ་འཚོ། ",
            "པདྨ་འབྱུང་གནས། ",
            "བི་མ་ལ་མི་ཏྲ་ལ་སོགས་པས་པཎྜི་ཏ་།",
            ""
        ],
        [
            "བཻ་རོ་ཙ་ན་དང་། ",
            "གཉགས་ཛྙཱ་ན་ཀུ་མཱ་ར། ",
            "ཅོག་གྲུ་ཀླུའི་རྒྱལ་མཚན་རྨ་རིན་ཆེན་མཆོག ",
            "ཨ་ཙར་ཡ་ཡེ་ཤེས་དབྱངས་ལ་སོགས་པས་ལོ་ཙཱ་བགྱིས་ཏེ",
            "ཕྱི་ནང་གི་རྒྱུད་སྡེ་མ་ལུས་པ་བོད་དུ་བསྒྱུར་བ་།",
            "འདིར་ཡི་གེས་འཇིགས་པས་རྒྱས་པར་མ་འཁོད་དོ།།",
            "མན་ངག་རྫོགས་པ་ཆེན་པོ་ཤིན་ཏུ་གསང་བ་ཀུན་གྱི་",
            "སྤྱོད་ཡུལ་དུ་མ་གྱུར་ཏེ་རྡོ་རྗེ་གདན་གྱི་འོག་ཏུ་སྦས་།",
            "ཁྱིམ་བདག་དགེ་ལྡན་བཟང་པོ་དང་། ",
            "ཡུམ་སྣང་གསལ་དགེ་ལྡན་མ་གཉིས་ལ་སྲས་ཤྲཱྀ་སིདྷ་འཁྲུངས་།",
            "ལོ་བཅོ་ལྔ་ལ་སློབ་དཔོན་ཧ་ཏི་བྷ་ལའི་དྲུང་དུ་",
            "སྒྲ་ཚད་བརྩི་བ་སོགས་རིག་གནས་ལྔ་ལ་མཁས་པར་བསླབས། ",
            "ལོ་ཉི་ཤུ་རྩ་ལྔ་ལ་ཐེག་པ་མཆོག་གི་རྒྱུད་ལུང་",
            "མན་ངག་དང་བཅས་པའི་དབང་ཁྲིད་ཞུས་ནས་",
            ""
        ],
        [
            "ཉམས་སུ་།",
            "ཤྲཱྀ་སིངྷས་བག་ཙམ་བཏོན་ནས་བཻ་རོ་ཙ་ན་ལ་།",
            "ལྷག་མ་སྦས་ནས་ཡོད་པ་བི་མ་ལ་རྒྱ་གར་ན་",
            "བཞུགས་དུས་བོད་ཡུལ་ན་རྒྱལ་པོའི་བླ་མཆོད་",
            "ཉང་ཏིང་འཛིན་བཟང་པོ་ཞེས་བྱ་བ་ཤའི་སྤྱན་གྱིས་",
            "གླིང་བཞི་དུས་གཅིག་ལ་གཟིགས་པ་ཅིག་ཡོད་པ་",
            "དེས་པཎ་ཆེན་གྱི་ཡོན་ཏན་གཟིགས་ནས་",
            "རྒྱལ་པོ་ཁྲི་སྲོང་ལྡེའུ་བཙན་ལ་རྒྱུ་མཚན་ཞུས་ཏེ",
            "རྒྱལ་པོས་རྒྱ་གར་རྒྱལ་པོ་ལ་གསེར་གྱི་འབུལ་བ་བསྐུར་།",
            ""
        ],
        [
            "ཕྱི འི་ལོ་ཙཱ་བ་རང་དུ་བཅུག་པའི་སྙིང་ནད་དང་། ",
            "བི་མ་ལ་མི་ཏྲ་དཔོན་གཡོག་གིས་རྒྱལ་པོ་དང་",
            "པཎྜི་ཏ་རྣམས་ལ་ཞུ་བ་ཕུལ་བ། ",
            "བདག་བོད་དུ་མཆིས་ཕན་ཆད། ",
            "བོད་དུ་སྔོན་ཆད་ཡོངས་སུ་མ་གྲགས་པའི་",
            "ཆོས་སྐོར་ཞིག་བསྒྱུར་དགོས་བྱས་པས། ",
            "པཎྜི་ཏ་རྣམས་ན་རེ། ",
            "རྡོ་རྗེ་གདན་གྱི་འོག་ན་མན་ངག་གི་ཆོས་སྦས་ནས་",
            "ཡོད་པ་དེ་འོ་སྐོལ་རྒྱ་གར་ལ་སྤྱོད་དབང་མེད་ན་ཡང་། ",
            "ཁྱོད་བོད་དུ་འགྲོ་བ་ལ་ཤིན་ཏུ་ཡུས་ཆེ་བ་ཡིན་པས། ",
            "ཇི་ལྟར་རིགས་པ་ཐོན་ལ་ཁྱེར་ཟེར་བས། ",
            "བི་མ་ལ་དཔོན་གཡོག་གིས་ཆོས་མ་ལུས་པ་",
            "སྤྱན་དྲངས་ནས་རྒྱ་གར་གྱི་དཔེ་རྩད་ཆད་ཅེས་།",
            "བི་མ་ལ་བསམ་ཡས་སུ་ཕེབས། ",
            "མདོ་སྔགས་སྤྱི་དང་། ",
            "ཁྱད་པར་ཐེག་དགུ། ",
            "རྫོགས་ཆེན་གྱི་སྡེ་གསུམ་ཆོས་མཐའ་དག་བསྒྱུར་།",
            "མཐར་རྒྱ་ནག་རི་བོ་རྩེ་ལྔར་སངས་རྒྱས་སྟོང་གི་",
            "བསྟན་པ་གནས་ཀྱི་བར་དུ་བཞུགས་ཤིང་ལོ་བརྒྱ་ན་སྤྲུལ་པ་རེ་",
            "བོད་དུ་འབྱོན་པར་ཞལ་གྱིས་བཞེས་པ་ཡིན་ནོ།།",
            "དེ་རྣམས་ནི་བརྒྱུད་པ་གསུམ་གྱི་",
            "གསང་སྔགས་ཀྱི་བབས་ཚུལ་སྤྱིར་བསྟན་པ་།",
            ""
        ],
        [
            "ད་ནི་བྱེ་བྲག་ཏུ་ཆོས་ཀྱི་",
            "རང་བཞིན་གཏན་ལ་དབབ་པའི་ཚུལ་ལ་གཉིས་།",
            "ཐེག་པ་ཐུན་མོང་བ་དང་ཐུན་མོང་མ་ཡིན་པའི་ལུགས་སོ།།",
            "དང་པོ་༼ཐེག་པ་ཐུན་མོང་བ་༽གསུམ་།",
            "སྒྲ་དོན་དང་། ",
            "དབྱེ་བ། ",
            "འབྲས།",
            "དང་པོ་༼སྒྲ་དོན་༽ནི། ",
            "ཡ་ནའི་སྒྲ་ལས་ཐེག་པ་སྟེ་གང་ལ་བསྟན་ནས་",
            "བགྲོད་པར་འདོད་པས་ཕྱིན་ཅིང་སྐྱེལ་བ་ཞེས་།",
            "སྡུད་པ་ལས། ",
            "ཐེག་པ་འདི་ནི་མཁའ་འདྲ་གཞལ་མེད་ཁང་། །",
            "དགའ་སྐྱིད་བདེ་བ་མངོན་པར་ཐོབ་བྱེད་ཐེག་པའི་མཆོག །",
            "དེ་གང་ཞེ་ན་སེམས་ཅན་ཐམས་ཅད་མྱ་ངན་འདས།།",
            ""
        ],
        [
            "ཞེས་སོ།། ",
            "གཉིས་པ་༼དབྱེ་བ༽ལ་གཉིས་།",
            "སྤྱིར་དབྱེ་བ་དང་བྱེ་བྲག་ཏུ་དབྱེ་བའོ།།",
            "དང་པོ་༼སྤྱིར་དབྱེ་བ་༽ནི་། ",
            "སེམས་ཅན་གྱི་རྒྱུད་ཀྱི་ཉོན་མོངས་པ་འདུལ་བའི་ཕྱིར། ",
            "སངས་རྒྱས་ཀྱི་ཐུགས་རྗེས་གང་ལ་གང་འདུལ་དུ་",
            "བསྟན་པས་ཐེག་པའི་རྣམ་གྲངས་ཀྱང་",
            "འདི་ཉིད་ཁོ་ནར་ངེས་སོ་ཞེས་འཆད་པ་མེད་དེ",
            "ལང་ཀར་གཤེགས་པ་།",
            "སེམས་ཅན་རྣམས་ནི་ཡོངས་དྲང་ཕྱིར། །",
            "ཐེག་པ་ཐ་དག་ངེས་བཤད་དེ།།",
            ""
        ],
        [
            "འདི་ཞེས་དམིགས་སུ་ཡོད་མ་ཡིན།།",
            "ཞེས་སོ།།",
            "དེ་ཡང་རེ་ཞིག་བསྡུ་ན་འབྲས་བུ་ལ་དགོངས་ཏེ་",
            "གཅིག་ཏུ་གསུངས་པ་།",
            "དམ་པའི་ཆོས་པདྨ་དཀར་པོ་ལས། ",
            "ཐེག་པ་གཉིས་སུ་ཡོད་མ་ཡིན།།",
            "ཞེས་དང་། ",
            "ཀུན་བྱེད་ལས། ",
            "ཡོད་ནི་གཅིག་ལས་མེད་པ་ལས། །",
            "ཞེས་སོ།།",
            "ཡང་རྒྱུ་དང་འབྲས་བུ་ལ་དགོངས་ནས་གཉིས་།",
            ""
        ],
        [
            "ཆེན་པོ་དང་ཆུང་ངུ་ལ་",
            "དགོངས་ནས་གཉིས་སུ་གསུངས་།",
            "དཔལ་འབྱུང་བཞི་ཟད་པའི་རྒྱུད་ལས། ",
            "རྒྱུ་ཆོས་རྣམས་དང་འབྲས་བུའི་ཕྱིར། །",
            "ཐེག་པ་དེ་ཡང་རྣམ་པ་གཉིས། །",
            "ཞེས་དང་། ",
            "ཡེ་སྒྲོན་ལས། ",
            "ཆེ་ཆུང་རིམ་པའི་བློ་ཡོད་ཕྱིར། །",
            "ཐེག་པའི་གྲངས་ཀྱང་དེ་བཞིན་ཏེ།།",
            "བསྡུ་ན་ཆེ་ཆུང་རྣམ་གཉིས་ཡོད།།",
            "ཅེས་སོ།།",
            "ཡང་ཆེ་འབྲིང་གིས་དབྱེ་བའི་ཉན་རང་",
            "ཐེག་པ་ཆེན་པོ་སྟེ་གསུམ་དུ་གསུངས་།",
            "མདོ་སྡེ་རྒྱན་ལས། ",
            "སྦྱོར་བ་དང་ནི་ཚོགས་དག་ལ།།",
            ""
        ],
        [
            "བསམ་པ་དང་ནི་བཤད་ཉིད་དང་། །",
            "སྒྲུབ་པའི་རབ་ཏུ་དབྱེ་བ་ཡིས། །",
            "ཐེག་པ་རྣམ་པ་གསུམ་དུ་འདོད།།",
            "ཅེས་དང་། ",
            "གསང་པ་ཐིག་ལེ་ནོར་བུའི་རྒྱུད་ལས། །",
            "ཕྱི་ནང་གི་རིམ་པས་ཀྱང་གསུམ་དུ་བཤད་།",
            "ཕྱི་ནང་གསང་བའི་ཐེག་པ་གསུམ། །",
            "དམ་པའི་ཆོས་ཀྱང་རབ་ཏུ་གསུངས།།",
            "ཞེས་སོ།།",
            "ཡང་རྒྱུའི་ཐེག་པ་གསུམ་འབྲས་བུ་དང་བཞིར་ཡང་།",
            "འཇམ་དཔལ་སྒྱུ་འཕྲུལ་དྲྭ་བ་ལས། ",
            "ཐེག་པ་གསུམ་གྱི་ངེས་འབྱུང་ལ།།",
            ""
        ],
        [
            "ཐེག་པ་གཅིག་གི་འབྲས་བུར་གནས། །",
            "ཞེས་དང་། ",
            "བམ་བརྒྱད་ལས། ",
            "བསམ་གྱིས་མི་ཁྱབ་བསྟན་པ་འདི། །",
            "བརྒྱད་ཁྲི་བཞི་སྟོང་རྣམ་གྲངས་ཀྱང་། །",
            "ཐེག་པའི་སྒོ་ནི་གསུམ་དུ་གསུངས།།",
            "གསང་ཉིད་ཐེག་པར་བསྡུས་དང་བཞི། །",
            "ཞེས་སོ།།",
            "ཡང་རྣམ་གྲངས་བསྡུ་བ་ལྔར་བཤད་དེ།།",
            "གསང་རྙིང་ལས། ",
            "ཐེག་པ་བཞི་ཡི་ངེས་འབྱུང་ལ།།",
            "ཐེག་པ་གཅིག་གི་འབྲས་བུར་གནས། །",
            "ཞེས་དང་། ",
            "ལང་ཀར་གཤེགས་པ་ལས། ",
            "ལྷ་ཡི་ཐེག་དང་ཚངས་པའི་།",
            "དེ་བཞིན་དུ་ནི་ཉན་ཐོས་དང་། །",
            "དེ་བཞིན་གཤེགས་དང་རང་རྒྱལ་གྱི། །",
            "ཐེག་པ་ཐ་དད་པར་བཤད་དོ།།",
            ""
        ],
        [
            "ཞེས་སོ།།",
            "ཡང་སྒྱུ་འཕྲུལ་གྱིས་གོང་འོག་དབྱེ་བའི་དྲུག་ཏུ་ཡང་བཤད་།",
            "ཀུན་བྱེད་ལས། ངེས་པར་ཐོབ་པའི་ཐེག་པ་དྲུག །ཅེས་སོ།།",
            "བདུན་དུ་ཡང་བཤད་།",
            "དཀྱིལ་འཁོར་བསྡུ་པ་ལས། ",
            "ལྷ་དང་མི་དང་ཉན་ཐོས་དང་། །",
            "རང་སངས་རྒྱས་དང་བྱང་ཆུབ་སེམས། །",
            "གསང་བ་ཕྱི་དང་ནང་གཉིས་ཏེ།།",
            "དེ་ལྟར་ཐེག་པ་བདུན་དུ་བཤད།།",
            ""
        ],
        [
            "ཅེས་སོ།།",
            "བརྒྱད་དུ་ཡང་བཤད་དེ་།",
            "ནམ་མཁའ་ཆེ་ལས། ",
            "དེ་ལྟར་ཐེག་བརྒྱད་ལས་འདས་པའི། །",
            "ཞེས་དང་། ",
            "དགུར་ཡང་བཤད་།",
            "ཀུན་བྱེད་ལས། ",
            "བྱུང་ནི་ཐེག་པ་དགུ་རུ་བྱུང་།།",
            "ཞེས་སོ།།",
            "ཡང་སོར་བཞག་ལྷ་མིའི་ཐེག་པ་གཉིས། ",
            "ཕྱི་རོལ་པའི་སྡེ་ལྔ། ",
            "ནང་པའི་རིམ་དགུ། ",
            "འོད་གསལ་རྡོ་རྗེ་སྙིང་པོའི་",
            "ཐེག་པ་དང་བཅུ་དྲུག་ཏུ་ཡང་བཤད་དེ",
            ""
        ],
        [
            "སྙིང་པོ་ཉི་མ་སྣང་བྱེད་ཀྱི་རྒྱུད་ལས། ",
            "ཐེག་པའི་དང་པོ་བཅུ་དྲུག་མགོན། །",
            "ཞེས་དང་། ",
            "ཡང་བསམ་གྱིས་མི་ཁྱབ་པར་བཤད་།",
            "ལང་ཀར་གཤེགས་པ་ལས། ",
            "ཇི་སྲིད་སེམས་ནི་འཇུག་པའི་བར། །",
            "ཐེག་པའི་མཐའ་ལ་ཐུག་པ་མེད།།",
            "ཡང་གནས་ལུགས་ལ་ཐེག་པ་ཞེས་",
            "བཏགས་པ་ཙམ་ལས་གྲུབ་པ་མེད་།",
            "དེ་ཉིད་ལས། ",
            "སེམས་ནི་ནམ་ཞིག་གྱུར་པ་ན།།",
            "ཐེག་པ་མེད་ཅིང་འགྲོ་བའང་མེད།།",
            "ཅེས་སོ།།",
            ""
        ],
        [
            "མདོར་ན་ཐམས་ཅད་བློའི་རིམ་པ་ལས་སྣང་བ་ཙམ་ལས་",
            "བློ་ངོ་བོ་ཉིད་ཀྱིས་དག་པའི་རྣལ་འབྱོར་པ་རྣམས་ལ་ནི་",
            "ཐེག་པ་ཞེས་པའང་གཞི་ནས་མེད་པའི་",
            "ནམ་མཁའ་བཞིན་དུ་ཤེས་པར་བྱའོ།། ",
            "གཉིས་པ་བྱེ་བྲག་ཏུ་དབྱེ་བ་ལ་གཉིས་།",
            "ཁྱད་པར་འཕགས་ཚུལ་དང་། ",
            "གསང་སྔགས་ཉིད་བཤད་པའོ།།",
            "དང་པོ་༼ཁྱད་པར་འཕགས་ཚུལ་༽ནི། ",
            "རིམ་པ་བཞིན་ཉན་རང་གི་ཐེག་པ་དང་། ",
            "སངས་རྒྱས་ཀྱི་ཐེག་པ་དང་། ",
            "ཐེག་པ་ཆེན་པོ་རྣམས་ཀྱི་ཕྱི་མ་ཕྱི་མ་མཆོག་།",
            "མདོ་སྡེ་རྒྱན་ལས། ཉན་ཐོས་རྣམས་ཀྱི་འབྱོར་པས་ནི༑ ༑",
            "འཇིག་རྟེན་པ་ནི་ཟིལ་གྱིས་གནོན།།",
            "རང་སངས་རྒྱས་ཀྱི་འབྱོར་པས་ནི། །",
            "ཉན་ཐོས་ཉིད་ཀྱང་ཟིལ་གྱིས་གནོན།།",
            ""
        ],
        [
            "དེ་ཡིས་བྱང་ཆུབ་སེམས་དཔའ་ཡི། །",
            "འབྱོར་པའི་ཆར་ཡང་མི་ཕོད་དོ།།",
            "དེ་ཡིས་དེ་བཞིན་གཤེགས་པ་ཡི། །",
            "འབྱོར་པའི་ཆར་ཡང་མི་ཕོད་དོ།།",
            "ཞེས་སོགས་ཐེག་ཆེན་དེ་ཡང་ཁྱད་པར་འཕགས་ཚུལ་གྱི་",
            "རྣམ་གྲངས་མང་ནའང་བསྡུ་ན་བདུན་དུ་འདུས་།",
            "མདོ་སྡེ་རྒྱན་ལས། ",
            "དམིགས་པ་ཆེ་བ་ཉིད་དང་ནི། །",
            "དེ་བཞིན་སྒྲུབ་པ་གཉིས་དག་དང་། །",
            "ཡེ་ཤེས་བརྩོན་འགྲུས་བརྩམ་པ་དང་། །",
            "ཐབས་ལ་མཁས་པར་གྱུར་པ་དང་། །",
            "ཡང་དག་སྒྲུབ་པ་ཆེན་པོ་དང་། །",
            "སངས་རྒྱས་ཕྲིན་ལས་ཆེན་པོ་སྟེ།།",
            "ཆེན་པོ་བདུན་དང་ལྡན་པའི་ཕྱིར། །",
            "ཐེག་ཆེན་ཞེས་ནི་ངེས་པར་བརྗོད།།",
            "ཅེས་སོ།།",
            ""
        ],
        [
            "དེ་ལས་ཀྱང་",
            "གསང་སྔགས་འབྲས་བུའི་ཐེག་པ་ཁྱད་པར་འཕགས་།",
            "ཚུལ་གསུམ་སྒྲོན་མེ་ལས། ",
            "དོན་གཅིག་ན་ཡང་མ་རྨོངས་དང་། །",
            "ཐབས་མང་དཀའ་བ་མེད་ཕྱིར་དང་། །",
            "དབང་པོ་རྣོན་པོའི་དབང་བྱས་པས། །",
            "སྔགས་ཀྱི་ཐེག་པ་ཁྱད་པར་འཕགས།།",
            "ཞེས་དང་། ",
            "མདོ་གདམས་ངག་འབོགས་པའི་རྒྱལ་པོར། ",
            "འཇམ་དཔལ་གྱིས་སྟོན་པ་།",
            "འདྲེན་པའི་ཐེག་པ་གསུམ་པོ་དག །",
            "བཅོམ་ལྡན་ངེས་པར་གསུངས་ལགས་ན།།",
            "རྒྱུ་འབྲས་ལྷུན་གྲུབ་ཏུ་སྤྱོད་ཅིང་། །",
            "སངས་རྒྱས་གཞན་ནས་མི་འཚོལ་བའི། །",
            "ངེས་པའི་ཐེག་པ་ཅིས་མ་གསུངས།།",
            "ཞེས་ཞུས་པའི་ལན་དུ། ",
            "སྟོན་པས། ",
            "རྒྱུ་ལ་མོས་པ་རྒྱུ་ཆོས་ཀྱི༑ ༑",
            "འཁོར་ལོ་རབ་ཏུ་བསྐོར་བྱས་ནས།།",
            ""
        ],
        [
            "རྡོ་རྗེ་ཐེག་པའི་ཉེ་ལམ་ནི། །",
            "མ་འོངས་དུས་ན་འབྱུང་བར་འགྱུར།།",
            "ཞེས་སྔགས་ནི་འབྲས་བུ་ལམ་དུ་བྱེད་པ་དང་། ",
            "སངས་རྒྱས་རང་ལ་ཡོད་པ་",
            "ངེས་དོན་མཐར་ཐུག་གི་ཐེག་པ་།",
            "ལུང་འདི་གཉིས་ཀྱིས་སྡོམ་གསུམ་རབ་དབྱེར། ",
            "ཕ་རོལ་ཕྱིན་པའི་སྤྲོས་བྲལ་ལས། །",
            " ལྷག་པའི་ལྟ་བ་ཡོད་ན་ནི། །",
            "ལྟ་དེ་སྤྲོས་པ་ཅན་དུ་འགྱུར།།",
            "ཞེས་པ་ལ་གནོད་།",
            "ལུང་སྔ་མའི་མ་རྨོངས་པ་དང་། ",
            "དབང་པོ་རྣོན་པོ་ཞེས་པ་ནི། ",
            "མདོ་ལས་སྔགས་ཤེས་རབ་ཏུ་ཞུགས་པའི་",
            "ལྟ་བའང་དེའི་ཁྱད་པར་ཉིད་དང་། ",
            "ལུང་ཕྱི་མའི་རྒྱུ་འབྲས་ལྷུན་གྲུབ་ཏུ་",
            "ཞེས་སོགས་ཀྱིས་རྡོ་རྗེ་ཐེག་པ་ཟུང་འཇུག་",
            "བདེ་བ་ཆེན་པོའི་ཡེ་ཤེས་མངོན་དུ་བྱེད་པའོ།།",
            ""
        ],
        [
            "དེ་ཡང་རྡོ་རྗེ་གུར་ལས། ",
            "དམན་པ་རྣམས་ལ་བྱ་བའི་རྒྱུད། །",
            "བྱ་མིན་རྣལ་འབྱོར་དེ་ལྟག་ལ།།",
            "སེམས་ཅན་མཆོག་ལ་རྣལ་འབྱོར་མཆོག །",
            "རྣལ་འབྱོར་བླ་མེད་དེ་ལྟག་ལའོ།།",
            "ཞེས་སྔ་མ་སྔ་མ་བས་ཕྱི་མ་ཕྱི་མ་མཆོག་ཏུ་གསུངས་སོ།། ",
            "གཉིས་པ་སྔགས་ཉིད་བཤད་པ་ལ་གཉིས་།",
            "རྒྱུད་སྡེ་བཞིར་གྲངས་ངེས་པའི་རྒྱུ་མཚན་དང་། ",
            "རྣམ་གྲངས་སོ་སོར་བསྟན་པའོ།།",
            "དང་པོ་༼རྒྱུད་སྡེ་བཞིར་གྲངས་ངེས་པའི་རྒྱུ་མཚན་༽ལ་ལྔ་ལས། ",
            "དང་པོ་མི་རིགས་བཞི་ལ་དགོངས་ནས་",
            ""
        ],
        [
            "གསུངས་པ་ནི། ",
            "བྲམ་ཟེ་ཁྲུས་དང་གཙང་སྒྲ་གཙོ་འཁོར་སྟོན་པ་ལ་བྱ་རྒྱུད། ",
            "རྗེའུ་རིགས་ཕྱི་ཁྲུས་དང་གཙང་སྦྲ་ནང་",
            "ངོ་ཚ་དང་ཁྲེལ་ཡོད་ཀྱིས་གནས་པ་ལ་སྤྱོད་རྒྱུད། ",
            "རྒྱལ་རིགས་ཡོན་ཏན་དང་འབྱོར་པས་",
            "ཡུལ་སྐྱོང་བ་ལ་རྣལ་འབྱོར་རྒྱུད། ",
            "དམངས་རིགས་གཙང་བཙོག་ཆུང་ཞིང་",
            "ཉོན་མོངས་རགས་པར་སྤྱོད་པ་ལ་",
            "བླ་མེད་རྒྱུད་གསུངས་ཏེ",
            "བདེ་མཆོག་རོལ་པའི་རྒྱུད་ལས། ",
            "བྱ་བ་བྲམ་ཟེ་གཙང་དང་བསྟུན། །",
            "སྤྱོད་པ་རྗེའུ་རིགས་དེ་བས་ལྷག །",
            "རྣལ་འབྱོར་རྒྱལ་པོའི་འཁོར་ཚོགས་མང་།།",
            "གཞི་དམངས་གདོད་ནས་གྲོལ་བ་སྟེ།།",
            "གཞན་དུ་སུ་ལའང་མ་བསྟན་པར། །",
            "མཛེས་མ་ཁྱོད་ལ་བསྟན་པ་ནི། །",
            "ཞེས་དང་། ",
            "དུར་ཁྲོད་རྒྱན་གྱི་རྒྱུད་ལས། ",
            "བྲམ་ཟེ་རྒྱལ་རིགས་རྗེའུ་རིགས་དང་། །",
            "དམངས་རིགས་གདོལ་བ་འདུལ་དོན་དུ། །",
            "རྒྱུད་ནི་རྣམ་པ་བཞིར་གདུངས་ཏེ།།",
            "བྱ་སྤྱོད་རྣལ་འབྱོར་བླ་མེད་དོ།།",
            ""
        ],
        [
            "ཞེས་།",
            "གཉིས་པ་གང་ཟག་གི་བློ་རིགས་བཞི་ལ་དགོངས་ནས་",
            "གསུངས་པ་ནི། ",
            "དབང་པོ་ཐ་མ་ལ་བྱ་བ། ",
            "འབྲིང་ལ་སྤྱོད་པ། ",
            "རབ་ལ་རྣལ་འབྱོར། ",
            "ཡང་རབ་བླ་མེད་དེ",
            "གུར་དུ་ལུང་སྔར་དྲངས་ཟིན་པ་ལྟར་རོ། །",
            " གསུམ་པ་དུས་ལ་ལྟོས་ནས་བཞིར་གསུངས་།",
            "བསྐལ་པ་དང་པོ་རྫོགས་ལྡན་གྱི་དུས་སུ་བྱ་རྒྱུད། ",
            "སུམ་ལྡན་གྱིས་དུས་སུ་སྤྱོད་རྒྱུད། ",
            "གཉིས་ལྡན་ལ་རྣལ་འབྱོར་རྒྱུད། ",
            "རྩོད་ལྡན་ལ་བླ་མེད་དོ།།",
            ""
        ],
        [
            "ལྷ་ཐམས་ཅད་ཡང་དག་པ་འདུས་པའི་རྒྱུད་ལས། ",
            "རྫོགས་ལྡན་དང་པོ་བྱ་བའི་རྒྱུད། །",
            "སུམ་ལྡན་གཉིས་པ་སྤྱོད་པའི་རྒྱུད། །",
            "གཉིས་ལྡན་གསུམ་པ་རྣལ་འབྱོར་རྒྱུད། །",
            "རྩོད་ལྡན་བཞི་པ་བླ་མེད་དོ།།",
            "དུས་བཞི་ལ་ནི་དགོངས་ནས་ཀྱང་། །",
            "རྒྱུད་ཀྱང་རྣམ་པ་བཞིར་བཤད་དོ།།",
            "ཞེས་སོ།། ",
            "བཞི་པ་སྤྱད་གཞི་འདོད་ཆགས་ཀྱི་",
            "འཇུག་ཚུལ་བཞི་ལ་དགོངས་ནས་བཞིར་གསུངས་།",
            "རྫོགས་ལྡན་གྱི་དུས་སུ་ཉོན་མོངས་པ་ཤས་",
            "ཆུང་བས་བལྟས་པས་ཚིམ་པ་ལ་བྱ་རྒྱུད་།",
            "རྡོ་རྗེ་གཙུག་ཏོར་ལས། ",
            "དཀར་པོས་རས་ལ་བརྟག་བྱ་ཞིང་།།",
            ""
        ],
        [
            "དཀྱིལ་འཁོར་གྱི་ནི་ལྷ་ཚོགས་རྣམས། །",
            "མོ་ཡང་ཕོ་ལ་བལྟ་བ་དང་། །",
            "ཕོ་ཡང་མོ་ལ་བལྟ་བ་བྲི། །",
            "ཞེས་སོ།།",
            "སུམ་ལྡན་གྱི་དུས་སུ་བགད་པས་ཚིམ་པའི་",
            "འདོད་ཆགས་བྱུང་སྟེ་དེའི་དོན་དུ་སྤྱོད་པའི་རྒྱུད་།",
            "རྣམ་སྣང་མངོན་བྱང་ལས། ",
            "མགོན་པོ་རལ་པའི་ཐོར་ཚུགས་ཅན། །",
            " དེ་ཡི་གཡོན་ཕྱོགས་ལྷ་མོ་ནི། །",
            "ཅུང་ཟད་མིག་གི་འཛུམས་བཅས་བྲི། །",
            "ཞེས་སོ།།",
            "གཉིས་ལྡན་གྱི་དུས་སུ་རེག་ཅིང་འཁྱུད་པས་",
            "ཚིམ་པའི་འདོད་ཆགས་ཅན་ལ་རྣལ་འབྱོར་རྒྱུད་།",
            "དཔལ་མཆོག་དང་པོ་ལས། ",
            "དཀྱིལ་འཁོར་གྱི་ནི་ལྷ་ཚོགས་རྣམས། །",
            "དཔུང་པ་ཡིན་ཙམ་བསྡམ་པར་བཞག །",
            "ཞེས་སོ༑༑",
            "དེ་ནས་ཡོ་གའི་ལྷ་རྣམས་ཕྱག་རྒྱ་འབྲེལ་བར་འབྱུང་ངོ་།།",
            ""
        ],
        [
            "རྩོད་ལྡན་གྱི་དུས་སུ་དབང་པོ་གཉིས་སྤྱོད་གྱི་",
            "འདོད་ཆགས་ཅན་འདུལ་དོན་དུ་བླ་མེད་།",
            "བརྟག་གཉིས་ལས། ",
            "བོ་ལ་ཀཀྐོ་ལ་སྦྱར་པས། །",
            "དེ་ཡི་བདེ་བ་ཁྱད་པར་འཕགས།།",
            "ཞེས་དང་། ",
            "གསང་འདུས་ལས། ",
            "དབང་པོ་གཉིས་ཀྱིས་སྦྱོར་བ་ཡིས། །",
            "དངོས་པོ་ཐམས་ཅད་བརྟག་པར་བྱ།།",
            "ཞེས་དང་། ",
            "བདེ་མཆོག་རྩ་རྒྱུད་ལས། ",
            "མཚན་མ་གཉིས་ལ་བསྔགས་བྱས་ཏེ།།",
            "སྔགས་པས་མཁའ་འགྲོ་མ་ལ་སྦྱར།།",
            "ཞེས་སོ།།",
            ""
        ],
        [
            "འདོད་ལྷའི་རིམ་པ་ཡང་བཞག་།",
            "གཞན་འཕྲུལ་དབང་བྱེད་ཀྱིས་བལྟས་པས་ཚིམ་པ་ལ་བྱ་བ། ",
            "འཕྲུལ་དགའ་བགད་པས་ཚིམ་པ་ལ་སྤྱོད་པ། ",
            "དགའ་ལྡན་ལ་སོགས་ལག་བཅང་ལ་རྣལ་འབྱོར། ",
            "སུམ་ཅུ་རྩ་གསུམ་མན་ཆད་དབང་པོ་གཉིས་སྦྱོར་བ་བླ་།",
            "སམྦུ་ཊ་ལས། ",
            "བལྟས་དང་བགད་དང་ལག་བཅང་དང་། །",
            "གཉིས་གཉིས་འཁྱུད་པ་གང་ཡིན་ལ།།",
            "སྲིན་བུ་ཡི་ནི་ཚུལ་གྱིས་སུ། །",
            "རྒྱུད་ནི་རྣམ་པ་བཞིར་གསུངས་སོ།།",
            "ཞེས་སོ།།",
            ""
        ],
        [
            "ལྔ་པ་ལྷ་བཞིའི་རྗེས་སུ་འཇུག་པ་ཕྱིན་ཅི་ལོག་པ་བཞི་ནི། ",
            "གཏི་མུག་ཚངས་པ་གཙང་སྦྲ་ཆོས་སུ་སྨྲ་།",
            "བསམ་གཏན་ཕྱི་མ་ལས། ",
            "འདག་ཆལ་དག་གིས་བགོས་པའི་གོས། །",
            "དྲི་མ་མེད་པར་འགྱུར་བ་བཞིན། །",
            "ལུས་ལ་མཆོད་སྦྱིན་གྱིས་བགོས་།",
            "འབབ་སྟེགས་བཀྲུས་པ་དེ་ཡིས་དག །",
            "ཅེས་པའི་ཚུལ་གྱིས་བྱ་རྒྱུད་དོ།།",
            "ཞེ་སྡང་ཁྱབ་འཇུག་འཚེ་བ་ཆོས་སུ་སྨྲ་བའི་དོན་དུ་སྤྱོད་རྒྱུད་།",
            "ལེགས་པར་གྲུབ་པ་ལས། ",
            "རྒྱལ་རིགས་ལ་ནི་རྒྱལ་རིགས་དང་། །",
            "བྲམ་ཟེ་ལ་ནི་བྲམ་ཟེ་བསད། །",
            "རྣམ་སྣང་མངོན་བྱུང་ལས། ",
            "ཨེ་མ་ཧོ་གསོད་པ་འདི་ནི་བཟང་།།",
            ""
        ],
        [
            "བསད་པས་བྱུང་ཆུབ་ཐོབ་པར་བྱེད།།",
            "ཅེས་སོ།།",
            "ང་རྒྱལ་བརྒྱ་བྱིན་རྗེས་སུ་གཟུང་བའི་ཕྱིར་རྣལ་འབྱོར་རྒྱུད་།",
            "དབང་ཕྱུག་འབྱོར་པ་ལྷ་ཡི་རྒྱུད། །རྣལ་འབྱོར་ཡང་དག་བཤད་པའོ།།",
            "ཞེས་སོ།།",
            "འདོད་ཆགས་ཅན་དབང་ཕྱུག་ནི་འདོད་ཆགས་ཆོས་སུ་སྨྲ་།",
            ""
        ],
        [
            "གཽ་ཏ་བུད་མེད་མེ་ཡིན་ཏེ།།",
            "དེ་ཡི་ཉེ་གནས་ཐབ་ཁུང་ཡིན།།",
            "ཞེས་པ་འདུལ་བ་བླ་མར་གསུངས་།",
            "གསང་འདུས་ལས། ",
            "བུད་མེད་གཟུགས་དང་མདངས་བཟང་མ། །",
            "ལོ་གྲངས་བཅུ་དྲུག་ལོན་པ་ལ།།",
            "བྱིན་གྱིས་བརླབས་ཏེ་ལན་གསུམ་དུ། །",
            "དབེན་པར་མཆོད་པར་རབ་ཏུ་བརྩམས།།",
            "གཉིས་པ་རྣམ་གྲངས་སོ་སོར་ངེས་པ་ལ་ཕྱི་ནང་གཉིས་སོ།།",
            ""
        ],
        [
            "དང་པོ་ལ་གསུམ། ",
            "བྱ་སྤྱོད་རྣམ་།",
            "དང་པོ་ལ་གཉིས། ",
            "ངེས་ཚིག་ནི་ཀྲི་ཡ་།",
            "ཁྲུས་དང་གཙང་སྦྲ་གཙོ་བོར་སྟོན་པ་བྱ་རྒྱུད་།",
            "དབྱེ་ན་གསུམ་ལས། ",
            "གཞི་ཆོས་རྣམས་ངོ་བོ་ཉིད་མེད་པར་རྟོགས་ནས་",
            "ལྷ་ཡེ་ཤེས་སེམས་དཔའ་རྒྱལ་པོ་ལྟ་བུ་ལ་",
            "དངོས་གྲུབ་འདོད་པའི་གཞིར་བྱེད་དོ།།",
            "ལམ་ནི་ལྷ་བསྐྱེད་ནས་མཆོད་པ་འབུལ་བས་",
            "དེ་ཁོ་ན་ཉིད་ལ་སོགས་པས་དཀའ་སྤྱད་དང་",
            "གཙང་སྦྲའི་རང་བཞིན་ལ་བརྟེན་ནོ།།",
            "འབྲས་བུ་མི་ཚེ་བཅུ་དྲུག་ན་",
            "སངས་རྒྱས་ནས་བྱང་ཆུབ་ཐོབ་པར་འདོད་།",
            ""
        ],
        [
            "ཀུན་བྱེད་ལས། ",
            "ཀྲི་ཡས་བདག་དང་ལྷ་གཉིས་རྗེ་ཁོལ་ཚུལ། །",
            "མི་ཚེ་བཅུ་དྲུག་འབད་པས་གྲོལ་བ་ཐོབ།།",
            "ཞེས་སོ།།",
            "སྤྱོད་པའི་རྒྱུད་ལའང་གཉིས། ",
            "ངེས་ཚིག་ཨུ་པ་ཡ་སྟེ་སྤྱོད་པ་ཀྲི་ཡ་དང་མཐུན་ཞིང་སྒོམ་པ་ཡོ་ག་དང་མཐུན་ནས་གཉིས་བཅས་ཀྱི་ཐེག་པ་ཞེས་སོ།།",
            "དབྱེ་ན་གསུམ། ",
            "གཞི་ངོ་བོ་ཉིད་མེད་པའི་ཤེས་རབ་དང་ལྷ་གཉིས་དམ་ཚིག་པ་དང་ཡེ་ཤེས་པའི་ཚུལ་དུ་མཉམ་པར་འདོད་པའི་ཐབས་ལ་དངོས་གྲུབ་འདོད་པའི་རྟོགས་པའོ།།",
            "ལམ་དེ་ལྟར་བསྒོམ་ཞིང་ཀྲི་ཡ་ལྟར་གཙང་སྦྲ་སྤྱོད་པས་མི་ཚེ་བདུན་ནས་གྲོལ་བར་འདོད་པ་འབྲས་བུ་།",
            ""
        ],
        [
            "སྔ་མ་ལས། ",
            "ཨུ་པ་བདག་དང་ལྷ་གཉིས་མཉམ་པོར་མཐོང་།།",
            "གྲོགས་པོའི་ཚུལ་གྱིས་དངོས་གྲུབ་སྟེར་འདོད་པ། །",
            "མི་ཚེ་བདུན་ན་གྲོལ་བའི་དངོས་གྲུབ་ཐོབ།།",
            "ཅེས་སོ།།",
            "རྣལ་འབྱོར་གྱི་རྒྱུད་ལའང་གཉིས། ",
            "ངེས་ཚིག་ནི་ཡོ་ག་སྟེ་",
            "སེམས་ཀྱི་གཙོ་ལ་ལྟ་སྤྱོད་གཉིས་གྲོགས་སུ་འདོད་པའོ།།",
            "དབྱེ་ན་",
            "གསུམ་ལས། ",
            "གཞི་ངོ་བོ་ཉིད་མེད་པའི་ཤེས་རབ་དང་། ",
            "བདག་ལྷར་གསལ་བ་ལ་ཡེ་ཤེས་པ་ཆུ་ལ་ཆུ་བཞག་པ་ལྟར་",
            "གནས་པས་གཞིར་བྱེད་པའོ།།",
            ""
        ],
        [
            "ལམ་དེ་ལྟར་བསྒོམ་ཞིང་གཙང་སྦྲ་ཀུན་ཏུ་སྤྱོད་པ་གྲོགས་སུ་ལྡན་པས། ",
            "མི་ཚེ་གསུམ་ན་སྟུག་པོ་བཀོད་པའི་སར་གྲོལ་བར་འདོད་།",
            "སྔ་མ་ལས། ",
            "ཡོ་ག་སྟུག་པོ་བཀོད་འདོད་པ། །",
            "མི་ཚེ་གསུམ་ན་གྲོལ་བར་འདོད།།",
            "ཅེས།",
            "གསང་སྔགས་ནང་པ་གསུམ་སྟེ༑",
            "དང་པོ་རྣལ་འབྱོར་པའི་རྒྱུད་ལའང་གཉིས་ལས། ",
            "ངེས་ཚིག་ནི་མ་ཧཱ་ཡོ་གའི་སྒྲ་ལས་ཐབས་ཀྱི་རྣལ་འབྱོར་བསྐྱེད་པ་དང་། ",
            "རླུང་གཙོ་བོར་གྲོལ་བར་བཤད་དོ།།",
            "དབྱེ་ན་གསུམ་ལས། ",
            "ཡེ་ནས་དག་པའི་ལྷའི་དཀྱིལ་འཁོར་རླུང་གི་བྱེད་པའོ།།",
            ""
        ],
        [
            "ལམ་ནི་དེ་དག་སྒོམ་པའོ།།",
            "འབྲས་བུ་ནི་ཚེ་འདི་ཉིད་ལ་གྲོལ་བར་འདོད་པ་།",
            "ཡེ་ཤེས་རོལ་པ་ལས། ",
            "བསྐྱེད་དང་རྫོགས་པའི་རིམ་པ་ལས། །",
            "ཡེ་ཤེས་རླུང་གིས་ལས་བྱེད་ཅིང་། །",
            "ནམ་མཁའི་འཇོ་བ་རབ་རྫོགས་པའི། །",
            "ཚེ་གཅིག་གིས་ནི་རབ་གྲོལ་ལོ། །",
            "ཞེས་སོ།།",
            "ཤེས་རབ་མའི་རྒྱུད་ལའང་གཉིས་ལས། ",
            "ངེས་ཚིག་ནི་ཨ་ནུ་ཡོ་ག་སྟེ་ཤེས་རབ་རྫོགས་པའི་རིམ་པ་དབྱིངས་དང་ཡེ་ཤེས་གཉིས་མེད་དུ་འདོད་པའོ།།",
            "དབྱེ་ན་གཉིས་ལས། ",
            "གཞི་ཡེ་ནས་དག་པ་ལྷའི་རང་བཞིན་དབྱིངས་དང་ཡེ་ཤེས་གཉིས་སུ་མེད་པའོ།།",
            "ལམ་དེ་ཉིད་སྒོམ་པའོ།།",
            ""
        ],
        [
            "འབྲས་བུ་ཚེ་འདིར་བདེ་བ་ཆེན་པོའི་སྐུ་མངོན་དུ་བྱེད་པའོ།།",
            "ཐིག་ལེ་མཆོག་གི་རྒྱུད་ལས། ",
            "འོད་གསལ་བ་ཡི་མཚན་ཉིད་འདི། །",
            "དབྱིངས་དང་ཡེ་ཤེས་གཉིས་མེད་པར། །",
            "བདེ་བ་ཆེན་པོ་སུ་བསྒོམ་པ། །",
            "འབྲས་བུ་ཚེ་འདིར་རྫོགས་སངས་རྒྱས། །",
            "ཞེས་སོ།།",
            "གཉིས་སུ་མེད་པའི་རྒྱུད་ལའང་གཉིས་ལས། ",
            "ངེས་ཚིག་ནི། ",
            "ཨ་ཏིའི་སྒྲ་ལས། ",
            "སྐྱེ་བ་མེད་བའི་ངོ་བོ་ཉིད་ཀུན་གྱི་སྙིང་པོ་ལ་འཇུག་པས་",
            "ཆོས་ཐམས་ཅད་ཡེ་ནས་སངས་རྒྱས་པའི་དོན་ནོ།།",
            "དབྱེ་བ་ནི་གསུམ་ལས། ",
            "གཞི་སྣང་སྲིད་འཁོར་འདས་ཀྱི་ཆོས་སོ་ཅོག་",
            "ཡེ་ནས་སངས་རྒྱས་པའི་རང་བཞིན་ནོ།།",
            "ལམ་བསྐྱེད་རྫོགས་གཉིས་སུ་བླང་དོར་",
            "རེ་དོག་ལས་འདས་པར་བྱེད་པའོ།།",
            "འབྲས་བུ་ལྷུན་རྫོགས་ཀུན་ཏུ་བཟང་པོའི་",
            "ས་ལ་ད་ལྟ་ཉིད་ནས་གནས་པར་མཐར་ཕྱིན་པར་བྱེད་པ་།",
            ""
        ],
        [
            "ཐེག་པ་འདིར་ཐམས་ཅད་རྫོགས་པ་།",
            "ལེ་ལག་ལས། ",
            "མཉམ་ཉིད་དོན་རྟོགས་རང་རིག་རྒྱལ་པོ་དང་། །",
            "བླ་མེད་དོན་རྟོགས་ཐབས་ཆེན་འདི་དག་ཏུ། །",
            "རྒྱ་མཚོ་ཆེན་པོར་ཆུ་ཀླུང་ཀུན་བབས་ལྟར། ",
            "རྣམ་པར་ཐར་པ་བསམ་ཡས་མ་ལུས་འདུས།།",
            "ཞེས་སོ།།",
            "འདི་དག་ནི་སྨིན་བྱེད་དབང་གི་རིམ་པ་གཉིས། ",
            "དང་པོ་ནི། ",
            "རྒྱུད་སྡེ་གང་དུ་དབང་བཞི་ཚང་བ་མི་སྟོན་ཞིང་།",
            "ཁྱད་པར་དུ་རིག་པའི་དབང་ཙམ་ལས་མི་འདོད་པ་ནི་ཕྱི་པ་།",
            "དཔལ་ཡེ་ཤེས་གསང་པའི་རྒྱུད་ལས། ",
            "བུམ་པ་ཆུ་ཡིས་དབང་བསྐུར་བས། །",
            "བྱ་བའི་རྒྱུད་ལ་ཞུགས་པ་སྟེ།།",
            ""
        ],
        [
            "ཅོད་པན་གྱིས་ནི་དབང་བསྐུར་བས། །",
            "སྤྱོད་པའི་རྒྱུད་ལ་ཞུགས་པ་ཡིན།།",
            "རྡོ་རྗེ་དྲིལ་བུ་བྱིན་པ་ཡིས། །",
            "རྣལ་འབྱོར་རྒྱུད་དུ་རྟོགས་པ་དང་། །",
            "ཞེས་སོ།།",
            "ཡེ་ཤེས་ཐིག་ལེ་ལས། ",
            "ཆུ་ཡི་དབང་བསྐུར་ཅོད་པན་དབང་། །",
            "བྱ་བའི་རྒྱུད་ལ་རབ་ཏུ་གྲགས།།",
            "རྡོ་རྗེ་དྲིལ་བུ་དེ་བཞིན་མིང་། །",
            "སྤྱོད་པའི་རྒྱུད་ལ་རབ་ཏུ་གསལ།།",
            "ཕྱིར་མི་ལྡོག་པ་ཡི་ནི་དབང་། །",
            "རྣལ་འབྱོར་རྒྱུད་དུ་གསལ་བར་བྱ།།",
            "དེ་ནས་དྲུག་གི་བྱེ་བྲག་དབང་། །",
            "དེ་ནི་སློབ་དཔོན་དབང་ཞེས་བྱ།།",
            ""
        ],
        [
            "རྣལ་འབྱོར་བླ་མ་ཡི་ནི་མཚན། །",
            "གསང་བ་ཡི་ནི་དབང་རྒྱལ་བཤད།།",
            "ཤེས་རབ་ཡེ་ཤེས་བླ་ན་མེད།།",
            "བཞི་པ་དེ་ལྟར་དེ་བཞིན་ནོ༑",
            "༑ཞེས་བུམ་པའི་དབང་ཡན་ཆད་ཕྱི་པའོ།།",
            "རྒྱུད་སྡེ་གང་དུ་དབང་བཞི་རྫོགས་པར་བསྐུར་བ་ནང་པ་ཡིན་།",
            "གསང་བ་འདུས་པ་ལས། ",
            "བུམ་པའི་དབང་བསྐུར་དང་པོ་སྟེ།།",
            ""
        ],
        [
            "གཉིས་པ་གསང་བའི་དབང་བསྐུར་དང་། །",
            "གསུམ་པ་ཤེས་རབ་ཡེ་ཤེས་ཏེ།།",
            "བཞི་པ་དེ་ཡང་དེ་བཞིན་ནོ།།",
            "ཞེས་སོ།།",
            "གསུམ་པ་འབྲས་བུ་ལ་གཉིས་།",
            "ངེས་ཚིག་དང་དབྱེ་བའོ།།",
            "དང་པོ་བིདྱཱ་དྷཱ་ར་ཞེས་པས། ",
            "བིདྱཱ་དྷཱ་ནི་རིག་པ་།",
            ""
        ],
        [
            "ཤེས་རབ་ཡེ་ཤེས་ཀྱི་སངས་རྒྱས་ཀྱི་གདུང་ངོ་།།",
            "དྷཱ་ར་ནི་འཛིན་ཞིང་འཆང་བ་།",
            "དོན་ལ་སློབ་པ་པའམ་ལྡན་པ་ཡིན་ནོ།། ",
            "གཉིས་པ་",
            "༼རྣམ་གྲངས་སོ་སོར་བསྟན་པ༽ལ་གཉིས་།",
            "དབྱེ་བ་སྤྱིར་བསྟན་པ་དང་། ",
            "རང་བཞིན་བྱེ་བྲག་ཏུ་བཤད་པའོ།།",
            "དང་པོ་",
            "༼དབྱེ་བ་སྤྱིར་བསྟན་པ་༽ནི། ",
            "དྲི་མེད་བཤགས་རྒྱུད་ལས། ",
            "རྣམ་སྨིན་ཚེ་དབང་ཕྱག་རྒྱ་ལྷུན་གྱིས་།",
            ""
        ],
        [
            "ཅེས་པས། ",
            "རྣམ་པར་སྨིན་པའི་རིག་འཛིན་ནི། ",
            "ཚེ་ལ་དབང་བའི་རིག་འཛིན། ",
            "ཕྱག་རྒྱ་ཆེན་པོའི་རིག་འཛིན། ",
            "ལྷུན་གྱིས་གྲུབ་པའི་རིག་འཛིན་ནོ།།",
            "དང་པོ་མཚན་ཉིད་གསུམ་ལྡན་།",
            "ཡི་དམ་ལྷའི་རྣལ་འབྱོར་དུ་སྨིན་པ། ",
            "ལུས་རྣམ་སྨིན་གྱི་གཟུགས་ལས་གནས་མ་གྱུར་པ་",
            "ལུས་རྒྱ་དང་བྲལ་ནས་ཕྱག་རྒྱ་ཆེན་པོའི་སྐུ་ཐོབ་པ་།",
            "རྔམ་གློག་ལས། ",
            "ཡིད་ཀྱིས་ལྷ་ཡི་གཟུགས་བཟུང་ཞིང་།།",
            "ལུས་ཀྱི་རྒྱ་མདུད་གྲོལ་གྱུར་ནས།།",
            "ཕྱག་རྒྱའི་སྐུ་ཉིད་གསལ་གྱུར་པ། །",
            "ལུས་རྒྱ་དང་བྲལ་ནས་ཕྱག་རྒྱ་ཆེན་པོའི་སྐུ་ཐོབ་པ་སྟེ། ",
            "ཞེས་སོ།།",
            ""
        ],
        [
            "གཉིས་པ་ནི། ",
            "རྣམ་སྨིན་གྱི་ལུས་རྡོ་རྗེ་ལུས་སུ་གྱུར་ཏེ་",
            "དེ་ཉིད་མ་སྤངས་པར་སངས་རྒྱས་ཀྱི་ས་ལ་སྦྱོར་བས་",
            "ཕུང་པོའི་ཟག་པ་མེད་ཅིང་ཡེ་ཤེས་ཀྱི་བློ་སྐྱེས་པ་།",
            "ལུས་དང་ཕུང་པོར་བཅས་པ་ཡི། །",
            "གནས་པར་དབང་བའི་རིགས་གྲུབ་ཕྱིར། །",
            "ལྷག་རྟོགས་འབྱུང་ལས་ལུས་བཅས་འདས།།",
            "ཟག་བཅས་ཟད་པའི་རིགས་ཆེན་ཏེ།།",
            "ཇི་ལྟར་བཅད་ཀྱང་བཟློག་པ་མིན།།",
            "རང་དབང་ཐོབ་པའི་དབུགས་དབྱུང་ཕྱིར། །",
            "སྐབས་སུ་བདེན་པ་བར་མ་མཐོང་།།",
            ""
        ],
        [
            "ཞེས་སོ།།",
            "གསུམ་པ་ནི་",
            "རང་གི་ལུས་གང་བསྒོམ་པའི་ཆ་བྱད་དུ་དབང་གྱུར་པ་།",
            "ཞུས་ལན་ལས། ",
            "རང་ལུས་རྒྱལ་བའི་ཕྱག་རྒྱ་ཆེ།།",
            "བསྒོམ་པས་མངོན་དུ་གྱུར་པའི་ལྷ། །",
            "མཚན་དང་དཔེ་བྱད་མངོན་ཤེས་ལྡན།།",
            "ཕྱག་རྒྱ་ཆེན་པོའི་རིག་འཛིན་གྲགས།།",
            "ཞེས་སོ།།",
            ""
        ],
        [
            "འོ་ན་སངས་རྒྱས་དངོས་སུ་གྱུར་མོད་སྙམ་།",
            "ད་དུང་སྒྲིབ་པ་མཐའ་དག་དང་",
            "མ་བྲལ་བས་བསྒྲུབ་དགོས་།",
            "འདི་ལྟར་མངོན་རྟོགས་རྒྱན་ལས། ",
            "སངས་རྒྱས་ཉིད་ནི་ཐོབ་པ་དང་། །",
            "ཞེས་པས། ",
            "དང་པོ་སངས་རྒྱས་ཐོབ་པར་བཤད་ཀྱང་། ",
            "ས་ལྷག་མའི་དྲི ་མ་སྦྱང་དགོས་པར་གསུངས་པ་བཞིན་དུ་",
            "འདིར་ཡང་ཤེས་པར་བྱ་སྟེ",
            "རྡོ་རྗེ་ལས། ",
            "བྱང་ཆུབ་ཕྱག་རྒྱའི་ཆ་ལུགས་སྐུ། །",
            "མཚན་དང་དཔེ་བྱད་ལ་སོགས་པས། །",
            "ཆ་ལུགས་མངོན་དུ་གྱུར་ན་ཡང་། །",
            "ཞི་བ་དེ་ཉིད་མཐོང་བ་མིན།།",
            "ཞེས་སོ།།",
            ""
        ],
        [
            "བཞི་པ་ནི་སྤངས་པ་དང་། ",
            "རྟོགས་པ་མཐར་ཕྱིན་པས་སངས་རྒྱས་།",
            "རྡོ་རྗེ་ལས། ",
            "སྔ་མའི་རིགས་ལས་མཐུ་རྫོགས་པས། །",
            "བཤད་པ་བཞིན་དུ་དྲི་མ་སྦྱངས།།",
            "སངས་རྒྱས་པ་ཡི་ཤེས་རབ་གསུམ། །",
            "ལྷུན་གྱིས་གྲུབ་པའི་རིག་འཛིན་ནོ།།",
            "ཞེས་སོ།། ",
            "གཉིས་པ་རང་བཞིན་བྱེ་བྲག་ཏུ་བཤད་པ་ལ་བཞི་།",
            "རྣམ་པར་འཕྲུལ་པའི་སྐྱེ་བ། ",
            "ཟག་པ་མེད་པའི་བསྡུས་ཚུལ། ",
            "ཕ་རོལ་ཕྱིན་པའི་རྫོགས་ཚུལ། ",
            "མཐར་ཐུག་པའི་རྫོགས་ཚུལ་ལོ། །",
            "དང་པོ་༼རྣམ་པར་འཕྲུལ་པའི་སྐྱེ་བ་༽ནི་། ",
            "རིག་འཛིན་དེ་དག་གིས་འགྲོ་བའི་དོན་དུ་",
            "མིའི་གཙོ་བོ་འཁོར་ལོས་སྒྱུར་བའི་རྒྱལ་པོ་དང་། ",
            "ལྷའི་གཙོ་བོ་ཚངས་པ་དང་བརྒྱ་བྱིན་ལ་སོགས་པ་དང་། ",
            "ཚངས་པ་ཆེན་པོའི་སྐྱེ་བར་སྤྲུལ་ནས་",
            ""
        ],
        [
            "གང་ལ་གང་འདུལ་གྱི་དོན་བྱེད་དོ།།",
            "ཁ་ཅིག་རྣམ་སྨིན་གྱིས་མི། ཚེ་དབང་གིས་ལྷ། ",
            "ཕྱག་རྒྱ་ཆེན་པོས་ཚངས་པ། ",
            "ལྷུན་གྲུབ་ཀུན་གྱི་རོལ་བར་བཞེད་དེ་འགལ་བ་མེད་དོ།། ",
            "གཉིས་པ་༼ཟག་པ་མེད་པའི་བསྡུས་ཚུལ༽ལ་",
            "རྣམ་སྨིན་ཚོགས་སྦྱོར་བ་མཐར་ཐུག་གིས་དང་། ",
            "ཚེ་དབང་མཐོང་ལམ་མན་ཆད་སློབ་པའི་ས་དང་། ",
            "ཕྱག་རྒྱ་ཆེན་པོ་འཕགས་པའི་ཡེ་ཤེས། ",
            "མཐོང་སྒོམ་གྱི་རྟོགས་པ་ཁྱད་པར་ཅན་གྱི་ས་དང་། ",
            "ལྷུན་གྲུབ་སངས་རྒྱས་ཀྱི་སས་བསྡུས་ཀྱང་། ",
            "དེ་ཐམས་ཅད་ཕྱོགས་གཅིག་ཏུ་ཁྱད་པར་གྱིས་བསྡུས་ཏེ",
            "དེར་ངེས་པར་མཐོང་དུ་བྱེད་པ་།",
            "དཔེར་ན་ལྕགས་ཀྱུས་ཟིན་པའི་ཉ་ཆུ་ནང་ན་",
            "ཡོད་ཀྱང་སྐམ་སར་བཏོན་པ་དང་འདྲའོ།།",
            "དེ་ཡང་འཕགས་པའི་ཡེ་ཤེས་ཀྱི་",
            "ཆ་ནས་ཕྱག་རྒྱ་ཆེན་པོ་དང་། ",
            "སྐྱེ་ཤི་མེད་པའི་ཆ་ནས་ཚེ་དབང་དུ་བཏགས་པའོ།།",
            ""
        ],
        [
            "གཞན་ཡང་སར་ཆུད་པ། ",
            "ས་ལ་གནས་པ། ",
            "སར་སྨིན་པ་སྟེ་གསུམ་དུའང་བཤད་།",
            "ཁ་ཅིག་དང་པོ་ཚེ་དབང་ཕྱག་རྒྱ་བརྒྱད་པ་ལྷུན་གྲུབ་བཅུ་པར་",
            "འདོད་པ་ནི་སྒྱུ་འཕྲུལ་གྱི་དགོངས་པ་མ་ལོན་།",
            "དེ་ཚེ་བཅུ་དྲུག་ཡན་ཆད་ཀྱི། །",
            "སྐུ་ལྔ་ལྷུན་གྱིས་རྫོགས་པ་ནི། །",
            "ཞེས་པ་དང་། ",
            "ལུས་མ་བོར་སངས་རྒྱས་པ། །",
            "ཞེས་ལྷུན་གྲུབ་སངས་རྒྱས་སུ་བཤད་པ་དང་འགལ་ཞིང་",
            "ཚེ་དབང་དང་ཕྱག་རྒྱའི་མཚན་ཉིད་མ་ཆད་པར་སྣང་ངོ་། །",
            " གསུམ་པ་༼ཕ་རོལ་ཕྱིན་པའི་རྫོགས་ཚུལ་༽ནི། ",
            "རིམ་གྱིས་པས་ཕ་རོལ་ཕྱིན་པ་བཅུ་རིམ་གྱིས་སྦྱངས་ཤིང་",
            "ས་བཅུ་འཕར་བར་སྟོན་ལ",
            "ཅིག་ཅར་པས་མྱུར་དུ་རྫོགས་པ་།",
            "དེའང་ཆོས་ཐམས་ཅད་ལ་ཡོངས་སུ་འཛིན་པ་མེད་པ་དང་",
            "སྦྱིན་པས་ཕ་རོལ་ཕྱིན་པ་འབྲས་བུ་དང་བཅས་པ་",
            "རྩོལ་བ་མེད་པར་ལྷུན་གྲུབ་ཀྱིས་རྫོགས་པར་བསྟན་ཏོ།།",
            ""
        ],
        [
            "དེ་བཞིན་དུ་མཉམ་ཉིད་དུ་རིགས་པས་གོས་པ་མེད་པ་དང་",
            "བླང་དོར་མེད་པ་ནི་ཚུལ་ཁྲིམས་སོ།།",
            "འཁྲུགས་པ་མེད་པ་དང་ཡེ་ཤེས་ཀྱི་",
            "མཚན་ཡོངས་སུ་རྫོགས་པ་ནི་བཟོད་པའོ།།",
            "ཉམས་པ་མེད་པ་དང་བྱ་སྤྱོད་ཚོགས་སུ་འགྱུར་བ་ནི་བརྩོན་འགྲུས། ",
            "དབང་པོ་ཡུལ་ལ་འཇུག་ཀྱང་མཉམ་ཉིད་ལས་",
            "མི་གཡོ་ཞིང་ཆོས་ཀྱི་རང་བཞིན་ལ་གནས་པ་ནི་",
            "བསམ་གཏན་ནོ༑༑",
            "རང་བཞིན་ཕྱིན་ཅི་མ་ལོག་པ་རྟོགས་པས་དངོས་པོ་དང་",
            "མཚན་མར་འཛིན་པ་ལས་འདས་པ་ནི་ཤེས་རབ་བོ། །",
            "བདག་ཀྱང་གཞན་དོན་དུ་འགྱུར་བ་ཐབས་སོ།།",
            "ཞིང་དང་སྤྱོད་ཡུལ་ཡང་དག་ཏུ་འགྱུར་བ་ནི་སྨོན་ལམ་མོ། །",
            "མི་མཐུན་པའི་ཕྱོགས་ཀྱིས་ཡོངས་སུ་མི་བརྫི་བ་ནི་སྟོབས་སོ།།",
            "དོན་ཇི་ལྟ་བ་བཞིན་རྟོགས་པ་ནི་ཡེ་ཤེས་།",
            ""
        ],
        [
            "ཕ་རོལ་ཏུ་ཕྱིན་པ་ས་བཅུ་ལྷུན་གྱིས་རྫོགས་པས་ས་བཅུ་པ་དང་། ",
            "རིང་མོ་ཞིག་ཏུ་སྦྱངས་མི་དགོས་པར་མྱུར་དུ་རྫོགས་པར་འགྱུར་རོ། །",
            "ཡོན་ཏན་ནི་ས་དང་པོ་སྐད་ཅིག་སྔ་ཕྱི་མེད་བཞིན་དུ་",
            "སངས་རྒྱས་བརྒྱའི་ཞལ་བལྟ་བ་ལ་སོགས་པ་",
            "བརྒྱ་ཕྲག་བཅུ་གཉིས་མངོན་དུ་བྱེད་དེ",
            "ཕལ་པོ་ཆེ་ལས། ",
            "ཏིང་འཛིན་བརྒྱ་དང་སངས་རྒྱས་བརྒྱ་རྣམས་མཐོང་བྱེད་ཅིང་། །",
            "ཞིང་བརྒྱ་བསྐྱོད་ཅིང་རབ་ཏུ་སྣང་བྱེད་ཀུན་ཏུ་འགྲོ།།",
            "སེམས་ཅན་བརྒྱ་སྐྱོང་ཆོས་ཀྱི་སྒོ་ལ་འགོད་པར་བྱེད།།",
            "བསྐལ་པ་བརྒྱར་འཇུག་ལུས་བརྒྱ་རབ་ཏུ་སྟོན་པར་བྱེད།།",
            "རྒྱལ་བའི་སྲས་ཀྱང་བརྒྱ་ཡི་གྲངས་ཚང་རབ་ཏུ་སྟོན།།",
            "དེ་ཡི་གོང་ན་སྨོན་པ་སྟོབས་ལྡན་ཚད་ཀྱང་མེད།།",
            ""
        ],
        [
            "ཅེས་སོ།།",
            "དེ་བཞིན་དུ་ས་གཉིས་པར་སྟོང་ཕྲག་བཅུ་གཉིས། ",
            "གསུམ་པར་འབུམ་ཕྲག་བཅུ་གཉིས། ",
            "བཞི་པར་བྱེ་བ་བརྒྱ་ཕྲག་བཅུ་གཉིས། ",
            "ལྔ་པར་བྱེ་བ་སྟོང་ཕྲག་བཅུ་གཉིས། ",
            "དྲུག་པར་བྱེ་བ་ཁྲག་ཁྲིག་བཅུ་གཉིས། ",
            "བདུན་པར་ཁྲག་ཁྲིག་འབུམ་ཕྲག་བཅུ་གཉིས། ",
            "བརྒྱད་པར་སྟོང་ཆེན་འབུམ་ཕྲག་གཅིག་གི་རྡུལ་གྱི་གྲངས་དང་མཉམ་པ། ",
            "དགུ་པར་འབུམ་ཕྲག་བཅུའི་རྡུལ་དང་མཉམ་པ། ",
            "བཅུ་པར་བརྗོད་དུ་མེད་པའི་གྲངས་དང་",
            "མཉམ་པའི་སངས་རྒྱས་ཀྱི་ཞལ་བལྟ་བ་དང་། ",
            "ཆོས་ཉན་པ་དང་། ",
            "ཞིང་གཡོ་བར་བྱེད་པ་དང་། ",
            "འོད་ཀྱིས་གསལ་བར་བྱེད་པ་དང་། ",
            "ཞིང་དེ་དག་ཏུ་འགྲོ་བ་དང་། ",
            "སེམས་ཅན་སྨིན་པར་བྱེད་པ་དང་། ",
            "ཆོས་སྒོ་འབྱེད་པ་དང་། ",
            "ཏིང་ངེ་འཛིན་ལ་མཉམ་པར་འཇོག་པ་དང་། ",
            "དུས་སྐད་ཅིག་མ་གཅིག་སྐལ་པ་དུ་མར་སྟོན་ཞིང་",
            "བསྐལ་པ་དུ་མར་སྐད་ཅིག་མ་ཅིག་སྟོན་པ་དང་། ",
            "སྔོན་དུ་ཕྱི་མའི་མཐའ་དེ་སྙེད་ལ་གཟིགས་པ་འཇུག་པ་དང་། ",
            "རང་གི་ལུས་སངས་རྒྱས་ཀྱི་སྐུ་དུ་མར་འ ཕྲུལ་པ་དང་། ",
            "དེ་རེ་རེ་ལའང་འཁོར་དུ་མས་བསྐོར་བར་སྟོན་པ་",
            "རྣམས་སྐད་ཅིག་སྔ་ཕྱི་མེད་པར་འབྱུང་ངོ་།། ",
            "བཞི་པ་མཐར་ཐུག་པའི་ཐོབ་ཚུལ་ནི། ",
            "དེ་ལྟར་ས་བཅུ་རྫོགས་ནས་",
            "འོད་ཟེར་མང་པོ་བཀྱེ་སྟེ་སེམས་ཅན་གྱི་དོན་མཛད་པ། ",
            "བཅུ་གཅིག་ཀུན་ཏུ་འོད་ཀྱི་ས་དང་། ",
            "ཡེ་ཤེས་ཀྱི་སྣང་བ་དང་། ",
            "ཐུགས་རྗེ་ཆེན་པོས་ཆགས་པ་མེད་པ་",
            "བཅུ་གཉིས་མ་ཆགས་པདྨ་ཅན་གྱི་ས་དང་། ",
            "ཆོས་ཐམས་ཅད་དབང་མཐར་ཐུག་པ་ལྷུན་གྱིས་",
            "རྫོགས་པ་བཅུ་གསུམ་རྡོ་རྗེ་འཛིན་པའམ། ",
            "ཡི་གེ་འཁོར་ཚོགས་ཆེན་ནམ། ",
            "ཁྱད་པར་ཆེན་པོའམ། ",
            "རིག་པ་འཛིན་པའི་ས་ཞེས་བྱ་བ་ལྷུན་གྱིས་རྫོགས་པའོ།།",
            "དེ་ཡང་ས་བཅུ་གསུམ་པ་འདི་ཉིད་ཆོས་སྐུ་",
            "སྤྲོས་དང་བྲལ་བའི་ཆ་ནས་ཁྱད་པར་ཆེན་པོ་དེའི་ངང་ལས་",
            "ལོངས་སྐུའི་འཆར་གཞི་བྱེད་པས་ཡི་གེ་འཁོར་ཚོགས་ཆེན། ",
            "དེ་ཉིད་ཀུན་གྱི་བླ་མ་ཡིན་པས་རྡོ་རྗེ་འཛིན་པ༑ ",
            "ཡེ་ཤེས་མཐར་ཐུག་གི་ངོ་བོ་ཡིན་པས་རིག་པ་འཛིན་པ་",
            "ཞེས་ཡོན་ཏན་གྱི་ཆ་ནས་དེ་སྐད་དུ་གྲགས་སོ།།",
            ""
        ],
        [
            "ས་འདི་དག་ལ་སྐས་ཀྱི་གདང་བུ་ལྟར་",
            "མཐོ་དམན་ཡོད་པ་མ་ཡིན་ཏེ༑",
            "སངས་རྒྱས་གཅིག་གི་ངོ་བོ་ལ་",
            "སྐུ་གསུམ་གྱིས་ཆ་ནས་དེ་སྐད་ཅེས་བརྗོད་དོ།།",
            "ཡོན་ཏན་གྱིས་ཕྱེ་བའི་",
            "དེ་དང་དེ་ལས་མང་བར་ཡང་གསུངས་ཏེ་",
            "བདེ་བ་ཚད་མེད་པ་བཅུ་བཞི་པ་བདེ་བ་ཆེན་པོ། ",
            "བཅོ་ལྔ་པ་ཏིང་ངེ་འཛིན། ",
            "བཅུ་དྲུག་པ་ཡེ་ཤེས་བླ་མ་ཞེས་གྲགས་ཤིང་། ",
            "དོན་གྱི་ངོ་བོ་ལ་གྲུབ་བསལ་མེད་པ་གཅིག་ཏུའང་།",
            "ཀུན་ཏུ་བཟང་པོ་དབྱེ་བ་མེད་པ་",
            "རྫོགས་པ་ཆེན་པོ་ས་གཅིག་པ་།",
            "ཀུན་བྱེད་ལས། ",
            "གཅིག་ནི་ཀུན་བྱེད་བྱང་ཆུབ་སེམས་ཀྱི་ས། །",
            "ཞེས།",
            ""
        ],
        [
            "འབྲས་བུ་བཤད་ཟིན་ཏོ།།།། ",
            "སྤྱི་དོན་གཉིས་པ་{ཐུན་མོང་མ་ཡིན་པ་ལ་} གསུམ་སྟེ་",
            "རྫོགས་པ་ཆེན་པོ་སྡེ་གསུམ་གྱི་རྣམ་གྲངས་བཀོད་པ། ",
            "རྒྱུད་ཀྱི་འཆད་ཐབས་བསྟན་པ། ",
            "མཇུག་དགེ་བ་བསྔོ་པའོ།།",
            "དང་པོ་༼རྫོགས་པ་ཆེན་པོ་སྡེ་གསུམ་གྱི་",
            "རྣམ་གྲངས་བཀོད་པ༽ལ་གཉིས་ལས། ",
            "འོག་མ་ལས་འཕགས་ཚུལ་",
            "ཁྱད་པར་ཅན་གྱི་གསང་ཆེན་ཉིད་བཤད་དོ༑",
            "༑དང་པོ་༼འོག་མ་ལས་འཕགས་ཚུལ་༽ནི། ",
            "བྱང་ཆུབ་སེམས་ཀུན་བྱེད་རྒྱལ་པོ་ལྟ་བ་",
            "ནམ་མཁའ་དང་མཉམ་པའི་རྒྱུད་ལས། ",
            "ཀྱེ་སེམས་དཔའ་ཆེན་པོ་འདི་ཉོན་ཅིག",
            "འཁོར་གྱི་སྟོན་པ་རྣམས་གསུམ་གྱིས། །",
            "བསྟན་པ་གསུམ་ནི་གོལ་སྒྲིབ་མེད།།",
            "དེ་ཡང་ཇི་ལྟ་བུ་ཞེ་།",
            ""
        ],
        [
            "ངེས་པར་ཐོབ་པའི་ཐེག་པ་དྲུག །",
            "རྫོགས་པ་ཆེན་པོ་གོལ་སར་བསྟན།།",
            "ཞེས་པ་།",
            "རྫོགས་པ་ཆེན་པོ་རྒྱུ་འབྲས་གཉིས་ལྟར་ན།།",
            "ཨ་ནུ་ཡོ་གར་གོལ་བར་བཤད།།",
            "ཅེས་སོ།།",
            "འོ་ན་ཇི་ལྟ་བུ་ཞེ་།",
            ""
        ],
        [
            "ཀྱེ་སེམས་དཔའ་ཆེན་པོ། ",
            "རྫོགས་པ་ཆེན་པོའི་ལྟ་སྤྱོད་ནི། །",
            "རྒྱུ་འབྲས་གྲུབ་དང་མི་འདྲ་སྟེ།།",
            "ལྟ་སྤྱོད་བྱང་ཆུབ་སེམས་འདི་ནི། །",
            "ནམ་མཁའ་ལྟ་བུའི་རང་བཞིན་ཏེ།།",
            "ཞེས་དང་། ",
            "ལྟ་བ་སྒོམ་མེད་དམ་ཚིག་བསྲུང་དུ་མེད།།",
            "ས་ལ་སྦྱང་མེད་ལམ་ལ་བགྲོད་དུ་མེད།།",
            "ཕྲིན་ལས་རྩོལ་མེད་དབང་ལ་བསྐུར་དུ་མེད།།",
            "སྒོ་གསུམ་རྩོལ་མེད་དཀྱིལ་འཁོར་བསྐྱེད་དུ་མེད།།",
            ""
        ],
        [
            "རྒྱུ་འབྲས་གཉིས་མེད་ནམ་མཁའ་ལྟ་བུའོ།།",
            "ཞེས་དང་། ",
            "གང་ཟག་བླང་དོར་བྱེད་པ་དེས། །",
            "བྱང་ཆུབ་ནམ་ཁའ་དེ་མི་འགྲུབ།།",
            "བླང་ཤིང་དོར་བ་གོལ་སྒྲིབ་བོ། །",
            "ཞེས་སོ།། ",
            "གཉིས་པ་ཁྱད་པར་ཅན་གྱི་",
            "གསང་ཆེན་ཉིད་བཤད་པ་ལ་སྐོར་གསུམ་།",
            "ཕྱི་སེམས་སྡེ། ",
            "ནང་ཀློང་སྡེ། ",
            "གསང་བ་མན་ངག་གི་སྡེའི་སྐོར་",
            "དེ་ལའང་བཀོད་པ་ཆེན་པོ་ལས། ",
            "འོན་ཀྱང་རང་ཉིད་འདས་འོག་ཏུ། །",
            "འདི་ལྟར་རྣམ་པར་སྣང་བར་འགྱུར།།",
            "ཡིད་ཅན་རྣམས་ལ་སེམས་ཀྱི་སྡེ། །",
            "ནམ་མཁའ་ཅན་ལ་ཀློང་གི་སྡེ། །",
            "རིམ་རྩོལ་བྲལ་ལ་",
            ""
        ],
        [
            "མན་ངག་སྡེ། །ཞེས་སོ།།",
            "དེ་འང་ཕྱི་ནང་གི་ཆོས་རྣམས་དོན་གཞན་ནམ་",
            "དཀྱིལ་འཁོར་ལ་སོགས་པ་མཐའ་གཅིག་ཏུ་",
            "ཞེ ན་པ་རྣམས་ལ་གཉིས་འཛིན་རང་རྒྱུད་པ་སྤང་པའི་ཕྱིར་",
            "ཐམས་ཅད་རང་བྱུང་ཡེ་ཤེས་ཀྱི་རོལ་པ་།",
            "མ་དག་པའི་སྣོད་བཅུད་དང་བཅས་པ་སེམས་ཀྱི་",
            "འཁྲུལ་སྣང་དག་པ་མྱང་འདས་ཀྱི་སྣང་བ་དང་",
            "རོལ་པར་བསྟན་པས་གཉིས་མེད་མཐའ་གྲོལ་",
            "ཆེན་པོར་དབྱིངས་སུ་སྡུད་པའི་དགོས་པ་ཡོད་དོ།། ",
            "གཉིས་པ་རྒྱུད་ཀྱི་འཆད་ཐབས་བསྟན་པ་ལ་གཉིས་།",
            "ངོ་བོ་ངོས་བཟུང་བ། ",
            "འཆད་ཐབས་དང་གཉིས་སོ།།",
            "མུ་ཏིག་ཕྲེང་བ་ལས། ",
            "ཨེ་མ་ཧོ་རྡོ་རྗེ་འཛིན་པ་ཉོན།།",
            ""
        ],
        [
            "དེ་ཉིད་རྣམ་པར་བཤད་བྱ་བ། །",
            "དོན་གྱི་རྒྱུད་དང་སེམས་ཀྱི་རྒྱུད། །",
            "ཅེས་པའི་དོན་གྱི་རྒྱུད་ལའང་ཐབས་རྒྱུད་དང་། ",
            "རང་བཞིན་གྱི་རྒྱུད་གཉིས། ",
            "དང་པོ་ལའང་མཚོན་བྱ་ཐབས་ཀྱི་རྒྱུད་དང་། ",
            "མཚོན་བྱེད་ཐབས་ཀྱི་རྒྱུད་དོ།།",
            "དེའང་དེ་ཉིད་ལས། ",
            "གཞི་གཅིག་ངོ་བོའི་ཁྱད་པར་ལས། །",
            "མཚོན་བྱ་དང་ནི་མཚོན་བྱེད་མེད།།",
            "ཅེས་སོ།། ",
            "གཉིས་པ་རང་བཞིན་གྱི་རྒྱུད་ནི། ",
            "རིག་པ་རང་འོད་སྒྲོན་མ་དང་བཅས་།",
            "དེ་ཉིད་ལས། ",
            "དེ་བཞིན་གཤེགས་པའི་རང་བཞིན་ནི༑ ༑",
            "རྒྱུད་ཀྱི་སྙིང་པོ་རབ་ཏུ་དབྱེ།།",
            "འཁོར་དང་འདས་པ་གང་གིས་ཀྱང་། །",
            "འདི་ཉིད་ཤེས་པ་མ་ཡིན་ཏེ།།",
            ""
        ],
        [
            "མི་འབྱེད་རྡོ་རྗེའི་རང་བཞིན་ཅན། །",
            "རང་རྒྱུད་མཚོན་པའི་གཞི་གཅིག་པའི། །",
            "རང་བཞིན་སྟོང་པ་ཉིད་དུ་གཅིག །",
            "རྫོགས་པའི་སངས་རྒྱས་བསྐྱེད་པའི་ཡུམ། །",
            "ཞེས་སོ།། ",
            "གཉིས་པ་ཚིག་རྒྱུད་འཆད་པ་ནི། ",
            "བཤད་ཐབས་ཀྱི་མན་ངག་མང་ནའང་། ",
            "འདིར་གསང་ཆེན་བླ་ན་མེད་པའི་",
            "རྒྱུད་བཅུ་བདུན་གྱི་",
            "དགོངས་པའི་རྗེས་སུ་འབྲངས་ནས་",
            "ཆིངས་ཆེན་པོ་ལྔ་དང་ཡན་ལག་བཞིས་",
            "ཤེས་པར་བྱ་བ་ནི། ",
            "ཉི་ཟླ་ཁ་སྦྱོར་ལས། ",
            "ལོ་རྒྱུས་དོན་གྱིས་མ་བཤད་།",
            "གསང་ཆེན་ངེས་པའི་བཀའ་འདི་ལ།།",
            "ཡིད་མི་ཆེས་པའི་སྐྱོན་དུ་འགྱུར།།",
            ""
        ],
        [
            "རྩ་བའི་དོན་གྱིས་མ་བཤད་ན།།",
            "ཆོས་རྣམས་རིག་པར་མི་འདུས་པས། །",
            "མཐའ་ཡས་པ་ཡི་སྐྱོན་དུ་འགྱུར།།",
            "ཡོ་གའི་དོན་གྱིས་མ་བཤད་ན༑༑",
            "ཐེག་པའི་རུ་ཤན་མི་ཕྱེད་པས། །",
            "ཆེ་ཆུང་རིག་པ་དོན་མེད་འགྱུར།།",
            "ཚིག་གི་དོན་གྱིས་མ་བཤད་ན།།",
            "རྒྱུད་རྣམས་རིམ་པར་གསལ་བའི་ཚིག །",
            "འབྲུས་མི་ཆོམ་པའི་སྐྱོན་དུ་འགྱུར།།",
            ""
        ],
        [
            "དགོས་ཆེན་དོན་གྱིས་མ་བཤད་ན།།",
            "རྫོགས་ཆེན་བྱ་བརྩལ་མེད་པ་ལ༑༑",
            "དོན་མེད་པ་ཡི་སྐྱོན་དུ་འགྱུར།།",
            "ཞེས་སོ།།",
            "ཡན་ལག་བཞི་ནི་རིག་པ་རང་གྲོལ་ལས། ",
            "ཁྱུང་ཆེན་མཁའ་ལྡིང་ལྟ་བུའི་བློས། །",
            "དོན་གྱི་ཁོག་རྣམས་ཕུབ་སྟེ་བཤད།།",
            "སྟག་མོ་འཆོངས་སྟངས་ཤེས་རབ་བློས། །",
            "དོན་གྱི་ས་ཆེན་བཅད་དེ་བཤད།།",
            ""
        ],
        [
            "རུས་སྦལ་ནུར་འགྲོས་ལྟ་བུའི་བློས། །",
            "ཡི་གེའི་འབྲུ་རྣམས་ཆོམ་པར་བཤད།།",
            "ཅེས་པ་དོན་གྱི་ཁོག་དབུབ། ",
            "དཀྱུས་ཀྱི་ས་བཅད། ",
            "ཚིག་གི་དོན་།",
            "མན་ངག་གི་དོན་བསྡུ་བ་དང་བཞིའོ།།",
            "ཕུན་ཚོགས་པ་ལྔའི་ཆིངས་ཀྱིས་འཆད་དགོས་།",
            "དེ་ཡང་ཐུན་མོང་མ་ཡིན་པ་དང་། ",
            "ཐུན་མོང་གི་གླེང་གཞི་གང་རུང་ཅིག་ལས་མི་འབྱུང་།",
            "འདིར་རང་བཞིན་རྫོགས་པ་ཆེན་པོ་གསང་ཆེན་ངེས་པའི་",
            "རྒྱུད་རྣམས་ཐུན་མོང་མ་ཡིན་པ་དང་། ",
            "ཐུན་མོང་བ་གཉིས་སུ་འབྱུང་བ་ནི། ",
            "ཆོས་དབྱིངས་དོན་གྱི་འོག་མིན་དུ། ",
            "རང་བྱུང་གི་རིག་པའི་སྟོན་པ་འཕོ་འགྱུར་མ་མཆིས་པ། ",
            "ཆོས་བླང་བ་དང་དོར་བ་མེད་པའི་རང་བཞིན། ",
            "འཁོར་རང་ལས་ཐ་མི་དད་པ་ཡེ་ཤེས་རོལ་པའི་འཁོར་།",
            ""
        ],
        [
            "ཉིད་ལ་ཉིད་ཆེད་དུ་གླེང་བས་འདི་སྐད་བདག་གིས་",
            "བཤད་པའམ་བསྟན་པའི་དུས་གཅིག་ན་ཞེས་འབྱུང་།",
            "ཚིག་གི་རྒྱུད་དེ་ཉིད་གང་དུ་བྱུང་བས་ཉམས་སུ་ལེན་པའི་",
            "སྐབས་སུ་དོན་སྡུད་ཐ་དད་འབྱུང་བ་ལ་འདི་སྐད་བདག་གིས་",
            "ཐོས་པ་དུས་གཅིག་ན་ཞེས་གླེང་གཞི་གཉིས་སུ་བཀའ་སྩལ་པ་ཡིན་ནོ༑",
            "༑{དེ་དག་ཅུང་ཟད་མདོར་བསྡུས་པས་ཀྱང་",
            "གསང་ཆེན་སྔགས་ལ་སློབ་པའི་རིམ་པ་མདོར་བསྟན་ཙམ་ཞིག་",
            "གོ་ནུས་པའི་དབང་དུ་བྱས་ནས་",
            "བློ་གྲོས་དང་རྩོལ་པ་དམན་པ་འགའི་དོན་དུ་བསྟན་པའོ།།",
            "}དེ་ལྟར་རྒྱུད་དོན་ཟབ་ཅིང་རྒྱ་ཆེའི་འཕགས་བློས་",
            "སྤྱོད་ཡུལ་གངས་ཅན་མཚོ། །",
            "མཁའ་ལྟར་རབ་ཞི་རྙོག་པ་ཀུན་བྲལ་",
            "གཟོད་ནས་འདུས་མ་བྱས། །",
            "ཇི་སྙེད་ཇི་བཞིན་གཟིགས་པའི་གསང་ཆེན་",
            "ཤིན་ཏུ་རྨད་བྱུང་མཐའ་ཡས་གང་། །",
            "རྒྱལ་པའི་ཐུགས་རྗེས་འགྲོ་ལ་སྣང་བྱའི་",
            "གངས་རིའི་ཁྲོད་འདིར་ཅུང་ཟད་གསལ།།",
            ""
        ],
        [
            "འདི་ལྟའི་དགེ་བ་འོད་དཀར་རྙོག་མེད་དེས། །",
            "རབ་རིབ་རྨོངས་པའི་འགྲོ་བ་མ་ལུས་པ། །",
            "འོད་གསལ་གདོད་མའི་སྣང་བ་མངོན་གྱུར་ནས།།",
            "ཕྱམ་གཅིག་འགྱུར་མེད་ཞིང་ལ་སྤྱོད་པར་།",
            "ཚུལ་འདི་སྐལ་བཟང་སློབ་བུའི་མཆོག་གྱུར་པ། །",
            "བློ་བཟང་དགེ་བའི་འབྱུང་གནས་དམ་པ་དང་། །",
            "དད་ལྡན་གཏོང་ཕོད་སྲི་ཞུའི་མཆོག་གྱུར་པ། །",
            "ཤཱཀྱ་ཡེ་ཤེས་བཟང་པོས་བསྐུལ་བའི་ངོར། །",
            "ཇི་བཞིན་དོན་གཉིས་སྤྱོད་པའི་རྣལ་འབྱོར་པས། །",
            "རྒྱུད་དོན་ཟབ་མོ་རང་བཞིན་མངོན་ཕྱུང་།",
            "གངས་རི་ཐོད་དཀར་རིན་ཆེན་སྙིང་པོའི་མགུལ། །",
            "ཨོ་རྒྱན་རྫོང་ཞེས་བྱ་བའི་གནས་སུ་བཀོད།།",
            "སྔགས་ཀྱི་སྤྱི་དོན་ཚངས་དབྱངས་འབྲུག་སྒྲ་ཞེས་བྱ་བ། །",
            "དཔལ་ཨོ་རྒྱན་གྱི་སློབ་དཔོན་བློ་ལྡན་མཆོག་སྲེད་ཀྱིས་",
            "རྗེས་སུ་བཟུང་ཞིང་སྔགས་དང་ཕ་རོལ་ཏུ་ཕྱིན་པའི་",
            "ཆོས་ཚུལ་རྒྱ་མཚོ་ལ་མང་དུ་ཐོས་ཤིང་ལེགས་པར་སྦྱངས་པའི་",
            "མེ་ཏོག་རྒྱུན་ཆགས་པས་བློའི་པད་མཚོ་གང་བར་བྱས་པ། ",
            "ཐེག་པ་མཆོག་གི་རྣལ་འབྱོར་བ་ཀློང་ཆེན་རབ་འབྱམས་ཀྱིས། ",
            "འབྲུག་གི་ལོ་དབྱར་ཟླ་ར་བའི་ཚེས་བརྒྱད་བཀྲ་ཤིས་ཀྱི་",
            "ཉི་མ་ཤར་བ་ལ་ལེགས་པར་བགྱིས་པའོ།།། །",
            "མངྒ་ལ།། །། ",
            "༄༅། །དཔལ་གསང་བ་སྙིང་པོའི་སྤྱི་དོན་ལེགས་པར་བཤད་པའི་",
            "སྣང་བས་ཡིད་ཀྱི་མུན་པ་ཐམས་ཅད་སེལ་བ་ཞེས་བྱ་བ་བཞུགས་སོ།།",
            ""
        ],
        [
            "༄༅༅། །དཔལ་གསང་བའི་སྙིང་པོ་དེ་ཁོ་ན་ཉིད་ངེས་པའི་",
            "སྤྱི་དོན་ལེགས་པར་བཤད་པའི་སྣང་བས་",
            "ཡིད་ཀྱི་མུན་པ་ཐམས་ཅད་སེལ་བ་ཞེས་བྱ་བ། ",
            "ཕྱོགས་བཅུ་དུས་བཞིའི་དེ་བཞིན་གཤེགས་པ་སྲས་དང་",
            "བཅས་པ་ཐམས་ཅད་ལ་ཕྱག་འཚལ་ལོ། །",
            "དཔལ་ལྡན་ཡོན་ཏན་འབྱོར་པས་",
            "མཁྱེན་བརྩེའི་གཏིང་མཐའ་དཔག་ཡས་ཤིང་། །",
            "སྐུ་གསུམ་ཡེ་ཤེས་ཀླུ་དབང་གིས་",
            "བརྟེན་ཕན་བདེའི་ཡིད་བཞིན་འབྱུང་བའི་གནས། །",
            "ཐུགས་རྗེའི་ཆུ་གཏེར་",
            "དུས་རླབས་གཡོ་བས་འཇིག་རྟེན་གསུམ་གྱི་ཁོངས་ཁྱབ་པའི། །",
            "རྒྱལ་བ་སྔོན་མེད་གངས་ཅན་མཚོ་དེ་",
            "ཀུན་ནས་དགའ་བའི་གཙུག་གིས་མཆོད།།",
            "སེམས་ཀྱི་རང་བཞིན་དྲི་མ་མེད།།",
            "ཡེ་ནས་དག་ཅིང་འོད་གསལ་བ། །",
            "དཀྱིལ་འཁོར་མ་ལུས་འབྱུང་བའི་གནས། །",
            "ཡིད་བཞིན་སྤྲིན་ལ་ཕྱག་འཚལ་ལོ། །",
            " གདོད་ནས་རྣམ་དག་ཆོས་སྐུའི་ངང་ཉིད་ལས། །",
            "རིགས་ལྔ་ལྷུན་རྫོགས་ཡེ་ཤེས་གདངས་གསལ་ཞིང་།",
            "སྤྲུལ་པའི་འཕྲོ་འདུས་འགྲོ་བའི་དོན་མཛད་པ། །",
            "རྡོ་རྗེ་སེམས་དཔའ་དཀྱིལ་འཁོར་གཙོ་ལ་འདུད། །",
            "ཆོས་དབྱིངས་མ་གཡོས་ནམ་མཁའི་དཀྱིལ་ན་",
            "གཟུགས་བརྙན་ལོངས་སྤྱོད་རྫོགས་པའི་སྐུ། །",
            "ཡེ་ནས་འོད་གསལ་ལྷུན་གྱིས་གྲུབ་ཅིང་སྣང་ལ་",
            "རང་བཞིན་མེད་པའི་ལྷ། །",
            "ཀུན་མཁྱེན་ཡེ་ཤེས་དཀྱིལ་འཁོར་གང་བས་",
            "མཛད་པའི་རྣམ་འགྲོས་རབ་བརྟན་ཅིང་། །",
            "འོད་སྟོང་དྲྭ་བའི་ཉི་གཞོན་དམར་བས་",
            "བདག་བློའི་ཡིད་ཀྱི་པད་མཚོར་སྐྱོངས།།",
            "རྒྱུད་དོན་གསང་བའི་མདངས་བཀྲ་ཞིང་།།",
            ""
        ],
        [
            "ལུང་རིགས་མན་ངག་འོད་སྟོང་འཕྲོ། །",
            "ཐར་གླིང་མ་ལུས་སྣང་བྱེད་བའི། །",
            "སྤྱི་དོན་ཡིད་ཀྱི་མུན་སེལ་བརྩམ།།",
            "འདིར་དཔལ་གསང་བའི་སྙིང་པོ་",
            "དེ་ཁོ་ན་ཉིད་ངེས་པའི་རྒྱུད་ཀྱི་རྒྱལ་པོ་འཆད་པ་།",
            "སྤྱིའི་དོན་དང་། ",
            "གཞུང་གི་དོན་གཉིས་ལས། ",
            "དང་པོ་སྤྱི་དོན་ལ་གསུམ་།",
            "གླེང་གཞི་དང་འབྲེལ་བ་བྱུང་ཚུལ་བརྒྱུད་པའི་ལོ་རྒྱུས། ",
            "གླེང་བསླང་བ་དང་འབྲེལ་པ་བསྟན་པ་སྤྱིའི་རྣམ་བཞག",
            "རྒྱུད་དོན་དངོས་དང་འབྲེལ་པ་དོན་གྱི་",
            "རང་བཞིན་གཏན་ལ་དབབ་པའོ།།",
            "དང་པོ་༼གླེང་གཞི་དང་འབྲེལ་བ་",
            "བྱུང་ཚུལ་བརྒྱུད་པའི་ལོ་རྒྱུས་༽ནི། ",
            "སྒྱུ་འཕྲུལ་རྒྱ་མཚོ་ལས། ",
            "རྒྱལ་བ་སེམས་དཔའ་རྣལ་འབྱོར་པ། །",
            "དགོངས་པ་རིག་པ་རྣ་བར་བརྒྱུད། །",
            "ཅེས་པས། ",
            "རྒྱལ་བ་དགོངས་པས་བརྒྱུད་པ། ",
            "རིག་འཛིན་རིག་པས་བརྒྱུད་པ། ",
            "གང་ཟག་སྙན་ཁུངས་ཀྱིས་བརྒྱུད་པ་གསུམ་ལས། ",
            "དང་པོ་ལ་གསུམ་།",
            ""
        ],
        [
            "ཆོས་སྐུའི་རང་བཞིན་བྱིན་གྱིས་རླབས་ཀྱིས་གསུངས་པའི་ཚུལ། ",
            "ལོངས་སྐུའི་རང་གི་ངོ་བོའི་སྣང་བས་གསུངས་ཚུལ། ",
            "སྤྲུལ་སྐུའི་སྒྲ་ཚིག་སྡེབ་སྦྱོར་ལེགས་པས་གསུངས་པའི་ཚུལ་ལོ། །",
            "དེ་དག་ཀྱང་ཕུན་སུམ་ཚོགས་པ་ལྔ་ལྔའི་རང་བཞིན་།",
            "ཀུན་བྱེད་ལས །",
            "སྐུ་གསུམ་སྟོན་པ་དེ་ཡི་བཤད་ལུགས་ནི། །",
            "སྟོན་པ་ཆོས་སྐུའི་བྱིན་གྱིས་བརླབས་ལས་བཤད།།",
            "ལོངས་སྤྱོད་རྫོགས་པས་རང་གི་ངོ་བོས་བཤད།།",
            "སྤྲུལ་པ་སྐུས་ནི་ཚིག་དང་དོན་སྡེབས་ནས།།",
            "གང་ཟག་རྣ་བའི་དབང་པོར་ཚིག་དོན་སྟོན།།",
            "ཅེས་པ་དང་། ",
            "སྟོན་པ་བསྟན་པ་འཁོར་དུས་གནས་དག་ནི། །",
            "ཕུན་སུམ་ཚོགས་པ་ལྔ་ཡི་རང་བཞིན་ནོ།།",
            ""
        ],
        [
            "ཞེས་པས། ",
            "དང་པོ་ལ་ལྔ། ",
            "གནས་ཕུན་སུམ་ཚོགས་པ་འོག་མིན་ཆོས་ཀྱི་",
            "དབྱིངས་ཀྱི་ཞིང་ཁམས་སྤྲོས་དང་བྲལ་བའི་ངང་། ",
            "སྐྱེ་འགགས་མེད་པའི་ཀློང་། ",
            "འཁོར་བ་དང་མྱ་ངན་ལས་འདས་པ་གང་དུའང་",
            "རྒྱ་ཆད་ཕྱོགས་ལྷུང་མེད་པ་།",
            "སྟོན་པ་ཕུན་སུམ་ཚོགས་པ་དཔལ་ཀུན་ཏུ་བཟང་པོ་གདོད་ནས་",
            "མངོན་པར་བྱང་ཆུབ་པའི་རང་བཞིན་ཉིད། ",
            "དུས་ཕུན་སུམ་ཚོགས་པ་ཆོས་ཉིད་འགྱུར་བ་མེད་པ་",
            "དུས་བཞི་མཉམ་པ་ཉིད་ཀྱི་རང་བཞིན་།",
            "འཁོར་ཕུན་སུམ་ཚོགས་པ་ཡེ་ཤེས་རྒྱ་མཚོའི་ཚོགས་།",
            "ཆོས་ཕུན་སུམ་ཚོགས་པ་རང་བཞིན་མཉམ་རྫོགས་ཆེན་པོ། ",
            "མ་གསུངས་མི་གསུང་གསུང་པ་མེད་པའི་",
            "ཚུལ་གྱིས་རྣམ་པར་དག་གོ། ",
            "གཉིས་པ་༼གླེང་བསླང་བ་དང་འབྲེལ་པ་བསྟན་པ་སྤྱིའི་རྣམ་བཞག༽ནི། ",
            "ཆོས་སྐུ་སྤྲོས་པ་དང་བྲལ་བའི་ངང་ལས་",
            "མ་གཡོས་བཞིན་དུ་སྟོན་པ་ཕུན་སུམ་ཚོགས་པ་",
            "ཀུན་ཏུ་བཟང་པོ་ཉིད་ལོངས་སྐུའི་རྣམ་པར་བཞེངས་།",
            ""
        ],
        [
            "གནས་ཕུན་སུམ་ཚོགས་པ་རང་སྣང་",
            "ལྷུན་སྟུག་པོ་བཀོད་པ་གསལ་དག་བདེ་བའི་ཞིང་།",
            "སྟོན་པ་ཕུན་སུམ་ཚོགས་པ་དཔལ་རྣམ་པར་སྣང་མཛད་ལ༑",
            "འཁོར་ཕུན་སུམ་ཚོགས་པ་རིགས་ལྔའི་སངས་རྒྱས་ཀྱི་",
            "དཀྱིལ་འཁོར་ནམ་མཁའ་དབྱིངས་ཀྱི་མཐའ་ཁྱབ་པ་",
            "ཞི་བ་དང་ཁྲོ་བོའི་རང་བཞིན་མངོན་པར་སྣང་བས་བསྐོར་།",
            "དུས་ཕུན་སུམ་ཚོགས་པ་ཐོག་མ་དང་ཐ་མ་མེད་པའི་",
            "ཆོས་ཉིད་འདུ་འབྲལ་མེད་པའི་ངོ་བོ་བསམ་གྱིས་མི་ཁྱབ་པ་།",
            "ཆོས་ཕུན་སུམ་ཚོགས་པ་རང་བཞིན་གསང་བའི་སྙིང་པོ་",
            "དེ་ཁོ་ན་ཉིད་ངེས་པ་རང་བྱུང་རང་ཤར་ཆེན་པོར་རང་སྣང་བའོ།།",
            "དེ་སྐད་དུའང་འདི་ཉིད་ལས། ",
            "དེ་བཞིན་གཤེགས་པ་ཉིད་དེ་བཞིན་གཤེགས་པ་",
            "ཉིད་ལ་ཆེད་དུ་གླེང་ངོ་།།",
            ""
        ],
        [
            "ཞེས་སོ།། ",
            "གསུམ་པ་༼རྒྱུད་དོན་དངོས་དང་འབྲེལ་པ་དོན་གྱི་",
            "རང་བཞིན་གཏན་ལ་དབབ་པ་༽ལ་གཉིས་ལས། ",
            "རིག་པའི་སྐྱེས་བུ་ཐུབ་པར་སྣང་བས་གདུལ་བྱའི་དོན་དུ་བསྟན་པ་ནི། ",
            "དེ་ལྟར་ལྷུན་སྟུག་པོ་བཀོད་པའི་ཞིང་ནས་རིགས་ལྔ་",
            "གངས་ཆེན་མཚོའི་སྐུ་ལས་སྤྲུལ་པའི་དང་པོ་ཡི་གེ་སྤྲིན་གྱི་",
            "འོད་ཟེར་བྱེ་བ་ཁྲག་ཁྲིག་དཔག་ཏུ་མེད་པ། ",
            "འཇིག་རྟེན་དྲུག་གི་ཕྱོགས་བཅུ་ཀུན་ཏུ་འཕྲོས་པའི་རྩེ་མོ་ལས། ",
            "རིག་པའི་སྐྱེ་བུ་ཐུབ་པ་དྲུག་གྲངས་མེད་བརྗོད་དུ་མེད་པ་འཐོན་།",
            "ལྷ་དང་ལྷ་མ་ཡིན་ལ་སོགས་པ་འགྲོ་བ་སོ་སོའི་དོན་མཛད་པ་ལས། ",
            "ཁྱད་པར་དུ་སྟོང་གསུམ་གྱི་སྟོང་ཆེན་པོ་མི་མཇེད་ཀྱི་འཇིག་རྟེན་གཞི་དང་",
            "སྙིང་པོ་མེ་ཏོག་གིས་བརྒྱན་པ་འདི་ཉིད་དུ། ",
            "ཐུབ་པ་དྲུག་གི་དོན་མཛད་པ་ལས་མི་ཡི་ཐུབ་པ་སངས་རྒྱས་",
            "སྟོང་མངོན་པར་སྣང་བས་འགྲོ་བའི་ཁ་ལོ་གྱེན་དུ་བསྒྱུར་ཞིང་",
            "དེ་དག་ལས་ཀྱང་ཚེ་ལོ་བརྒྱ་པའི་ཚེ་ཤཱཀྱ་ཐུབ་པ་",
            "ཞེས་བྱ་བའི་མཚན་དང་རྣམ་པས་གདུལ་བར་དགོངས་ནས་",
            "འཛམ་བུའི་གླིང་བྱེ་བ་ཕྲག་བརྒྱར་སྐུ་མཉམ་དུ་",
            "སྣང་བས་སེམས་ཅན་གྱི་དོན་མཛད་པ་ནི། ",
            "ནམ་མཁའི་ཟླ་བ་མ་འཕོས་བཞིན་དུ་",
            "ཆུ་སྣོད་བྱེ་བ་ཕྲག་བརྒྱར་སྣང་བ་ལྟར། ",
            "ལོངས་སྐུའི་ངང་ལས་སྤྲུལ་པའི་སྐུ་མངོན་པར་སྣང་བ་སྟེ་",
            "མཛད་པ་བཅུ་གཉིས་ཀྱིས་དོན་མཛད་པ་།",
            "ཆོས་ཀྱི་འཁོར་ལོ་རིམ་པ་གསུམ་དུ་བསྐོར་ནས་",
            "རིགས་ཅན་གསུམ་བྱང་ཆུབ་གསུམ་ལ་བཀོད་།"
        ],
        [
            "རྟག་པ་འཛིན་པ་ཤས་ཆེ་བ་རྣམས་གདུལ་བར་བྱ་བའི་ཕྱིར་དང་། ",
            "སྐུ་དངོས་སུ་སྣང་བས་འདུལ་བའི་འགྲོ་བའི་",
            "ཆུ་སྣོད་ཀྱང་དེ་ཙམ་དུ་ཟད་པས་མྱ་ངན་ལས་འདའ་བར་བཞེད་ནས",
            "འཇིག་རྟེན་གྱི་སློབ་མ་རྣམས་ལ་གདམས་ངག་གསུམ་བཞག་པའི་ཕྱིར། ",
            "གྲོང་ཁྱེར་རྩྭ་མཆོག་གྱད་སྟོབས་པོ་ཆེ་འབྱུང་བའི་གནས། ",
            "ཤིང་སཱ་ལ་ཟུང་ཞིག་གི་དྲུང་དུ་སེང་གེའི་ཁྲི་ལ་གཟིམས་།",
            "མོའུ་འགལ་གྱི་བུ་ལ་བཀའ་སྩལ་པ། ",
            "རྫུ་འཕྲུལ་ཅན་ཁྱོད་སོང་ལ་",
            "ངའི་སློབ་མ་བསྟན་པ་འདིར་ཞུགས་པ་",
            "གང་ཇི་སྙེད་པ་བསྡུས་ཤིག་ཅེས་བསྐུལ་བ་དང་། ",
            "མོའུ་འགལ་གྱི་བུས་སྐད་ཅིག་དེ་ཉིད་ལ་རི་རབ་ཀྱི་རྩེར་སོང་སྟེ་",
            "རྫུ་འཕྲུལ་གྱི་སྒྲ་སྐད་ཆེན་པོ་ཕྱོགས་བཅུར་སྨྲས་པ༑ ",
            "རྒྱལ་བའི་ཞིང་གྱུར་རིགས་དྲུག་གང་སུ་དག །",
            "འདི་པར་ངེས་ཤིང་ཕྱོགས་པ་ཀུན་ཉོན་།",
            "དེང་འདིར་སྟོན་པས་བདུད་རྩི་གསུམ་འཇོག་གིས། །",
            "དུག་གསུམ་འཇོམས་པར་འདོད་པ་ཀུན་འདུས་ཤིག །",
            "ཅེས་པ་ལ་སོགས་པ་རྒྱ་ཆེར་བརྗོད་པས། ",
            "བློ་གྲོས་དད་གྲོལ་ལ་སོགས་པ་གང་ཟག་དམ་པའི་",
            "རིགས་ཅན་ལྔ་ནི་སྟོན་པ་རྡོ་རྗེའི་སྐུ་ལ་སྐྱེ་འཆི་མེད་ཀྱི། ",
            "སྤྲུལ་པ་དབྱིངས་སུ་ཞི་བ་ཙམ་ལས་",
            "མྱ་ངན་ལས་མི་འདའ་བར་ཁོང་དུ་ཆུད་ནས་",
            ""
        ],
        [
            "ནང་དུ་ཡང་དག་འཇོག་གོ། ",
            "དེ་ལས་གཞན་པའི་འཁོར་བློ་དམན་ཕལ་ཆེར་འདུས་ཏེ་",
            "མྱ་ངན་དང་སྨྲེ་སྔགས་བྱེད་ཅིང་མཆོད་པ་དང་བཀུར་སྟི་བྱེད་དོ།།",
            "དེ་ནས་སྟོན་པས་བཀའ་བསྩལ་པ། ",
            "ཀྱེ། ",
            "གྲོགས་པོ་དག་ཤེས་པར་གྱིས་ཤིག་ཆོས་ཐམས་ཅད་ནི་མི་རྟག་པ། ",
            "འབྱོར་པ་ཐམས་ཅད་ནི་མཐར་རྒུད་པ། ",
            "དངོས་པོ་ཐམས་ཅད་ནི་ངེས་པར་འཇིག་པ། ",
            "གང་ཟག་གི་སྲོག་གི་དབང་པོ་ལ་ངེས་པར་སྐྱེ་ཤི་ཡོད་པའི་ཕྱིར་ང་ཡོངས་སུ་མྱ་ངན་འདའ་བས། ",
            "གང་སུ་དག་ཐེ་ཚོམ་དང་སྤྲོས་པ་ཡོད་ན་",
            "དྲིས་ཤིག་གསུངས་པ་དང་། ",
            "འཁོར་རྣམས་ཀྱི་ནང་ནས་རིག་འཛིན་ཆེན་པོ་ཀུཉྫ་ར་ཞེས་བྱ་བ་སྟན་ལས་ལངས་ཏེ་",
            "གསོལ་པ། ",
            "ཁྱོད་ནི་ནམ་མཁའི་རང་བཞིན་ཏེ།།",
            "འདའ་དང་མི་འདའ་ཡོངས་མི་མངའ།།",
            ""
        ],
        [
            "འཇིག་རྟེན་པ་ལ་མཐུན་འཇུག་ཏུ། །",
            "འདའ་བས་ཡོངས་སུ་འདུལ་བར་དགོངས།།",
            "ཞེས་པ་ལ་སོགས་པའི་ཚིག་གིས་",
            "དྲིས་པ་དང་ལན་ལྔ་གསུངས་པའི་ནང་།",
            "འདྲེན་པའི་ཐེག་པ་རྣམ་མཆོག་དང་། །",
            "འོག་མིན་དེ་ཉིད་རྣམ་མཛེས་པ། །",
            "ཤེས་པ་གསུམ་པ་གཅིག་ཉིད་དུ། །",
            "བྱང་ཆུབ་གཞན་ནས་མི་འཚོལ་བའི། །",
            "ཐབས་མཆོག་དཔག་གིས་མི་ལང་བ། །",
            "མཉམ་པའི་ཐེག་མཆོག་ཡོངས་མ་གསུངས།།",
            "ཞེས་སྔར་འཁོར་གྱི་ནང་དུ་གསང་སྔགས་མ་གསུངས་པས། ",
            "འཇིག་རྟེན་དུ་གསང་སྔགས་འབྱུང་ངམ་",
            "ཞེས་དྲིས་པའི་ལན་དུ་གསང་སྔགས་འབྱུང་བར་ལུང་བསྟན་ཏོ།།",
            "དེའང་དགོངས་འདུས་ལས། ",
            "རྨོངས་པས་གདུང་བ་སེལ་བ་ན་ཡང་འབྱུང་།",
            "འཇིག་རྟེན་དུ་སྒྲོན་མ་བཀོད་པ་ན་ཡང་འབྱུང་།",
            ""
        ],
        [
            "ངེས་པ་རྙེད་པ་ན་ཡང་འབྱུང་།",
            "སྙིང་པོ་བྱང་ཆུབ་ཏུ་ངེས་པ་ན་ཡང་འབྱུང་།",
            "དགོངས་པ་ངེས་པར་འགྲེལ་པ་ན་ཡང་འབྱུང་།",
            "གདུལ་བྱ་དུས་ལ་བབས་པ་ན་ཡང་འབྱུང་།",
            "བྱིན་གྱིས་བརླབས་པ་ན་ཡང་འབྱུང་།",
            "བརྒྱུད་པ་ཐབས་ཀྱི་གྲགས་པ་ན་ཡང་འབྱུང་།",
            ""
        ],
        [
            "ཆེད་དུ་མཛད་པ་ན་ཡང་འབྱུང་།",
            "ལུང་ཆེན་པོ་ངེས་པར་བསྟན་པ་ན་ཡང་འབྱུང་།",
            "ལས་རྒྱུན་ཡོངས་སུ་གཅོད་པ་ན་ཡང་འབྱུང་།",
            "དགོངས་པ་རྣམ་པར་བགྲོ་བ་ན་ཡང་འབྱུང་།",
            "ཞེས་གསུངས་པ་ལས། ",
            "ཁྱད་པར་དུ། ",
            "རྨོངས་པས་གདུང་བ་སེལ་བ་དང་། ",
            "ལུང་ཆེན་ངེས་བསྟན་དུ་འབྱུང་བར་གསུངས་ཤིང་། ",
            "དེ་དང་མཐུན་པར་མདོ་དགོངས་པ་ལུང་སྟོན་ལས། ",
            "ང་ནི་འདི་ནས་མི་སྣང་།",
            "ལོ་ནི་བརྒྱ་དང་བཅུ་གཉིས་ན།།",
            ""
        ],
        [
            "འཛམ་གླིང་ཤར་ལྷོའི་ཕྱོགས་མཚམས་ཀྱི། །",
            "མི་ལས་སྐལ་ལྡན་དྲྭ་མ་ཆེ།།",
            "རྒྱལ་པོ་ཛཿཞེས་བྱ་བ་དང་། །",
            "གྲོགས་ཀྱི་སེམས་དཔའ་དམན་པའི་ལུས། །",
            "ལང་ཀའི་བདག་པོ་ལ་སོགས་ལ།།",
            "ཐུགས་རྗེ་མཐུན་པའི་བྱིན་རླབས་ཀྱིས། །",
            "ཕྱག་ན་རྡོ་རྗེས་སྟོན་པར་འགྱུར།།",
            "ཞེས་ལུང་བསྟན་།",
            "སྤྲུལ་སྐུས་ཚིག་སྡེབ་སྦྱོར་ལེགས་པའི་སྒོ་ནས་གསུངས་ཏེ་",
            "མྱ་ངན་ལས་འདས་སོ༑༑ ",
            "གཉིས་པ་རིག་པའི་སྐྱེས་བུ་སེམས་དཔར་སྣང་བས་དོན་མཛད་པ་ནི། ",
            "ལྷུན་སྟུག་པོ་བཀོད་པའི་ཞིང་དུ། ",
            "སྟོན་པས་ལོངས་སྐུ་བླ་ན་མེད་པའི་",
            "གསང་བ་རང་གི་ངོ་བོས་བསྟན་པ་ཉིད་ཀྱི་",
            "སྐུ་གསུང་ཐུགས་ཀྱི་སེམས་དཔའ་གསུམ་གྱིས་",
            "མི་མཇེད་ཀྱི་ཞིང་འདིར་གནས་རིས་གསུམ་",
            "སོ་སོར་སྐུ་མཉམ་དུ་བསྟན་ནས་",
            ""
        ],
        [
            "དོན་མཛད་པ་ལས། ",
            "སྐུ་ཡི་སྤྲུལ་པ་འཇམ་དཔལ་ནི་མཁྱེན་རབ་མཆོག་ཏུ་གྱུར་པས་",
            "གཙོ་བོར་ལྟ་བའི་ཆོས་སྟོན་ཅིང་།",
            "མཚན་དང་དཔེ་བྱད་དུ་འབར་བས་",
            "ལྷ་ཡི་གནས་སུ་ལྷ་རྣམས་ཀྱི་དོན་མཛད་ཅིང་། ",
            "གསང་བ་དམ་པ་ལྷ་གྲགས་ལྡན་མཆོག་སྐྱོང་ལ་།",
            "དེ་ནས་རིམ་པ་བཞིན་དུ་ལྷ་རིན་ཆེན་འོད་འབར་དང་། ",
            "ཚངས་པ་སྐྱེ་དགུའི་བདག་པོ་དང་། ",
            "ཚངས་པ་གཙུག་ཕུད་འཛིན་དང་། ",
            "དབང་པོ་བརྒྱ་བྱིན་གྱི་བར་དུ་གསུངས་ཤིང་། ",
            "དེས་ལྷ་ཡི་འཁོར་ཚོམ་བུ་འབུམ་སྡེ་ལ་བསྟན་པས། ",
            "ལྷ་རྣམས་ཀྱང་སངས་རྒྱས་ཀྱི་གདུང་འཚོབ་ཅིང་",
            "གསང་སྔགས་ཀྱི་རིག་པ་འཛིན་པར་གྱུར་ཏོ།།",
            "གསུང་གི་སྤྲུལ་པ་སྤྱན་རས་གཟིགས་ནི་ཐུགས་རྗེའི་",
            "མངའ་བདག་ཏུ་གྱུར་པས་གཙོ་བོར་སྤྱོད་པའི་ཆོས་སྟོན་ཅིང་། ",
            "བདུད་རྩི་སྨན་གྱི་སྐུ་མངའ་བས་ཀླུའི་ནད་གསོ་ཞིང་",
            "ཀླུའི་གནས་སུ་གསང་བ་འདི་ཉིད་ཀླུ་དུང་མགྲིན་ནག་པོ་ལ་གསུངས་ཤིང་། ",
            "རིམ་པ་བཞིན། ",
            "ཀླུ་མོ་ཁང་འདུལ་མ། ",
            "ཀླུ་མོ་འདུལ་ཚངས་མ། ",
            "ཀླུའི་རྒྱལ་པོ་དགའ་བོ། ",
            "འཇོག་པོའི་བར་དུ་གསུངས་ཤིང་། ",
            "དེས་ཀླུའི་འཁོར་ཚོམ་བུ་འབུམ་སྡེ་ལ་གསུངས་ཏེ",
            "ཀླུ་རྣམས་ཀྱང་སངས་རྒྱས་ཀྱི་གདུང་འཚོབ་ཅིང་",
            "རིག་པ་འཛིན་པར་གྱུར་ཏོ།།",
            "ཐུགས་ཀྱི་སྤྲུལ་པ་གསང་བདག་ནི་མཐུ་སྟོབས་ཀྱི་",
            "བདག་པོར་གྱུར་པས་གཙོ་བོར་འབྲས་བུའི་ཆོས་སྟོན་ཅིང་། ",
            "འཇིགས་གཟུགས་རྔམ་པའི་སྐུ་མངའ་བས་གནོད་སྦྱིན་གྱི་ཡུལ་",
            "ལྕང་ལོ་ཅན་གྱི་གནས་སུ་གནོད་སྦྱིན་རྣམས་ལ་",
            "གསང་བའི་སྙིང་བོ་འདི་ཉིད་རྒྱ་ཆེར་སྟོན་ཅིང་",
            "གནོད་སྦྱིན་ཀུན་ཏུ་བཟང་པོ་ལ་གདམས་པར་མཛད་དོ།།",
            ""
        ],
        [
            "དེ་ནས་རིམ་པ་བཞིན། ",
            "གནོད་སྦྱིན་ལག་ན་རྡོ་རྗེ་དང་། ",
            "གྲགས་ལྡན་མཆོག་སྐྱོང་།",
            "སྐར་མདའ་གདོང་གི་བར་བརྒྱུད་ཅིང་། ",
            "དེས་གནོད་སྦྱིན་གྱི་འཁོར་ཚོམ་བུ་འབུམ་སྡེ་ལ་",
            "བསྟན་པས་སངས་རྒྱས་ཀྱི་གདུང་འཚོབ་ཅིང་རིག་པ་འཛིན་པར་གྱུར་ཏོ།།",
            "དེ་དག་གིས་མི་མ་ཡིན་པའི་གནས་སུ་",
            "གསང་བ་འདི་ཉིད་དར་ཚུལ་བསྟན་པ་།",
            "དེ་དག་གི་ཡང་སྟོན་པ་གསུམ་ནི་སྤྲུལ་སྐུའི་ཚིག་གིས་གོ་།",
            "བརྒྱུད་པ་སོ་སོའི་རིག་རིག་འཛིན་པས་བརྒྱུད་།",
            "འཁོར་ཚོམ་བུ་ནས་གང་ཟག་རྣ་བར་བརྒྱུད་དོ།།",
            ""
        ],
        [
            "དེའང་ཆོས་སྐུའི་སྟོན་པ་ཉིད་རང་བཞིན་བྱིན་གྱི་",
            "རླབས་ཀྱིས་ལོངས་སྐུར་ཤར་བ་ལ་",
            "བྱིན་གྱི་རླབས་ཀྱིས་བཤད་པ་ཞེས་བྱའོ།།",
            "ལོངས་སྐུའི་སྣང་བ་ལས་རང་གི་ལྷན་ཅིག་པའི་",
            "འཁོར་སྤྲུལ་པར་བཀོད་པ་ལ་རང་སྣང་དུ་ངོ་བོས་",
            "གསང་བ་རང་ཤར་དུ་བསྟན་པ་ནི་ངོ་བོས་བཤད་པ་ཞེས་བྱའོ།།",
            "སྤྲུལ་སྐུས་རང་རང་གི་གདུལ་བྱ་འཁོར་གྱི་",
            "རིག་པ་འཛིན་པ་རྣམས་ལ་ཚིག་སྡེབ་སྦྱོར་དུ་སྣང་བས་",
            "རྒྱུད་འདི་ཉིད་བསྟན་པ་ནི་སྒྲ་ཚིག་ཏུ་བཤད་པའོ།།",
            "རིག་འཛིན་སོ་སོ་ནི་བརྡ་ཙམ་གྱིས་ཐུགས་ནས་",
            "ཐུགས་སུ་བརྒྱུད་པའི་ཕྱིར་རིག་པས་བརྒྱུད་པ་ཞེས་བྱའོ།།",
            "གང་ཟག་སོ་སོ་བ་ལ་རྗོད་བྱེད་རྣ་བར་བརྒྱུད་པས་ན་",
            "སྙན་ཁུངས་སུ་བརྒྱུད་པ་ཞེས་བྱའོ།། ",
            "གཉིས་པ། ",
            "མི་རྣམས་ཀྱི་རིག་འཛིན་རིག་པས་བརྒྱུད་པ་ནི། ",
            "ཐུབ་པ་སྤྲུལ་པའི་སྐུ་མྱ་ངན་ལས་འདས་ནས་",
            ""
        ],
        [
            "ལོ་བརྒྱད་དང་བཅུ་གཉིས་སོང་བ་དེའི་ཚེ་",
            "བློ་གྲོས་དད་གྲོལ་ལ་སོགས་པ་དམ་པའི་རིགས་ཅན་",
            "ལྔ་ནང་དུ་ཡང་དག་འཇོག་པ་ལས་ལངས་ནས",
            "རི་མ་ལ་ཡའི་རྩེ་མོར་ལྷགས་སོ།།",
            "དེ་རྡོ་རྗེ་གདན་ནས་",
            "ཤར་ལྷོའི་མཚམས་ཟ་ཧོར་གྱི་ཡུལ་ན་རི་དེ་ཡོད་དེ༑",
            "ཙནྡན་ལ་སོགས་པའི་ནགས་འཁྲིགས་ཤིང་",
            "སྨན་དང་མེ་ཏོག་གི་ཚོགས་རྒྱས་པ། ",
            "སེང་གེ་དང་། ",
            "སྟག་དང་། ",
            "ལྕེ་སྤྱང་ལ་སོགས་པ་རྒྱུ་ཞིང་།",
            "མཁའ་འགྲོ་དང་གྲུབ་པ་དུ་མས་བསྙེན་པ། ",
            "དུས་དུས་སུ་ལྷའི་མེ་ཏོག་དང་",
            "ཙནྡན་སྣ་ཚོགས་ཀྱི་ཕྱེ་མའི་ཆར་བབས་པ༑ ",
            "ཤར་ཕྱོགས་ན་ཨ་སུ་ར་གསང་བའི་བྲག་ཕུག་ཡོད་པ། ",
            "དེའང་སྒོ་ཟླ་གམ་ལ་ངོ་མཚར་གྱི་རི་མོ་རང་བྱུང་བ། ",
            "རིན་པོ་ཆེ་དང་། ",
            "ཉི་ཟླའི་གཟུགས་བརྙན་འཕྱང་བ། ",
            "ལྷའི་བྱ་ཀ་ལན་ཏ་ཀ་ཐེག་པ་ཆེན་པོའི་ཆོས་ཀྱི་སྒྲ་སྒྲོགས་པ། ",
            "རིག་འཛིན་མཆོག་དང་། ",
            "འཕགས་པ་ལས་གཞན་གྱིས་མི་བགྲོད་པ་ཞིག་།",
            "དེའི་ཚེ་དམ་པ་ལྔ་བོས་མགྲིན་གཅིག་ཏུ། ",
            "ཨེ་མའོ་ཀྱེ་ཧུད་ཨེ་མའོ་ཀློང་། །",
            "སྟོན་པ་སྒྲོན་མའི་འོད་ནུབ་ན།།",
            ""
        ],
        [
            "འཇིག་རྟེན་མུན་པ་གང་གིས་སེལ།།",
            "ཞེས་གདུང་བའི་སྨྲེ་སྔགས་ཕྱུངས་པས། ",
            "ཕྱོགས་བཅུའི་རྒྱལ་བ་རྣམས་ཀྱིས་གསན་།",
            "དེ་ཐམས་ཅད་ལྕང་ལོ་ཅན་གྱི་གནས་སུ་འདུས་།",
            "གསང་བའི་བདག་པོ་ལ་བསྐུལ་བ། ",
            "གསང་བ་དམ་པའི་བདག་པོ་ཁྱོད། །",
            "སྔོན་གྱི་གོ་ཆ་ཡལ་ལམ་ཅི། །",
            "སྙིང་རྗེས་ས་ལ་བབ་ནས་ཀྱང་། །",
            "འཇིག་རྟེན་གདུང་བ་བསལ་བར་རིགས། །",
            "ཞེས་པ་ལ་སོགས་པ་བཀའ་སྩལ་པ་།",
            "གསང་བའི་བདག་པོས་ཀྱང་འདི་སྐད་ཅེས། ",
            "ལས་དང་སྐལ་བ་རབ་ལྡན་ཞིང་།།",
            ""
        ],
        [
            "རྒྱལ་བས་འབྱུང་བར་ལུང་བསྟན་པ། །",
            "བསོད་ནམས་ཆེན་པོའི་སྐལ་ལྡན་རྣམས། །",
            "སྤྲུལ་པས་ཇི་ལྟར་ལུང་བསྟན་བཞིན། །",
            "ད་ལྟའི་དུས་ལ་འདིར་བབས་ཀྱིས། །",
            "འཁོར་བ་སྙིང་པོར་ལུང་བསྟན་ཕྱིར། །",
            "ཆོ་འཕྲུལ་རྣམས་ཀྱི་བྱིན་རླབས་ཀྱིས། །",
            "བསྟན་པའི་སྙིང་པོ་དམ་པ་ཞིག །",
            "ཇི་ལྟར་བཤད་ཅིང་ལུང་བསྟན་བཞིན། །",
            "སྐལ་ལྡན་རྣམས་ལ་བགྲོ་བར་བྱའོ།།",
            "ཞེས་ཞལ་གྱིས་བཞེས་པ་དེའི་ཚེ། ",
            "ཟ་ཧོར་གྱི་ཡུལ་ན་རྒྱལ་པོ་ཛཿ་ཞེས་བྱ་བ་འཁོར་དང་ལོངས་སྤྱོད་ཕུན་སུམ་ཚོགས་པ། ",
            "ཐེག་པ་མཆོག་གི་རིགས་ལྡན་དེ་",
            "ལ་རྨི་ལམ་རྣམ་པ་བདུན་ཤར་ཏེ",
            "རྨི་ལམ་དང་པོ་ནི། ",
            "མ་ལ་ཡའི་རྩེ་མོར་ཕྱག་ན་རྡོ་རྗེའི་ཕོ་བྲང་བཅས་ནས་",
            "སྐུ་ལས་འོད་ཟེར་སྔོན་པོ་འཕྲོས་པས། ",
            "འཇིག་རྟེན་གྱི་ཁམས་ཐམས་ཅད་བསྲེགས་སྦྱང་མི་སྣང་བར་།",
            "གསུང་གི་སྒྲ་འབྲུག་སྟོང་ལྡིར་བ་ལྟ་བུ་ནི་།",
            ""
        ],
        [
            "ཐུགས་ཀ་ནས་རྡོ་རྗེ་མཐིང་ཀ་འོད་འབར་བ་གཅིག་བྱུང་ནས་",
            "རྒྱལ་པོ་ཉིད་ཀྱི་ཐུགས་ཀར་ཐིམ། ",
            "ཉི་མ་འོད་འབར་བ་གཅིག་ཤར་ནས་",
            "སྤྱི་བོར་ཐིམ། ",
            "ཟླ་བ་འོད་འབར་བ་ཞིག་ཤར་ནས་",
            "ཞབས་ཀྱི་མཐིལ་དུ་ཐིམ། ",
            "སྣང་སྲིད་ཐམས་ཅད་རྒྱལ་པོ་ཉིད་ཀྱི་ལྟོ་བ་ན་འཕྱོ་བ་རྨིས་སོ༑༑ ",
            "གཉིས་པ་ནི། ",
            "སངས་རྒྱས་ཐམས་ཅད་ཉི་མ་ལ་ཞོན་ནས་",
            "གསེར་གྱི་འཁོར་ལོ་བསྐོར་ཞིང་",
            ""
        ],
        [
            "ཆོས་ཀྱི་བགྲོ་བ་མཛད་པས་",
            "སྲིད་པ་གསུམ་གྱི་ཁ་ལོ་སྒྱུར་བར་རྨིས་སོ།། ",
            "གསུམ་པ་ནི། ",
            "ནམ་མཁའ་ངོས་ལ་སྤྲིན་གསེར་གྱི་ཁ་དོག་ཅན་ནི་འཐིབ། ",
            "ཆོ་འཕྲུལ་གྱི་འབྲུག་སྒྲ་གོ་བར་སླ་ཞིང་",
            "སྙན་པས་ཚིམ་པར་ནི་།",
            "རིན་པོ་ཆེ་སྣ་ཚོགས་ཀྱི་ན་བུན་ནི་འཐུལ། ",
            "བཻ་ཌཱུཪྱ་སྔོན་པོའི་འོད་ཟེར་ནི་འཕྲོས། ",
            "སྣང་སྲིད་གསལ་བའི་གློག་ནི་འགྱུ། ",
            "རིན་པོ་ཆེ་ཚོགས་ཀྱི་ཆར་ཆེན་པོ་འབབ་པ་ཞིག་རྨིས་སོ།། ",
            "བཞི་པ་ནི། ",
            "འཇིག་རྟེན་གྱི་ཁམས་ཐམས་ཅད་དག་པའི་ཞིང་དུ་།",
            "རིན་པོ་ཆེའི་སྒྲོན་མ་འབར་བས་སྣང་སྲིད་ཀྱི་མུན་པ་མུན་ནག་ཐམས་ཅད་ནི་།",
            ""
        ],
        [
            "བདུད་རྩིའི་ཆུ་རྒྱུན་འབབ་པས་སེམས་ཅན་གྱི་",
            "ལས་དང་ཉོན་མོངས་པ་ཐམས་ཅད་ནི་།",
            "འགྲོ་བ་ཐམས་ཅད་རྡོ་རྗེ་རྣལ་འབྱོར་ཆེ་གེ་མོ་",
            "ཞེས་བྱ་བའི་སྒྲ་དི་རི་རི་སྒྲོག་པ་རྨིས་སོ།། ",
            "ལྔ་པ་ནི། ",
            "སྤྲིན་གྱི་ནང་ནས་ཉི་མ་རིམ་པ་སྣ་ཚོགས་ཀྱི་འོད་ཟེར་ཤར་བའི་དཀྱིལ་ནས་",
            "རིན་པོ་ཆེ་སྨུག་པོའི་དཔལ་བེའུའི་སྒྲོམ་བུ་འོད་འབར་ཞིང་",
            "ཕྱི་ནང་གསལ་བའི་ནང་།",
            "གསེར་གྱི་གླེགས་བམ་བཻ་ཌཱུ ཪྱ་ཞུན་མས་བྲིས་པ་མང་པོ་",
            "སྐར་མདའ་ཐང་ལ་ལྷུང་བ་བཞིན་དུ་བབས་པ་རྨིས་སོ།། ",
            "དྲུག་པ་ནི། ",
            "གླེགས་བམ་དེ་དག་ལ་སངས་རྒྱས་དང་། ",
            "བྱང་ཆུབ་སེམས་དཔའ་མང་པོ་དང་། ",
            "རིག་པ་འཛིན་པ་དང་། ",
            "ལྷ་དང་ལྷ་མོ་དཔག་ཏུ་མེད་པས་",
            "ཡོན་ཏན་གྱི་སྒྲ་མངོན་པར་སྒྲོགས་ཤིང་མཆོད་པ་འབུལ་ལ་",
            "རོལ་མོའི་སྤྲིན་ཕུང་མང་པོ་དང་བཅས་ནས་",
            "བསྐོར་བ་བྱེད་པ་རྨིས་སོ།།",
            ""
        ],
        [
            "བདུན་པ་ནི། ",
            "ནམ་མཁའ་ལས་ལུང་སྟོན་པའི་སྒྲ་གྲགས་པ། ",
            "ལས་དང་སྐལ་བར་རབ་ལྡན་ཅིང་། །",
            "རྒྱལ་བས་འབྱུང་བར་ལུང་བསྟན་པ། །",
            "བསོད་ནམས་ཆེན་པོའི་དྲྭ་མ་ཁྱོད། །",
            "སྤྲུལ་པས་ཇི་ལྟར་ལུང་བསྟན་བཞིན། །",
            "ད་ལྟའི་དུས་ལ་འདིར་བབས་ཀྱིས། །",
            "འཁོར་བ་སྙིང་པོ་བྱ་བའི་ཕྱིར། །",
            "ང་ཡི་ཆོ་འཕྲུལ་བྱིན་རླབས་ཀྱིས། །",
            "བསྟན་པའི་སྙིང་པོ་དམ་པ་ཞིག །",
            "སྐལ་ལྡན་ཁྱོད་ལ་བགྲོ་བར་བྱ།།",
            "ཞེས་པ་རྨིས་སོ།།",
            "དེ་ནས་མནལ་དེ་སད་དེ་རབ་ཏུ་དགྱེས་།",
            "འཁོར་རྣམས་ལ་རྨི་ལམ་གྱི་དོན་བཀའ་སྩལ་པ། ",
            "མདང་སུམ་བདག་ལ་རྨི་ལམ་འདི་ལྟར་བྱུང་།།",
            "མ་ལ་ཡ་རི་གནམ་ལྕགས་འབར་བའི་རྩེ། །",
            "ཕྱག་ན་རྡོ་རྗེའི་ཕོ་བྲང་གནས་བཞུགས་ཏེ།།",
            "སྐུ་ལས་འོད་འཕྲོས་སྣང་སྲིད་བྱི་དོར་བྱས།།",
            ""
        ],
        [
            "གསུང་གི་སྒྲ་ཡིས་འཇིག་རྟེན་གཡོ་ཞིང་འགུལ། །",
            "ཐུགས་ལས་འོད་བྱུང་བདག་གི་ཐུགས་ཀར་ཐིམ། །",
            "ཉི་ཟླ་སྤྱི་བོ་རྐང་པའི་མཐིལ་དུ་ཐིམ། །",
            "བདག་གི་ལྟོ་ན་སྣང་སྲིད་འཕྱོ་བ་རྨིས། །",
            "དང་པོ་འདི་རྨིས་བག་ཆགས་བྱང་བའི་ལྟས། །",
            "དེ་ནས་བདག་ལ་སངས་རྒྱས་མང་པོ་རྣམས། །",
            "རྨད་བྱུང་གསང་བའི་དོན་ལ་བགྲོ་མཛད་།",
            "ཉི་ཟླ་པདྨ་སེངྒེའི་ཁྲི་སྟེང་ན།།",
            "ཆོས་ཀྱི་འཁོར་ལོ་འགྲོ་ལ་བསྐོར་བ་རྨིས། །",
            "གཉིས་པ་ཡིན་ཏེ་ཆོས་ལ་དབང་ཐོབ་ལྟས། །",
            "དེ་ནས་མཁའ་ལ་རིན་ཆེན་སྤྲིན་འཁྲིགས་ཏེ།།",
            "སྙན་པའི་འབྲུག་བསྒྲགས་གསལ་བའི་གློག་འགྱུ་ཞིང་།།",
            "རིན་ཆེན་ཆོས་ཀྱི་ཆར་ཆེན་བབས་པ་རྨིས། །",
            "གསུམ་པ་ཡིན་ཏེ་",
            ""
        ],
        [
            "རབ་ཏུ་དགེ་བའི་མཆོག །",
            "ཐུགས་རྗེས་འགྲོ་ལ་ཆོས་ཀྱི་ཆར་འབེབས་ལྟས། །",
            "དེ་ནས་འཇིག་རྟེན་རིན་ཆེན་གང་བྱས་།",
            "ནོར་བུ་འོད་འབར་འགྲོ་བའི་མུན་པ་བསལ།།",
            "བདུད་རྩི་སྨན་གྱི་ཆུ་རྒྱུན་འབབ་པ་ཡིས། །",
            "འཁོར་བའི་ནད་རྙིང་གཏན་དུ་བྱང་བྱས་ནས།།",
            "འགྲོ་ཀུན་རྣལ་འབྱོར་ཞེས་ནི་གྲགས་པར་འགྱུར།། ",
            "བཞི་པ་ཡིན་ཏེ་འདི་ཡང་དགེ་བའི་ལྟས། །",
            "འགྲོ་ཀུན་རྣལ་འབྱོར་གྲལ་དུ་བཞག་པ་ཡིན།།",
            ""
        ],
        [
            "ཉི་མའི་སྙིང་པོ་འོད་ཟེར་འབར་བ་ནས།།",
            "དཔལ་བེའུའི་སྒྲོམ་གྱི་ནང་ནས་གླེགས་བམ་ནི། །",
            "གསེར་ལ་བཻཌཱུཪྱ་ཡི་ལེགས་བྲིས་པ། །",
            "དངོས་སུ་སྣང་བ་ཡིན་ཏེ་ལྔ་པ་ཡིན།།",
            "ཆོས་ཀྱི་རྒྱལ་པོར་དབང་ནི་བསྐུར་བའི་ལྟས། །",
            "དྲུག་པའི་རྨི་ལམ་གླེགས་བམ་དེ་དག་ལ།།",
            "སངས་རྒྱས་བྱང་སེམས་རིག་འཛིན་མང་པོའི་ཚོགས། །",
            "ཡོན་ཏན་སྒྲ་སྒྲོགས་མཆོད་ཅིང་བསྐོར་བ་རྨིས། །",
            "རྨད་བྱུང་ཆེན་པོར་སྟོན་པའི་སྔ་ལྟས་ཡིན།།",
            "ཐ་མ་ནམ་མཁའི་དབྱིངས་ཀྱི་སྤྲིན་རུམ་ནས།།",
            "ཆོ་འཕྲུལ་རང་སྒྲ་བདག་ལུང་སྟོན་པའི་ཚིག །",
            "རིམ་པར་གསང་བ་དམ་པའི་སྒྲ་སྒྲོགས་རྨིས། །",
            "གསང་བ་དམ་པ་རྒྱ་ཆེར་སྒྲོགས་པའི་ལྟས། །",
            "ཞེས་གསུངས་པས་འཁོར་རྣམས་ཀྱང་ངོ་མཚར་དུ་གྱུར་ཏོ།།",
            ""
        ],
        [
            "དེ་ནས་ཕོ་བྲང་གི་རྩེར་བྱོན་ཏེ་",
            "ཆོ་འཕྲུལ་དེ་དག་གི་ས་ལ་དམིགས་ནས་",
            "ཉིན་རེ་ཞིང་མཆོད་པ་ཆེན་པོ་བྱེད་ཅིང་",
            "ཕྱག་ན་རྡོ་རྗེ་ཟླ་བ་དྲུག་ཏུ་བསྒྲུབས་པས། ",
            "ཙནྡན་ལས་གྲུབ་པའི་ཕྱག་ན་རྡོ་རྗེའི་སྐུ་གཟུགས་གཅིག་ནམ་མཁའ་ལས་",
            "རང་བྱོན་ཏེ་རྒྱལ་པོའི་ཕྱག་ཏུ་བབས་པས་དགྱེས་།",
            "སྔོན་ཚེ་གོང་ནས་བསྒྲུབས་པ་ཡིས། །",
            "ལས་ཀྱི་མཇལ་བའི་ལྷ་མཆོག་འདི། །",
            "བསྐལ་པ་བརྒྱར་ཡང་མི་གཏོང་ངོ་།།",
            "མོས་པའི་སྟོབས་ཀྱིས་ལྷ་མཆོག་འཛིན། །",
            "ཞེས་གསུངས་ཏེ་མཆོད་པས། ",
            "རྨི་ལམ་དང་མཐུན་པར་ཕོ་བྲང་གི་རྩེར་",
            "གླེགས་བམ་མང་པོ་བབས་ཏེ་",
            ""
        ],
        [
            "དེ་དག་ལ་མཆོད་ཅིང་བརྟགས་པས། ",
            "སྒྱུ་འཕྲུལ་རྒྱས་པ་ལེའུ་བརྒྱད་ཅུ་རྩ་གཉིས་པ་།",
            "རྡོ་རྗེ་སེམས་དཔའ་སྒྲུབ་པའི་ལེའུ་རྟོགས་པར་གྱུར་ཏོ།།",
            "འདིར་ཁ་ཅིག་གོ་བ་མ་རྙེད་།",
            "རྒྱལ་པོ་ཨུ་པ་རཱ་ཛ་ལ་གླང་པོ་ཆེ་ལ་བཀལ་ཏེ་",
            "བལྟར་བཅུག་པར་འདོད་པ་ནི་མི་འཐད་།",
            "རྒྱལ་པོ་ཉིད་རིག་འཛིན་དམ་པ་ཡིན་གྱི་",
            "ཐ་མལ་པ་མ་ཡིན་པའི་ཕྱིར་རོ། །",
            "དེ་ལྟར་བསྟན་པ་ནི་འགྲོ་བ་རྣམས་ཡིད་ཆེས་པ་ཙམ་ལས་",
            "དོན་ལ་ཕྱག་ན་རྡོ་རྗེའི་སྤྲུལ་པར་བསྟན་ནོ།།",
            "དེ་ནས་བསྒྲུབ་པ་མཛད་པའི་ཚུལ་བསྟན་པས། ",
            "རྡོ་རྗེ་སེམས་དཔས་ཞལ་གཟིགས་ཏེ་",
            "དངོས་གྲུབ་ཅི་འདོད་བཀའ་བསྩལ་པས། ",
            "གླེགས་བམ་འདི་རྣམས་ཀྱི་དོན་རྟོགས་པར་འཚལ་ལོ། །",
            "ཞེས་གསོལ་པས། ",
            "རིགས་ཀྱི་བུ་ཁྱོད་ཀྱི་སྟོན་པ་ཕྱག་ན་རྡོ་རྗེ་བྱོན་ནས་",
            ""
        ],
        [
            "འདི་དག་གི་དོན་མངོན་དུ་འབྱིན་པར་འགྱུར་རོ་",
            "ཞེས་མི་སྣང་བར་གྱུར་ཏོ།།",
            "དེ་ནས་མ་ལ་ཡའི་རྩེར་ཕྱག་ན་རྡོ་རྗེ་མངོན་སུམ་དུ་བྱོན་ནས་",
            "རོལ་པ་བརྟུལ་ཤུགས་ཀྱི་སྤྱོད་པ་མཛད་དོ།།",
            "དེའི་འཁོར་དམ་པའི་རིགས་ཅན་རྣམས་ཀྱིས་གསོལ་པ། ",
            "ཨེ་མ་ངོ་མཚར་རྨད་རེ་ཆེ།།",
            "སྐྱེས་བུ་ཆེན་པོ་ཁྱོད་སུ་ཞིག །",
            "གང་ནས་བྱོན་ཏེ་གང་ལྟར་བྱུང་།།",
            "གང་ལ་བརྟེན་ནས་གང་དུ་བྱོན།།",
            "དོན་དང་ཆེད་ཀ་ཇི་ཞིག་མཆིས།།",
            ""
        ],
        [
            "ཞེས་པའི་ལན་དུ་བཀའ་སྩལ་པ། ",
            "ད་ནི་ཅིས་ཀྱང་མི་བསྐྱོད་དེ།།",
            "མི་འཁྲུག་རྡོ་རྗེ་སེམས་དཔའ་ཡིན།།",
            "སྙིང་རྗེ་གཡོ་ཞིང་བསྐྱོད་པས་ན༑༑",
            "སྲིད་པ་གསུམ་གྱི་གཉེན་གཅིག་པུ། །",
            "ཞེས་པ་ལ་སོགས་པས་འཁོར་རྣམས་ཡི་རང་བར་མཛད་དོ།།",
            "འཁོར་རྣམས་ཀྱིས་སླར་གསོལ་པ། ",
            "མཚན་མོའི་མུན་ནག་སྤྲིན་རུམ་ན།།",
            "གློག་འགྱུ་བར་སྣང་སྟོན་པ་ལྟར། །",
            "ཐོག་མ་ཐ་མ་མེད་པ་ཡི། །",
            "དེ་བཞིན་ཉིད་ཀྱི་དབྱིངས་ཉིད་ནས།།",
            ""
        ],
        [
            "རྣམ་དག་ལམ་ཆེན་འདི་ཉིད་དུ། །",
            "བྱུང་བའི་སྐྱེས་བུ་དོན་གྲུབ་ཁྱོད། །",
            "དམ་པ་རྣམས་ཀྱི་གསང་འཛིན་ཅིང་། །",
            "གསང་བ་དམ་པའི་བདག་པོར་གྲགས།།",
            "ཞེས་པ་ལ་སོགས་པས་བསྟོད་ནས།།",
            "དམ་པའི་སྒྲོན་མ་ཇི་ལྟར་ནུབ། །",
            "དམ་པའི་གསང་ལུང་ཇི་ལྟར་བྱུང་།། ",
            "ཞེས་པ་ལ་སོགས་པ་དྲུག་གི་ལན་དུ། ",
            "གསང་སྔགས་ཀྱི་བྱུང་ཚུལ་བཅུ་གཉིས་ཀྱིས་གཏན་ལ་ཕབ་།",
            "རྒྱུད་སྡེ་ནམ་མཁའ་དང་",
            "མཉམ་པ་རྣམས་གསུངས་ཤིང་དབང་བསྐུར་བའང་མཛད་དོ།།",
            "དེ་དག་གི་བཀའ་བསྡུ་བའི་གྲོགས་ཀྱང་",
            "ལང་ཀའི་བདག་པོས་བྱས་སོ།།",
            ""
        ],
        [
            "ལོ་རྒྱུས་ཁ་ཅིག་ནས་དགེ་སློང་ཀུ་ཀུ་རཱ་ཛས་རྡོ་རྗེ་སེམས་དཔའ་བསྒྲུབས་པས་",
            "ཞལ་མཐོང་ཟེར་བ་ཡང་མ་དག་།",
            "རྒྱལ་པོ་ཛཿཞེས་བྱ་བ་ལ།།",
            "ཕྱག་ན་རྡོ་རྗེས་སྟོན་པར་བྱེད།།",
            "ཅེས་པ་དང་འགལ་ཞིང་།",
            "རྨི་ལྟས་ཀྱང་རྒྱལ་པོ་ཉིད་ལ་བྱུང་བའི་ཕྱིར་རོ༑ ",
            "༑ཡང་ཁ་ཅིག་རྒྱལ་པོ་ཛཿནི་ཨོ་རྒྱན་གྱི་རྒྱལ་པོ་ཨིནྡྲ་བྷོ་དྷིར་འདོད་པ་ཡང་མི་རིགས་ཏེ༑",
            "འཛམ་གླིང་ཤར་ལྷོའི་ཕྱོགས་མཚམས་ཀྱི། །",
            "ཞེས་པས་ཕྱོགས་འགལ་བའི་ཕྱིར་རོ། །",
            " སྐབས་འདིར་གསར་མ་བ་ཁ་ཅིག་ན་རེ། ",
            "སློབ་དཔོན་ལ་མ་ལྟོས་པར་གླེགས་བམ་ལ་བརྟེན་ནས་",
            ""
        ],
        [
            "ལྷ་བསྒྲུབས་པས་ལྷའི་ཞལ་མཐོང་ཟེར་བ་མི་འཐད་དེ",
            "བཀའ་ལ་རས་ཆོད་འགྱུར་བ་དང་། ",
            "བླ་མ་ལས་མ་ཐོས་པས་ཆོས་ལ་ཁུངས་མེད་པ་དང་། ",
            "དབང་མ་བསྐུར་བས་ལམ་ལ་གཞི་མེད་པར་འགྱུར་བ་དང་། ",
            "ལུང་བསྟན་པ་འདི་ཡང་ཁྱོད་ཀྱི་མདོ་སྒྱུ་འཕྲུལ་ལ་སོགས་",
            "འབྱུང་བའི་ལུང་བསྟན་མ་ཡིན་གྱི། ",
            "རྒྱ་གར་ཤར་ཕྱོགས་ཀྲི་ཏི་ཀ་རའི་གྲོང་ཁྱེར་དུ། ",
            "རྒྱལ་པོ་རབ་གསལ་ཟླ་བ་།",
            "ཕྱག་ན་རྡོ་རྗེས་རྣལ་འབྱོར་གྱི་རྒྱུད་བསྟན་པའི་",
            "ལུང་བསྟན་ཡིན་ཏེ་",
            "ཁུང་ནི་སྡོམ་པ་ཕྱི་མའི་རྒྱུད་ན་ཡོད་ཅེས་ཟེར་རོ། །",
            "དེ་ཡང་ཁྱེད་ཅག་ནི་ཕྱིན་ཅི་ལོག་གི་ལིང་ཐོག་གིས་",
            "བློ་གྲོས་ཀྱི་མིག་ལྡོངས་པར་ཟད་ཀྱི། ",
            "ཚུལ་འདི་ལ་བརྒལ་དུ་རུང་བ་མ་ཡིན་ཏེ",
            "རྒྱལ་སྲས་ཆེན་པོ་པདྨ་འབྱུང་གནས་ལ་སོགས་པའི་",
            "གྲུབ་ཆེན་རྣམས་བྱོན་ཅིང་སྔོན་གྱི་ལོ་པཎ་རྒྱལ་བློན་",
            "བྱང་ཆུབ་སེམས་དཔའ་རྣམས་ཀྱིས་",
            "ཡིད་ཆེས་པའི་གནས་སུ་བཟུང་།",
            "ཁྱེད་ཀྱི་ལོག་རྟོག་གིས་ཇི་ཞིག་དཀྲུག་ཏུ་།",
            ""
        ],
        [
            "འོན་ཀྱང་ལན་མདོ་ཙམ་ཞིག་བརྗོད་།",
            "སློབ་དཔོན་ལ་མ་ལྟོས་པར་གླེགས་བམ་ལ་བརྟེན་ནས་",
            "ལྷ་བསྒྲུབས་པས་ཞལ་མི་མཐོང་བའང་མི་འཐད་།",
            "སངས་རྒྱས་ཀྱི་སྤྲུལ་པ་ནི་གང་ལ་གང་འདུལ་དུ་སྣང་བས་",
            "གླེགས་བམ་གྱིས་འདུལ་ན་དེར་སྣང་བ་མི་འགལ་བས། ",
            "གླེགས་བམ་ཉིད་སློབ་དཔོན་དུ་འགྱུར་བའང་མི་འགལ་།",
            "རྒྱལ་པོ་ཉིད་དེ་ལ་དབང་བའི་རིགས་ལྡན་དུ་བཤད་ཅིང་། ",
            "ཕྱག་ན་རྡོ་རྗེའི་སྤྲུལ་པར་གྲགས་ཏེ༑",
            "དེས་མི་དབང་ན་ནམ་ཡང་ཆོས་ལ་",
            "དབང་བའི་གང་ཟག་རྒྱུན་ཆད་པའི་སྐྱོན་ཡོད་ཅིང་། ",
            "བླ་མ་ལས་མ་ཐོས་པས་ཆོས་ལ་ཁུངས་མེད་ཅེས་ཟེར་བ་ནི་",
            "མིའི་བླ་མ་ལས་མ་ཐོས་ཀྱང་། ",
            "ཕྱག་ན་རྡོ་རྗེ་དངོས་སུ་རོལ་པ་བརྟུལ་ཤུགས་ཀྱིས་བྱོན་ནས་",
            "ཆོས་བསྟན་དབང་བསྐུར་བས་ལམ་ལ་གཞི་མེད་པ་ག་ལ་སྲིད། ",
            "གལ་ཏེ་མིའི་བླ་མ་མེད་པས་ཡིད་མི་ཆེས་ན",
            ""
        ],
        [
            "ཁྱོད་ཀྱིའང་ཏེ་ལོ་པས་རྡོ་རྗེ་འཆང་ལས་ཐོས་པ་དེ་ལ་སུ་ཞིག་ཡིད་བརྟན་དུ་རུང་། ",
            "དེ་བཞིན་དུ་རྡོ་རྗེ་དྲིལ་བུ་བས་བདེ་མཆོག་ལས་དངོས་སུ་བརྒྱུད་པའང་མཚུངས་སོ༑",
            "༑དེ་དག་གྲུབ་པ་ཆེན་པོ་ལ་ཡིན་ནོ་ཞེ་།",
            "འདིར་ཡང་མཚུངས་པ་ཁོ་ན་།",
            "རྒྱལ་པོ་ཉིད་གྲུབ་པ་ཆེན་པོ་དངོས་ཡིན་པ་ཁོ་ནའོ།།",
            "ལུང་བསྟན་པ་ལའང་ངེད་ཀྱི་མདོ་སྒྱུ་འཕྲུལ་ལ་",
            "མ་ཡིན་ཞེས་རྣམ་པར་བཅད་པའི་ལུང་ཅི་ཞིག་།",
            "གལ་ཏེ་རྣལ་འབྱོར་གྱི་རྒྱུད་བྱུང་བ་ཡིན་དུ་ཆུག་།",
            ""
        ],
        [
            "དེའི་ཚེ་གསང་བདག་གིས་མདོ་སྒྱུ་འཕྲུལ་ལ་སོགས་པ་མ་གསུངས་པའི་ཚད་མ་ཅི་ཞིག་།",
            "ཆོས་ལ་ཁུངས་ཀྱང་ཤིན་ཏུ་ཡོད་།",
            "རྒྱལ་བས་ལུང་བསྟན་ཅིང་གསང་བདག་གིས་དངོས་སུ་བྱིན་གྱིས་བརླབས་ཏེ་",
            "གྲུབ་ཆེན་དུ་མ་རིམ་གྱིས་བྱོན་པའི་ཕྱིར་རོ། །",
            " གལ་ཏེ་དེ་ལྟར་གྱུར་པ་ལའང་ཡིད་མི་ཆེས་ན",
            "མཁའ་འགྲོ་མའི་གླིང་ནས་གླེགས་བམ་བརྐུས་ནས་",
            "འཛམ་བུའི་གླིང་དུ་དར་བར་བྱས་པ་དང་། ",
            "བྱང་ཤམ་བྷ་ལར་ཆོས་འཚོལ་བ་ལ་ལྷོ་ཕྱོགས་ཀྱི་རྒྱ་མཚོར་ཞུགས་པ་དང་། ",
            "སྔོན་དུ་བདག་མེད་མ་ལ་",
            "བརྟགས་གཉིས་གསན་།",
            "ཕྱིས་ཌོམ་བྷི་ཧེ་རུ་ཀས་ཨོ་རྒྱན་ནས་བཙལ་བ་ལ་སོགས་པ་",
            "རང་རང་གི་ལོ་རྒྱུས་འགལ་བ་ཅན་དེ་དག་ཁྱོད་ལ་ཡོད་པས་སུ་ཞིག་ཡིད་ཆེས་སུ་རུང་། ",
            "གལ་ཏེ་ཁྱོད་ཀྱི་རྩོད་པས་ངེད་ཀྱི་ཆོས་ལ་སྐྱོན་ཡོད་ན",
            ""
        ],
        [
            "མུ་སྟེགས་པས་ནང་པའི་ཆོས་ལ་རྩོད་ན་",
            "སངས་རྒྱས་ཀྱི་ཆོས་རྣམས་སྐྱོན་ཅན་དུ་འགྱུར་བ་དང་། ",
            "ཁྱེད་རང་ཆོས་སུ་རློམ་པའི་གུར་བརྟགས་སམ་བྷུ་ཏྲ་ལ་སོགས་པའང་",
            "ངེད་ཀྱི་རྩོད་པ་བྱས་ན་",
            "ཆོས་མ་ཡིད་པར་འགྱུར་ཞིང་",
            "ཕན་ཚུན་རྩོད་ཅིང་མཐུན་སྣང་དུ་མ་གྲུབ་པས་ཆོས་མ་ཡིན་།",
            "ཉན་ཐོས་གྱེས་པ་བཅོ་བརྒྱད་ཀྱང་ངེད་ཀྱི་འདི་ཡིན་གྱིས་གཞན་གྱི་ལྟར་མ་ཡིན་ཞེས་རྩོད་པས་",
            "ཆོས་མ་ཡིན་པར་འགྱུར་།",
            "དེ་ལྟར་མ་ཡིན་པར་ཐམས་ཅད་སངས་རྒྱས་ཀྱི་ཆོས་སུ་གཅིག་པ་བཞིན་ནོ།།",
            ""
        ],
        [
            "དེ་བས་ན་ཆོས་དང་གང་ཟག་ལ་སྐུར་པ་གདབ་པར་མི་བྱ་།",
            "དཀོན་མཆོག་བརྩེགས་པ་ལས། ",
            "དགེ་སློང་དག་ང་འམ་ང་འདྲ་བས་གང་ཟག་དང་ཆོས་ཀྱི་ཚོད་གཟུང་བར་བྱ་ཡི༑ ",
            "གཞན་གྱིས་ནི་མ་ཡིན་ཏེ",
            "སྒྲིབ་པ་རྣམས་ཀྱི་ནང་ནས་ཤིན་ཏུ་ལྕི་བའི་ཕྱིར་དང་། ",
            "རྣམ་པར་ལྟུང་བ་ཆེན་པོ་ཉམས་སུ་མྱོང་བར་འགྱུར་དུ་འོང་བའི་ཕྱིར་རོ། །",
            "ཞེས་པ་དང་། ",
            "རྒྱུད་བླ་མ་ལས་ཀྱང་། ",
            "གང་ཞིག་ཡིད་ནི་ཆོས་ལ་སྡང་བ་དེ་ལ་ཐར་བ་ག་ལ་ཡོད།།",
            "ཅེས་པ་དང་། ",
            "མདོ་སྡེ་རྒྱན་ལས་ཀྱང་། ",
            "ཡིད་ཀྱི་ཉེས་པ་རང་བཞིན་གདུག་པ་སྟེ།།",
            "མི་རིགས་པ་ཡི་གཟུགས་ལའང་མི་རིགས་ན།།",
            "ཐེ་ཚོམ་ཟ་བའི་ཆོས་ལ་སྨོས་ཅི་དགོས།།",
            ""
        ],
        [
            "དེ་བས་བཏང་སྙོམས་བཞག་ལེགས་ཉེས་པ་མེད།།",
            "ཅེས་སོ།།",
            "དེའི་ཕྱིར་ཆོས་ཀྱི་རྣམ་གྲངས་བསམ་གྱིས་མི་ཁྱབ་པས། ",
            "ཁྱེད་ཀྱི་ལུགས་དང་ངེད་ཀྱི་ལུགས་གཉིས་ཀ་ལྟར་ཡིན་པས་འགལ་བ་ཅི་ཞིག་།",
            "དེ་གཉིས་ཀའང་སངས་རྒྱས་ཀྱི་བསྟན་པར་གཅིག་ཅིང་། ",
            "ཉེས་སྤྱོད་སྤོང་པ་དང་། ",
            "དགེ་བ་སྒྲུབ་པར་ཁྱད་མེད་པའི་ཕྱིར་རོ། །",
            "འཕགས་པ་ཡོངས་སུ་མྱ་ངན་ལས་འདས་པ་ཆེན་པོའི་མདོ་ལས་ཀྱང་། ",
            "བཀའ་སྩལ་པ། ",
            "ཀུན་དགའ་བོ་ང་ཡོངས་སུ་མྱ་ངན་ལས་འདས་ནས",
            "སླད་མའི་ཚེ་སླད་མའི་དུས་།",
            "གང་དག་ཕན་ཚུན་གཤེ་ཞིང་འགྱེད་།",
            ""
        ],
        [
            "འདི་དག་ནི་ཆོས་སོ།།",
            "འདི་དག་ནི་ཆོས་མ་ཡིན་པའོ།།",
            "ཁྱེད་ཅག་ནི་ཕྱིན་ཅི་ལོག་པའོ་ཞེས་རྩོད་།",
            "གཞི་དེས་འོག་ནས་འོག་ཏུ་འགྲོ་བར་འགྱུར་རོ། །",
            "ཀུན་དགའ་བོ། ",
            "དེ་ལ་དེ་བཞིན་གཤེགས་པ་འབའ་ཞིག་ཚད་མ་ཡིན་ཏེ༑",
            "འདི་ལྟར་འདུལ་བ་ལ་འཇུག",
            "མདོ་སྡེ་ལ་འབབ། ",
            "མངོན་པའི་མཚན་ཉིད་དང་མི་འགལ་བ་དེ་ནི་ཆོས་སོ།།",
            ""
        ],
        [
            "གཞན་ནི་ཆོས་མ་ཡིན་པའོ།།",
            "ཡང་འདི་ལྟར་དེ་བཞིན་གཤེགས་པའི་རྗེས་སུ་སློབ་ཅིང་། ",
            "མི་དགེ་བ་སྤོང་།",
            "དགེ་བ་།",
            "ཐར་པ་ཡང་དག་པར་གཞོལ་བ་ནི་ཆོས་སོ།།",
            "གཞན་ནི་ཆོས་མ་ཡིན་པའོ།།",
            "དེ་བཞིན་དུ་ཐབས་དང་ཐབས་ལ་མཁས་པས་",
            "རང་དང་གཞན་གྱི་དགོས་པ་སྒྲུབ་ཅིང་ཉོན་མོངས་པ་སེལ་བ་དེ་ནི་ཆོས་སོ།།",
            ""
        ],
        [
            "གཞན་ནི་ཆོས་མ་ཡིན་པའོ།།",
            "ཞེས་ལ་སོགས་པ་རྒྱ་ཆེར་འབྱུང་བ་ལྟར་ཤེས་པར་བྱ་།",
            "ཆོས་དང་གང་ཟག་ལ་ནམ་དུའང་སྐུར་པ་གདབ་པར་མི་བྱ་།",
            "སངས་རྒྱས་ཀྱི་ཆོས་ཀྱང་མཐའ་ཡས་ཤིང་། ",
            "རང་གི་ཁོང་དུ་ཆུད་པ་ཡང་ཅུང་ཟད་ཅིག་ལས་མདོ་དང་",
            "རྒྱུད་ཀྱི་མིང་ཙམ་ཡང་མ་ཐོས་པ་ལ་བསམ་གྱིས་མི་།",
            "ཁྲོན་ནང་གི་སྦལ་པས་རྒྱ་མཚོའི་ཚད་དཔག་པ་དང་འདྲ་བར། ",
            "ཐམས་ཅད་གཟིགས་པའི་རྒྱལ་བ་སྲས་དང་བཅས་པ་རྣམས་",
            "མངོན་སུམ་ན་བཞུགས་པས། ",
            "བདག་གིས་དེ་ལྟར་ཚད་བཟུང་དུ་ག་ལ་རུང་། ",
            "གང་དག་སེམས་ཅན་གྱི་བློ་ཐར་བར་འདྲེན་པ་",
            "དེ་དག་ཐམས་ཅད་སངས་རྒྱས་ཀྱི་ཆོས་སུ་གསུངས་ཏེ",
            "དཀོན་མཆོག་བརྩེགས་པ་ལས། ",
            "ང་ནི་གདུལ་བྱའི་འཇིག་རྟེན་བསམ་ཡས་སུ། །",
            "སེམས་ཅན་ཁམས་དང་འགྲོ་བའི་མོས་པ་དང་། །",
            "དབང་པོའི་རིམ་པས་སྐྱེ་རྒུའི་དོན་བྱས་།",
            ""
        ],
        [
            "མིང་དང་ཚིག་འབྲུ་རྣམ་པར་གྲངས་མེད་ཅིང་། །",
            "དབྱངས་ཀྱང་མཐའ་ཡས་ཤིན་ཏུ་གོ་བར་བྱ༑",
            "༑ལ་ལར་ཚངས་དང་དེ་བཞིན་དབང་པོ་དང་། །",
            "མི་དང་ལྷ་དང་མིའམ་ཅི་དང་ཀླུ། །",
            "ཁྱབ་འཇུག་དང་ནི་དགེ་སྦྱོང་བྲམ་ཟེ་དང་། །",
            "གཙང་མའི་གཟུགས་སུ་སྣང་བས་དོན་བྱས་།",
            "ལ་ལར་ཉེ་བའི་རིག་བྱེད་ཡན་ལག་དང་། །",
            "མཆོད་སྦྱིན་སྒྱུ་རྩལ་བསྟན་བཅོས་གྲངས་མེད་བསྟན།།",
            "ཁ་ཅིག་ལ་ནི་སངས་རྒྱས་ཆོས་རྣམས་སོ།།",
            "མི་རྟག་སྡུག་བསྔལ་སྟོང་བདག་མེད་པར་བསྟན།།",
            "དེ་དག་གྲངས་ཀྱང་ཤིན་ཏུ་ཚད་མེད་དེ།།",
            ""
        ],
        [
            "འགྲོ་བའི་སེམས་ཀྱིས་སྤྱོད་ཡུལ་མཐུན་པར་སྣང་།།",
            "ཞེས་པ་ལ་སོགས་རྒྱ་ཆེར་གསུངས་སོ།། ",
            "ད་ནི་སྐབས་ཀྱི་དོན་ཉིད་བཤད་།",
            "རིག་འཛིན་གྱི་རྒྱལ་པོ་ཛཿས། ",
            "ཨོ་རྒྱན་གྱི་རྒྱལ་པོ་ཨིནྡྲ་བྷུ་ཏི། ",
            "ཟ་ཧོར་གྱི་རྒྱལ་པོ་ཨུ་པ་རཱ་ཛ། ",
            "ཡུལ་དབུས་ཀྱི་དགེ་སྦྱོང་ཀུ་ཀུ་རཱ་ཛ་གསུམ་ལ་བཤད་དེ",
            "དེ་ཐམས་ཅད་ཀྱང་སྐུ་ཚེ་དེ་ཉིད་ལ་ལྷུན་གྱིས་གྲུབ་པའི་རིག་འཛིན་གྱི་ས་ལ་གཤེགས་སོ།།",
            "ཨིནྡྲ་བྷུ་ཏིས་སྲས་ཤཱཀྱ་བྷུ་ཏི་དང་། ",
            "སྲས་མོ་གོ་མ་དེ་བཱི་ལ་བཤད་།",
            ""
        ],
        [
            "དེ་གཉིས་ཀྱང་རྣམ་པར་སྨིན་པའི་རིག་འཛིན་གྱི་གྲལ་ལ་འཁོད་དོ།།",
            "ཀུ་ཀུ་རཱ་ཛས་རྒྱུད་སྡེ་བཅོ་བརྒྱད་དུ་ཕྱེས་།",
            "ནཱ་གརྫུ་ན་དང་། ",
            "དྲང་སྲོང་བྷ་ཤཱི་ཏ་ལ་བཤད་།",
            "ཕྱག་རྒྱ་ཆེན་པོའི་རིག",
            "འཛིན་ཐོབ་བོ། །",
            "རྒྱུད་སྡེ་བཅོ་བརྒྱད་ནི། ",
            "རྩ་བའི་རྒྱུད་སྡེ་དྲུག ",
            "ཕྱི་མ་དྲུག ཕྱི་མའི་ཕྱི་མ་དྲུག་།",
            "ནཱ་གརྫུ་།",
            ""
        ],
        [
            "པདྨ་སབྷ་ཝ། ",
            "དེས་བི་མ་ལ་མི་ཏྲ་ལ་བཤད་།",
            "འདི་གཉིས་ཀྱང་གདུལ་བྱའི་དོན་དུ་པཎྜི་ཏར་སྣང་ཡང་། ",
            "ངོ་བོ་ལྷུན་གྱིས་གྲུབ་པའི་རིག་འཛིན་དངོས་ཡིན་ནོ།།",
            "ཡང་སྲས་མོ་གོ་མས་བི་ཏྲི་ཀ་མ་།",
            "དེས་སངས་རྒྱས་གསང་བ་ལ་གསུངས་།",
            "འདི་གཉིས་ནི་ཚེ་ལ་དབང་བའི་རིག་འཛིན་ལ་གནས་སོ།།",
            "ཡང་དྲང་སྲོང་བྷ་ཤཱི་ཏས་པྲ་ཧ་སྟི་ལ་།",
            ""
        ],
        [
            "འདིས་ཀྱང་ཕྱག་རྒྱ་ཆེན་པོའི་རིག་འཛིན་བརྙེས་སོ།།",
            "དེས་ཀྱང་སློབ་དཔོན་ཆེན་པོ་པདྨ་ལ་གསུངས་སོ།།",
            "འདི་དག་ལ་ཁ་ཅིག་གང་ཟག་སྙན་བརྒྱུད་དུ་འདོད་པ་མི་འཐད་།",
            "ལ་ལ་ནི་རྒྱུའི་རིག་འཛིན་ཡིན་།",
            "ཕལ་ཆེར་ཕྱག་རྒྱའི་རིག་འཛིན་མང་ཞིང་།",
            "པདྨ་དང་བི་མ་ལ་ནི་ལྷུན་གྲུབ་ཀྱི་ས་ལ་བཞུགས་ནས་",
            "སེམས་ཅན་གྱི་དོན་དུ་པཎྜི་ཏར་སྣང་བ་སྟེ་",
            "འཕོ་བ་ཆེན་པོའི་སྐུར་བཞེངས་པ་ཡིན་ནོ།།",
            ""
        ],
        [
            "གསུམ་པ་གང་ཟག་སྙན་ཁུངས་སུ་བརྒྱུད་པ་ནི། ",
            "བོད་ཀྱི་རིམ་པས་བརྒྱུད་པ་རྣམས་།",
            "སྔ་འགྱུར་བར་འགྱུར་ཕྱི་འགྱུར་གསུམ་དུ་གྲགས་སོ།།",
            "དེ་ཡང་སངས་རྒྱས་གསང་བ་གངས་ཏེ་སེར་བཞུགས་དུས། ",
            "བྲན་ཀ་མུར་ཏི། ",
            "སྦ་མཉྫུ་ཤྲཱི། ",
            "བཻ་རོ་ཙ་ན་གསུམ་ལ་བཤད་དེ༑",
            "དེ་ལས་བརྒྱུད་པ་ནི་སྔ་འགྱུར་རོ། །",
            "པདྨས་གཉགས་ཛྙཱ་ན་ཀུ་མཱ་ར་དང་། ",
            "ངན་ལམ་རྒྱལ་བ་མཆོག་དབྱངས་ལ་མཆི མས་ཕུར་དབང་བསྐུར་ཏེ་",
            "སྒྲ་བསྒྱུར་རྒྱ་གར་གྱི་གླིང་དུ་བསྒྱུར་ནས་",
            "བཤད་པ་ལ་བར་འགྱུར་ཞེས་གྲགས་སོ།།",
            "བི་མ་ལས་གཉགས་ཛྙཱ་ན་ཀུ་མཱ་ར་དང་། ",
            "རྨ་རིན་ཆེན་མཆོག་ལ་བསམ་ཡས་ལྷུན་གྱིས་གྲུབ་པའི་བར་ཁང་དུ་གསུངས་པ་ནི་ཕྱི་འགྱུར་རོ། །",
            "བཀའ་བརྒྱུད་འདིའི་རིམ་པ་ནི། ",
            "དེ་གསུམ་ཀ་ལ་བརྒྱུད་དེ༑",
            ""
        ],
        [
            "བཻ་རོ་ཙ་ན་དང་། ",
            "གཉག་ཛྙཱ་ན་ཀུ་མཱ་ར་གཉིས་ཀའི་སློབ་མ་རྨ་རིན་ཆེན་མཆོག་།",
            "དེས་གྱེ་རེ་མཆོག་སྐྱོང་ནས་རིམ་པ་བཞིན། ",
            "དར་རྗེ་དཔལ་གྱི་གྲགས་པ། ",
            "གནུབས་སངས་རྒྱས་ཡེ་ཤེས། ",
            "པ་གོར་བློན་ཆེན་འཕགས་པ། ",
            "དན་ཡོན་ཏན་མཆོག ",
            "དགེ་གསལ་བའི་བྱང་ཆུབ། ",
            "རྒྱ་སློབ་དཔོན་གཞོན་ནུ། ",
            "འགར་ཚུལ་ཁྲིམས་བཟང་པོ། ",
            "རོང་པ་ཆོས་ཀྱི་བཟང་པོ། ",
            "མཚུར་ཡེ་ཤེས་དབང་པོ། ",
            "དན་ཆོས་ཀྱི་དབང་ཕྱུག ",
            "ཞང་མཆོག་གི་བླ་མ། ",
            "ཀྱི་ཡོན་ཏན་འབྱུང་གནས། ",
            "སློབ་དཔོན་གཞོན་ནུ་དོན་གྲུབ། ",
            "དེས་གུ་རུ་དྲི་མེད་འོད་ཟེར་བདག་ལ་་གསུངས་སོ།།",
            "བླ་མ་བརྒྱུད་པ་གཞན་ཡང་ཡོད་དེ་",
            "ཡི་གེ་མང་པས་མི་འབྲི་ཞིང་མ་སྤྲོས་སོ།། ",
            "དོན་གཉིས་པ་གླེང་བསླང་བ་དང་",
            "འབྲེལ་པ་བསྟན་པ་སྤྱིའི་རྣམ་བཞག་ལ་གསུམ་།",
            ""
        ],
        [
            "མ་དག་འཁྲུལ་པའི་སྣང་།",
            "དེའི་གཉེན་པོར་དག་པ་དཀོན་མཆོག་གི་སྣང་།",
            "དེས་བསྟན་པ་ཐེག་པ་སོ་སོའི་སྣང་ཚུལ་ལོ། །",
            "དང་པོ་༼མ་དག་འཁྲུལ་པའི་སྣང་ཚུལ་༽",
            "ལ་གསུམ་སྟེ། ",
            "འཁྲུལ་གཞི་ངོས་བཟུང་བ༑ ",
            "འཁྲུལ་ཚུལ་གཏན་ལ་དབབ་པ། ",
            "འཁྲུལ་དུས་ཇི་ལྟར་སྣང་བའོ།།",
            "དང་པོ་༼འཁྲུལ་གཞི་ངོས་བཟུང་བ༽ནི། ",
            "ཆོས་ཉིད་ནམ་མཁའ་ལྟ་བུ་དང་དབྱེར་མེད་པའི་",
            "ཆོས་ཅན་བདེ་བར་གཤེགས་པའི་སྙིང་པོ་",
            "རང་བཞིན་གྱིས་སྟོང་ལ་སྣང་ཆ་མ་འགགས་པ། ",
            "ངོ་བོ་ལ་འཁྲུལ་པ་མ་གྲུབ་ཀྱང་",
            "རྐྱེན་གྱིས་འཁྲུལ་གཞི་མི་འགལ་བ་",
            "མེ་ལོང་གཡའ་དག་པའི་ངོས་སམ་",
            "རྒྱ་མཚོ་དྭངས་པའི་ནང་དུ་གཟུགས་བརྙན་འཆར་བ་",
            "མི་འགག་པ་ལྟ་བུ་ཡིན་ཏེའདི་ཉིད་ལས། ",
            "ཨེ་མ་བདེ་གཤེགས་སྙིང་པོ་ལས། །",
            "རང་གི་རྣམ་རྟོག་ལས་ཀྱིས་སྤྲུལ།།",
            ""
        ],
        [
            "ཞེས་སོ།།",
            "དེ་ཡང་ངོ་བོ་མེད་པ་ལས་འཁྲུལ་པའི་གཞི་བྱས་པས་",
            "འཁྲུལ་པ་ཡང་རང་བཞིན་བདེན་པ་མེད་པ་",
            "གཟུགས་བརྙན་དང་འདྲ་།",
            "ཡེ་ནས་བཅིངས་གྲོལ་མེད་པའི་ཆོས་ཉིད་",
            "ནམ་མཁའ་ལྟ་བུར་གནས་པ་ཡིན་ནོ།།",
            "གང་དུའང་མ་གྲུབ་པ་འཁྲུལ་པའི་གཞིར་མི་འཐད་དོ་ཞེ་།",
            "ནམ་མཁའ་ཉིད་ཀུན་གྱི་གཞི་ཡིན་པ་བཞིན་དུ། ",
            "ཆོས་ཉིད་ཀྱང་ཡུལ་གྱི་འཁྲུལ་གཞིར་",
            "རྒྱུད་བླ་མར་ཡང་གསུངས་།",
            "ས་ནི་ཆུ་ལ་ཆུ་རླུང་ལ།།",
            ""
        ],
        [
            "རླུང་ནི་མཁའ་ལ་རབ་ཏུ་གནས། །",
            "མཁའ་ནི་རླུང་དང་ཆུ་དག་དང་། །",
            "ས་ཡི་ཁམས་ལ་གནས་མ་ཡིན།།",
            "དེ་བཞིན་ཕུང་པོ་ཁམས་དབང་རྣམས། །",
            "ལས་དང་ཉོན་མོངས་དག་ལ་བརྟེན།།",
            "ལས་དང་ཉོན་མོངས་ཚུལ་བཞིན་མིན།།",
            "ཡིད་ལ་བྱེད་ལ་རྟག་ཏུ་གནས། །",
            " ཚུལ་བཞིན་མ་ཡིན་ཡིད་བྱེད་ནི། །",
            "སེམས་ཀྱི་དག་པ་ལ་རབ་གནས། །",
            "སེམས་ཀྱི་རང་བཞིན་ཆོས་རྣམས་ནི། །",
            "ཐམས་ཅད་ལ་ཡང་གནས་མ་ཡིན།།",
            "ཞེས་པ་དང་། དྲི་མ་མེད་པའི་མདོ་ལས། ",
            "གང་ཀུན་ནས་ཉོན་མོངས་པ་དང་། ",
            "དེས་མངོན་པར་འདུ་བྱས་པའི་",
            "ཆོས་རྣམས་ནི་གང་ལས་བྱུང་།",
            ""
        ],
        [
            "སྨྲས་པ། ",
            "རྟེན་མེད་པ་ལས་སོ།།",
            "རྟེན་མེད་པ་ནི་གང་ལས་བྱུང་།",
            "སྨྲས་པ། ",
            "གང་ལས་ཀྱང་མ་བྱུང་སྟེ་ནམ་མཁའ་བཞིན་ནོ།།",
            "ཞེས་སོ།།",
            "ཆོས་ཅན་ཡང་མེ་ལོང་གི་ངོས་ལྟར་",
            "གོ་འབྱེད་ལ་འཁྲུལ་པའི་འཆར་གཞིར་འཐད་།",
            "དཀོན་མཆོག་བརྩེགས་པ་ལས། ",
            "འཇམ་དཔལ། ",
            "སེམས་ལས་ནི་ལས་དང་ཉོན་མོངས་པ་དང་། ",
            "རྣམ་པར་བྱང་བ་ཀུན་བྱུང་ཡང་། ",
            "སེམས་དེ་ནི་ངོ་བོ་ཉིད་ཀྱིས་སྟོང་ཞིང་།",
            ""
        ],
        [
            "མེད་པའང་མ་ཡིན་།",
            "ཇི་ལྟར་སྣང་བ་དེ་ལྟར་འདུ་བྱེད་པའི་ཕྱིར་རོ། །",
            "ཞེས་སོ།།",
            "མདོར་བསྡུ་ན་འཕགས་པ་བརྒྱད་སྟོང་པ་ལས། ",
            "སེམས་ལ་སེམས་མ་མཆིས་།",
            "སེམས་ཀྱི་རང་བཞིན་འོད་གསལ་བའོ།།",
            "ཞེས་པ་དེ་ཉིད་འཁྲུལ་གཞི་།",
            "དེའི་ངང་ལས་རང་གི་ངོ་བོ་མ་རྟོགས་ཤིང་",
            "མ་རིག་པས་འཁྲུལ་པའི་གཟུགས་བརྙན་འཆར་བར་གྱུར་ཏོ།།",
            ""
        ],
        [
            "གཉིས་པ་ཇི་ལྟར་འཁྲུལ་པའི་ཚུལ་ནི། ",
            "ཐོ་ཡོར་ལ་མིར་འཁྲུལ་པའམ། ",
            "ཐག་པ་ལ་སྦྲུལ་། ",
            "དུ་འཁྲུལ་པ་ལྟར། ",
            "ལྷན་ཅིག་སྐྱེས་པའི་མ་རིག་པས་གཞི་།",
            "རང་བཞིན་ཡེ་ནས་དཀྱིལ་འཁོར་གསུམ་དུ་སངས་རྒྱས་ཀྱང་ངོ་མ་ཤེས་།",
            "རྡོ་རྗེ་ལས། ",
            "དཀྱིལ་འཁོར་གསུམ་དུ་སངས་རྒྱས་ཀྱང་། །",
            "མུན་པས་སྒྲིབ་པས་དེ་མ་ཤེས།།",
            "ཞེས་པ་དང་། ",
            "རྐྱེན་ཀུན་ཏུ་བརྟགས་པའི་མ་རིག་པས་",
            "གཉིས་སུ་མེད་པ་ལ་",
            "གཉིས་སུ་མེད་པ་ལ་གཉིས་སུ་བཟུང་བས། ",
            "ཕྱི་ཡུལ་ནང་བདག་ཏུ་འཁྲུལ་།",
            "དེ་ལས་སྔ་མ་སྔ་མ་ལས་ཕྱི་མ་ཕྱི་མའི་འཁྲུལ་པ་བསྐྱེད་པའི་",
            "རྟེན་འབྲེལ་ལ་རྨི་ལམ་གྱི་ཕྱི་ནང་དུ་སྣང་བ་",
            "སྔ་ཕྱི་ལྟར་འཁྲུལ་པའི་བག་ཆགས་ཀྱི་མཐུ་བརྟས་པ་ལས། ",
            "གཞི་ལ་སྣང་བ་ཡེ་ནས་ཞིང་ཁམས་དང་། ",
            "གཞལ་ཡས་ཁང་། ",
            "སེམས་ཉིད་དང་ཡེ་ཤེས་སུ་གནས་པའི་རྩལ་ལ་བདག་ཏུ་བཟུང་བས། ",
            "ཕྱི་སྣང་བ་སྣ་ཚོགས་ཡུལ་དང་བཅས་ཤིང་། ",
            "སེམས་ཉིད་དུག་ལྔར་འཁྲུལ་པས་",
            "འགྲོ་བ་རིགས་དྲུག་གི་སྣང་བར་ཤར་ཏེལས་རིམ་ལས། ",
            "ཡེ་ནས་དེ་ལས། ",
            "ཡེ་ནས་དེ་ལྟར་གནས་མོད་ཀྱི། །",
            "དཀྱིལ་འཁོར་གསུམ་གྱི་རང་བཞིན་ལས། །",
            "ཕྱི་ནང་རྣམ་པ་གཉིས་སུ་འཁྲུལ། །",
            "འགྲོ་བའི་ཁམས་ལྟར་རང་སྣང་བའོ།།",
            ""
        ],
        [
            "ཞེས་པ་དང་། ",
            "འདི་ཉིད་ལས། ",
            "ཇི་སྙེད་འཇིག་རྟེན་འཁྲུལ་པའི་ཆོས། །",
            "མ་རིག་རྟོག་པའི་གཟུང་འཛིན་གྱིས། །",
            "ཕྱི་ནང་རྟེན་འབྲེལ་གཉིས་སུ་འཁོར། །ཞེས་སོ།།",
            "དེ་ལྟར་འཁྲུལ་པ་འབྱུང་བ་ཡང་། ",
            "སེམས་ཙམ་པ་ལྟར་ན་",
            "ཀུན་གཞིའི་སྟེང་ན་ཐོག་མ་མེད་པ་ནས་ཡུལ་དང་",
            "དོན་དུ་སྣང་བའི་བག་ཆགས་ཡོད་པ་ལས་འཁྲུལ་པར་འདོད་ལ",
            "རང་རྒྱུད་པ་ལྟར་ན་",
            "སྟོང་པའི་ངང་ལས་རྨི་ལམ་ལྟར་",
            "སྣང་པ་མ་འགགས་པས་ཀུན་རྫོབ་འཆར་བས་",
            "དེའི་རང་བཞིན་མ་ཤེས་པས་འཁྲུལ་པར་འདོད་ཅིང་། ",
            "ཐལ་འགྱུར་བ་ནི་མེད་བཞིན་སྣང་བའི་",
            "རང་བཞིན་ཐད་དུ་བཟུང་བས་འཁྲུལ་པར་སྣང་ཡང་། ",
            "ད་ལྟ་ཉིད་ནས་མ་གྲུབ་པས་",
            "འཁྲུལ་པ་ཡུལ་མེད་པར་འདོད་པ་ལས། ",
            "འདིར་ནི་ཐམས་ཅད་དང་ཡང་མཐུན་ཏེ",
            "ཡེ་ནས་དཀྱིལ་འཁོར་དུ་གནས་པ་ལ་བདག་ཏུ་བཟུང་བས་",
            "འཁྲུལ་པ་སེམས་ཙམ་པ་དང་ཚུལ་མཐུན། ",
            "དེའང་ངོ་བོ་སྟོང་པའི་ངང་ལས་རང་བཞིན་གསལ་བས་",
            "འཁྲུལ་པས་རང་རྒྱུད་པ་དང་འདྲ་ཞིང་",
            "དོན་ལ་གཉིས་སུ་མེད་པས་ཐལ་འགྱུར་བ་ལྟར་ཡིན་ནོ།། ",
            "གསུམ་པ་འཁྲུལ་དུས་ཇི་ལྟར་སྣང་བ་ལ་གཉིས་ལས། ",
            "མ་རིག་པ་གཉིས་དང་དེས་བསྐྱེད་པའི་དགེ་བ་དང་",
            "མི་དགེ་བའི་ལས་ཀྱིས་བདེ་སྡུག་ཏུ་སྣང་ཚུལ་ནི༑ ",
            "རྒྱུ་མི་དགེ་བ་དུག་གསུམ་མམ། ",
            "བཅུ་ལ་ཆེ་འབྲིང་ཆུང་གསུམ་དུ་སྤྱད་པས་",
            "འབྲས་བུ་ངན་སོང་གི་སྡུག་བསྔལ་སོ་སོ་ལ་སྤྱོད་ཅིང་། ",
            "དགེ་བཅུ་དང་བསམ་གཏན་གཟུགས་མེད་པ་གོམས་པས་",
            "འདོད་པ་གཟུགས་གཟུགས་མེད་གསུམ་གྱི་མཐོ་རིས་ཀྱི་བདེ་བ་འཛིན་པར་བྱེད་དོ།།",
            ""
        ],
        [
            "་མིམཐུན་བདེ་སྡུག་མྱོང་བར་འགྱུར། ",
            "ཞེས་སོ།།",
            "དེ་ལྟར་འཁྲུལ་དུས་ཉིད་ནའང་",
            "རང་བཞིན་བདེན་བར་གྲུབ་བ་མེད་།",
            "ཏིང་ངེ་འཛིན་གྱི་རྒྱལ་པོ་ལས། ",
            "སྲིད་པའི་འགྲོ་བ་རྨི་ལམ་བཞིན་དུ་།",
            "སེམས་ཅན་མིང་དང་སྲོག་ཀྱང་མི་དམིགས་ཏེ༑",
            "༑འདི་ལ་སུ་ཡང་མི་སྐྱེ་འཆི་བ་མེད།།",
            "ལས་བྱས་བསགས་པ་ནམ་ཡང་མེད་མི་འགྱུར།།",
            ""
        ],
        [
            "ཞེས་པ་དང་། ",
            "འདི་ལས། ",
            "ཡང་དག་སྒྱུ་མའི་ཚུལ་གཉིས་སུ། །",
            "བདག་དང་བདག་གི་གཞན་མེད་དེ།།",
            "རྣམ་དག་དབྱིངས་ཉིད་ཚུལ་གཅིག་།",
            "ཞེས་སོ།། ",
            "གཉིས་པ་འཇིག་རྟེན་པའི་ཐེག་པ་སྣང་ཚུལ་ལ་གཉིས་ལས། ",
            "དང་པོ་སོར་བཞག་ལྷ་མིའི་ཐེག་པ་",
            "རྒྱུ་འབྲས་བསླུ་བ་མེད་པའི་སྣང་ཚུལ་ནི། ",
            "སེམས་རགས་པའི་སྟེང་དུ་དགེ་བཅུ་སྤྱོད་ཅིང་",
            "མི་དགེ་བ་བཅུ་སྤོང་པས་འདོད་པའི་ལྷ་མིར་སྐྱེ་བས་",
            "དགེ་བ་བཅུ་ནི་མིའི་ཐེག་པ་།",
            "སྒྱུ་འཕྲུལ་རྒྱས་པ་ལས། ",
            "དགེ་བཅུ་སྤྱོད་ཅིང་མི་དགེ་སྤོང་བྱེད་པ། །",
            "མཐོ་རིས་ལྷ་དང་མི་རུ་སྐྱེ་བའི་རྒྱུ༑ ",
            "༑ཞེས་སོ།།",
            ""
        ],
        [
            "ཟག་པ་དང་བཅས་པའི་བསམ་གཏན་བཞི་དང་། ",
            "གཟུགས་མེད་བཞི་བསྒོམ་པ་ནི་མི་གཡོ་བའི་ལས་།",
            "ལྷ་ཡི་ཐེག་པ་ཞེས་བྱའོ།།",
            "དེ་སྐད་དུ་དེ་ཉིད་ལས། ",
            "ཚད་མེད་བཞི་སྤྱོད་མི་གཡོ་བསྒོམ་བྱེད་པ། །",
            "ཚངས་གནས་ལ་སོགས་རིམ་པར་སྐྱེ་བའི་རྒྱུ། །",
            "ཞེས་སོ།།",
            "དེ་ཡང་དགེ་བ་དང་མི་དགེ་བ་གཉིས་ནི་",
            "འདོད་པར་གཙོ་བོ་འཕེན་ཅིང་། ",
            "མི་གཡོ་བས་ནི་ཁམས་གོང་མ་གཉིས་ལས་",
            "གཞན་དུ་མི་འཕོ་བའི་ཕྱིར་གོང་མ་གཉིས་ཀྱི་ལས་སོ།། ",
            "གཉིས་པ་སྒྲོ་འདོགས་ཕྱིན་ཅི་ལོག་གི་ཐེག་པ་",
            "ཕྱི་རོལ་པའི་ལུགས་ལ་གཉིས་།",
            "གྲུབ་མཐའི་དབྱེ་བ་དང་། ",
            "ཁྱད་པར་དུ་འདོད་པ་དགོད་པའོ།།",
            ""
        ],
        [
            "དང་པོ་༼གྲུབ་མཐའི་དབྱེ་བ་༽ནི། ",
            "ནང་པ་ལས་ཕྱི་རོལ་དུ་གྱུར་པ་",
            "མུ་སྟེགས་པའི་སློབ་དཔོན་སྔ་མ་དག་",
            "རྟོག་གེ་སྡེ་ལྔར་བཞེད་པ་ལས། ",
            "རྟག་ལྟ་སྡེ་བཞིའི་དང་པོ་གྲངས་ཅན་པ་ནི། ",
            "སྐྱེ་དགུ་རྣམས་ཚེ་ལོ་ཉི་ཁྲི་པའི་དུས་སུ། ",
            "དྲང་སྲོང་སེར་སྐྱས་མུ་སྟེགས་པའི་དཀའ་ཐུབ་ཀྱིས་གྲུབ་པ་ཐོབ་སྟེ་",
            "བསྟན་བཅོས་མང་དུ་བརྩམས་པ་དང་། ",
            "གྲུབ་མཐའ་འཛིན་པའི་སློབ་མ་གཉིས་བྱུང་སྟེ",
            "བྷ་ར་དྷཱ་ཛ་དང་། ",
            "ཆུར་ལྷུང་གི་བུའོ།།",
            "བྷ་ར་དྷཱ་ཛས་ཤེས་བྱ་ཐམས་ཅད་གྲངས་ཉི་ཤུ་རྩ་ལྔར་འདོད་པའི་",
            "རྗེས་སུ་འབྲངས་པ་ལ་གྲངས་ཅན་པ་དང་། ",
            "ཆུར་ལྷུང་གི་བུས་ཉི་ཤུ་རྩ་ལྔ་པོའི་གནས་ལུགས་ཀྱང་",
            "སྟོང་པར་འདོད་པ་ལས་སེར་སྐྱ་པ་སྟེ༑",
            "ཡེ་ཤེས་སྙིང་པོ་ཀུན་ལས་བཏུས་པ་ལས། ",
            "གྲངས་ཅན་པ་རྣམས་ཡོན་ཏན་སྨྲ།།",
            "སེར་སྐྱ་པ་རྣམས་སྟོང་པར་འདོད།།",
            ""
        ],
        [
            "ཅེས་སོ།།",
            "དེ་ལ་གྲངས་ཅན་པ། ",
            "སེར་སྐྱ་བ། ",
            "ཡོན་ཏན་གསུམ་པ་ཞེས་བྱའོ།། ",
            "གཉིས་པ་དབང་ཕྱུག་པ་ནི། ",
            "ལྷ་དབང་ཕྱུག་གིས་རྒྱུད་སྡེ་མང་དུ་གསུངས་པས། ",
            "དངོས་གྲུབ་བརྙེས་པའི་སློབ་མ་གཉིས་བྱུང་།",
            "རྐང་མིག་དང་། ",
            "གཟག་ཟན་ནོ།།",
            "རྐང་མིག་གིས་བརྩམས་པ་",
            "རིགས་པའི་ལྟ་བ་ལ་བརྟེན་པའི་རིགས་པ་ཅན་དང་། ",
            "གཟག་ཟན་གྱིས་བརྩམས་པའི་",
            "བྱེ་བྲག་གསལ་བ་ལ་བརྟེན་པའི་བྱེ་བྲག་པ་གཉིས་སོ།།",
            "འདིས་སེམས་ཅན་བཅིངས་གྲོལ་ཐམས་ཅད་",
            "དབང་ཕྱུག་གིས་བྱས་པར་འདོད་།",
            ""
        ],
        [
            "འགྲོ་བ་འདི་དག་ཤེས་པ་ཡོད་མིན་ཏེ།།",
            "བདག་གི་བདེ་སྡུག་བདག་ལ་རང་དབང་མེད།།",
            "དབང་ཕྱུག་གིས་བཏང་ཡང་ན་གཡང་སའམ། །",
            "མཐོ་རིས་དག་ཏུ་འགྲོ་བ་ཁོ་ནར་འགྱུར།།",
            "ཞེས་སོ།།",
            "དེ་ལ་དབང་ཕྱུག་པ། ",
            "འུག་ཕྲུག་པ། ",
            "དོན་དྲུག་པ་ཞེས་སོ།། ",
            "གསུམ་པ་ཁྱབ་འཇུག་པ་ནི། ",
            "ཁྱབ་འཇུག་གིས་རིག་བྱེད་ཀྱི་བསྟན་བཅོས་འབུམ་སྡེ་བརྩམས་ཤིང་། ",
            "ལྟེ་བ་པདྨོའི་སྐྱེ་གནས་ལས་ཚངས་པ་གདོང་བཞི་པ་བྱུང་།",
            ""
        ],
        [
            "དེས་སྣོད་བཅུད་ཐམས་ཅད་སྤྲུལ་།",
            "སྙན་ངག ",
            "ངེས་བརྗོད། ",
            "སྲིད་བསྲུང་། ",
            "མཆོད་སྦྱིན་།",
            "རིག་བྱེད་ཆེན་པོ་བཞི་དྲན་ནས་བཤད་པ་",
            "ཕྱིས་དྲང་སྲོང་རྣམས་ཀྱིས་བསྡུས་།",
            "ཁྱབ་འཇུག་གི་བསྟན་བཅོས་",
            "བརྡ་སྤྲོད་ངག་གི་འོད་ཟེར་ལ་བརྟེན་བ་བརྡ་སྤྲོད་པ་དང་། ",
            "དྲང་སྲོང་ཨགྞེའི་སྨྲ་བའི་མཚོན་ཆ་ལ་བརྟེན་པའི་",
            "ཚད་མ་པ་ལ་རྣམ་ཕུག་པ་དང་། ",
            "དྲང་སྲོང་བདེན་སྨྲས་ཀྱི་བསྒོམ་རིམ་སྐོར་དགུ་ལ་བརྟེན་པའི་",
            "བསྒོམ་སྒྲུབ་པ་ལ་གསང་བ་པ་དང་། ",
            "དྲང་སྲོང་ངན་སྤོང་གི་རྣམ་དཔྱོད་གསལ་བ་ལ་བརྟེན་པའི་",
            "གཞུང་བཤད་པ་ལ་སྤྱོད་པ་བ་དང་། ",
            "དྲང་སྲོང་རྒྱུན་ཤེས་ཀྱི་བུ་ལ་སོགས་པའི་",
            "ཙ་ར་ཀ་འབུམ་སྡེ་ལ་བརྟེན་པའི་",
            "གསོད་དཔྱད་པ་ལ་ཙ་ར་ཀ་པ་ཞེས་བྱ་སྟེ་ལྔའོ།།",
            "འདི་དག་གིས་རིག་བྱེད་བཞི་ཚད་མར་འདོད་།",
            "དབྱེ་ན་ཁྱབ་འཇུག་པ། ",
            "ཚངས་པ་བ། ",
            "རིག་བྱེད་པ་ཞེས་གྲགས་སོ།།",
            ""
        ],
        [
            "བཞི་པ་རྒྱལ་བ་པ་ནི། ",
            "ལྷ་ཆེན་པོ་རྒྱལ་བ་དམ་པས། ",
            "སྲོག་དང་ཟད་པ་སྡོམ་པ་དང་། །",
            "ངེས་པར་དགའ་དང་འཆི་དང་ལ",
            "ས། །",
            "སྡིག་དང་བསོད་ནམས་ཐར་པ་སྟེ།།",
            "ཤེས་བྱ་ཚིག་གི་དོན་དགུར་ངེས།།",
            "ཞེས་ཚིག་དོན་རྒྱན་གྱི་སྣང་བ་ལ་བརྟེན་པ་།",
            "ཐར་པ་མདོག་དབྱིབས་ཅན་དང་། ",
            "ཤིང་སེམས་པ་ཅན་དུ་འདོད་།",
            "འདི་ལ་རྒྱལ་བ་པ། ",
            "དོན་དགུ་པ། ",
            "གཅེར་བུ་པ། ",
            "ཞེས་སོ།།",
            ""
        ],
        [
            "ལྔ་པ་ཆད་ལྟ་སྡེ་གཅིག་ནི། ",
            "སུམ་ཅུ་རྩ་གསུམ་དུ་ཕུར་བུ་ལ་བརྟེན་ནས་",
            "གྲུབ་པ་ཐོབ་པ་ལྷའི་བླ་མས། ",
            "ལྷ་རྣམས་ལྷ་མ་ཡིན་ལ་འཐབ་པ་ལ་སྤྲོ་བ་བསྐྱེད་པའི་ཕྱིར། ",
            "ཐམས་ཅད་ལ་སྐུར་པ་འདེབས་པ་ལྟ་བའི་",
            "སྙིང་པོ་ཞེས་བྱ་བའི་བསྟན་བཅོས་བརྩམས་པ། ",
            "ཕྱིས་མི་ཡུལ་དུ་གྲོགས་མཁར་པས་དར་བར་བྱས་ཏེདེ་ལས། ",
            "བཟང་མོ་མ་ཤི་བར་ལ་དགའ་མགུར་སྤྱོད།།",
            "ཤི་ནས་དེ་ཡི་སྤྱོད་ཡུལ་མིན།།",
            "ལུས་ཀྱང་ཐལ་བ་བཞིན་སོང་ནས།།",
            ""
        ],
        [
            "སླར་སྐྱེ་བ་དག་ག་ལ་སྲིད། །",
            "ཅེས་སྐྱེ་བ་སྔ་ཕྱི་སྐུར་པ་འདེབས་ཤིང་། ",
            "ཇི་ཙམ་དབང་པོའི་སྤྱོད་ཡུལ་བ། །",
            "སྐྱེས་བུའང་དེ་ཙམ་ཁོ་ནར་ཟད།།",
            "ཀྱེ་མ་མང་ཐོས་གང་སྨྲ་བ། །",
            "སླུ་བྱེད་སྤྱང་ཀིའི་རྗེས་དང་མཚུངས།།",
            "ཞེས་མ་མཐོང་བའི་འགྲོ་བ་ལ་སྐུར་བ་འདེབས་པ་དང་། ",
            "བློ་ནི་ལུས་ཀྱི་བདག་ཉིད་དང་། །",
            "ལུས་འབྲས་ལུས་ཀྱི་ཡོན་ཏན་དང་། །",
            "འདི་ལྟར་ལུགས་གསུམ་ལ་བརྟེན་།",
            "གོམས་པ་སྲིད་པ་ཡོད་མ་ཡིན།།",
            "ཞེས་ལམ་གོམས་པའི་འབྲས་བུ་སངས་རྒྱས་ལ་སྐུར་བ་འདེབས་པ་དང་། ",
            "སྒྲོ་བཏགས་འཛིན་ཕྱིར་ཚད་མ་མིན།།",
            "ཅེས་ཚད་མ་ལ་སྐུར་བ་འདེབས་པ་དང་། ",
            "པདྨའི་གེ་སར་སུ་ཡིས་བྱས།།",
            ""
        ],
        [
            "རྨ་བྱའི་རི་མོ་སུ་ཡིས་བྲིས།།",
            "ཚེར་རྩེ་རྣོ་བ་སུ་ཡིས་བརྡར། །ཐམས་ཅད་རྒྱུ་མེད་ངོ་བོས་བྱུང་།།",
            "ཞེས་རྒྱུ་འབྲས་ལ་སྐུར་པ་འདེབས་པ་།",
            "འདི་ལ་ཕུར་བུ་བ། ",
            "རྒྱང་འཕེན་པ། ",
            "ཚུ་རོལ་མཛེས་པ་བ། ",
            "ནམ་མཁའི་ཡིད་ཅན་པ་ཞེས་སོ།། ",
            "གཉིས་པ་ཁྱད་པར་དུ་འདོད་པ་དགོད་པ་ནི། ",
            "འཇུག་པ་ལས། ",
            "ཟ་བོ་རྟག་དངོས་བྱེད་པོ་མིན་པའི་བདག །",
            "ཡོན་ཏན་བྱར་མེད་གྲངས་ཅན་རྣམས་ཀྱིས་བརྟགས།།",
            "དེ་དབྱེ་དེ་དབྱེ་ཅུང་ཟད་ལ་བརྟེན་ནས།།",
            ""
        ],
        [
            "མུ་སྟེགས་ཅན་གྱི་ལུགས་ནི་ཐ་དད་གྱུར།།",
            "ཅེས་པས། ",
            "མུ་སྟེགས་བྱེད་ཕལ་གྱི་གྲུབ་མཐའི་",
            "ཕྱི་མོ་ནི་གྲངས་ཅན་པ་ཡིན་།",
            "རྟག་ཆད་དུ་སྨྲ་བ་ཐམས་ཅད་ཀྱིས་",
            "བདག་གཙོ་བོ་ཁས་ལེན་པར་འདོད་།",
            "རྟག་པར་སྨྲ་བས་རྒྱུ་མཚན་དུ་མའི་སྒོ་ནས་འདོད་ཅིང་། ",
            "ཆད་པར་སྨྲ་བས་ཀྱང་",
            "བདག་དེ་ཉིད་ལས་གྲུབ་པ་དང་",
            "མཉམ་དུ་གློ་བུར་དུ་གྲུབ་པར་ཁས་ལེན་ཏོ།།",
            "དེ་ལ་གྲངས་ཅན་པས་ཤེས་བྱ་ཐམས་ཅད་",
            "བདག་དང་གཙོ་བོ་གཉིས་སུ་འདུས་པར་འདོད་དོ།། ",
            "འདི་ལ་ལྔ་སྟེ་བདག་དང་གཙོ་བོ། ",
            "དེ་དག་ཤེས་པར་བྱེད་།",
            ""
        ],
        [
            "མ་ཤེས་པའི་ཉེས་པ། ",
            "ཤེས་པའི་ཡོན་ཏན་ནོ།།",
            "དང་པོ་༼བདག་༽ནི། ",
            "བདག་ཅེས་བྱ་བ་སེམས་པ་ཅན་གྱི་སྐྱེས་བུ་།",
            "ཤེས་པ་རྟག་གཅིག་རང་དབང་ཅན། ",
            "བྱ་བྱེད་དང་བྲལ་བ། ",
            "ཟབ་བ་པོ། ",
            "རང་བཞིན་རྒྱུས་གཙོ་བོའི་ཁུག་མ་ན་གནས་པ། ",
            "སུས་ཀྱང་མི་མཐོང་བའི་ལྐོག་གྱུར་པ་།",
            "ཁྱད་པར་ལྔ་ལྡན་དུ་འདོད་དོ།། ",
            "གཉིས་པ་གཙོ་བོ་ལ་གཉིས་ལས། ",
            "རང་བཞིན་རྒྱུའི་གཙོ་བོ་ནི། ",
            "བདེ་སྡུག་བཏང་སྙོམས་གསུམ་མམ། ",
            "ཆགས་སྡང་གཏི་མུག་གསུམ་མམ། ",
            "མིང་གཞན་སྙིང་སྟོབས་རྡུལ་མུན་པ་ཞེས་པའི་",
            "ཡོན་ཏན་གསུམ་ཆ ་མཉམ་པ་།",
            "བེམ་པོ་རྟག་པ། ",
            "གཅིག་པུ། ",
            "རྣམ་འགྱུར་ཐམས་ཅད་བསྐྱེད་པའི་རྒྱུ་བྱེད་པ། ",
            "སུས་ཀྱང་མ་བསྐྱེད་པ། ",
            "དྲང་སྲོང་སེར་སྐྱས་ཀྱང་མི་མཐོང་བའི་",
            "ལྐོག་ཏུ་གྱུར་པ་དང་ཁྱད་པར་ལྔ་ལྡན་ནོ།།",
            ""
        ],
        [
            "སློབ་དཔོན་བླ་རབ་ནི་དྲང་སྲོང་སེར་སྐྱས་མཐོང་གི་",
            "གཞན་གྱིས་མི་མཐོང་བ་ཞེས་གསུང་ངོ་།། ",
            "རྣམ་འགྱུར་འབྲས་བུའི་གཙོ་བོ་ནི། ",
            "ཡོན་ཏན་གསུམ་གྱི་རང་བཞིན་ཡིན་།",
            "ཆ་མཉམ་མ་ཡིན་པས། ",
            "གནས་སྐབས་མི་རྟག་པ་དུ་མར་གསལ་བའི་བེམ་པོ་།",
            "ཕྱེ་ན་",
            "ཉི་ཤུ་རྩ་གསུམ་ལས། ",
            "དང་པོ་ནི་ཆེན་པོ་དང་། ",
            "བློ་དང་། ",
            "ནང་གི་བྱེད་པ་དང་། ",
            "ཤེས་པ་ཞེས་ཀྱང་བྱ་བའི་མེ་ལོང་ངོས་གཉིས་པ་ལྟ་བུ་",
            "ཕྱི་ནང་གཉིས་ཀའི་གཟུགས་བརྙན་འཆར་དུ་རུང་བ། ",
            "འདི་ཞེས་ཡུལ་ཞེན་པའི་རྣམ་པ་ཅན་ནོ།།",
            "དེ་ལ་བདག་སྐལ་བ་དང་ལྡན་པའོ།།",
            ""
        ],
        [
            "ཞེས་བདག་དང་གཅིག་པུར་རློམ་པའི་ང་རྒྱལ་འབྱུང་།",
            "ཕྱེ།",
            "རྒྱུ་ལས་གྱུར་པ་དང་། ",
            "འབྱུང་བ་ལས་གྱུར་པ་དང་། ",
            "རྣམ་འགྱུར་ལས་གྱུར་པའི་ང་རྒྱལ་གསུམ་།",
            "གསུམ་ཡིན་ཡང་ང་རྒྱལ་ཞེས་",
            "གཅིག་ཏུ་གྲགས་སོ།།",
            "དེ་ཡང་ང་རྒྱལ་དང་པོས་",
            "དབང་པོ་བཅུ་གཅིག་བསྐྱེད་།",
            "རྣ་བ་དང་། ",
            "ལྕེ་དང་། ",
            "ལུས་དང་། ",
            "མིག་སྟེ་བློའི་དབང་པོ་ལྔ་དང་། ",
            "ཁ་དང་། ",
            "ལག་པ་དང་། ",
            "རྐང་པ་དང་། ",
            "འདོམ་དང་། ",
            "གཤང་ཁུང་སྟེ་ལས་ཀྱི་དབང་པོ་ལྔ་དང་། ",
            "གཉིས་ཀའི་དབང་པོ་ཡིད་དེ་བཅུ་གཅིག་།",
            ""
        ],
        [
            "ང་རྒྱལ་གཉིས་པས་སྒྲ་དྲི་རོ་ཁ་དོག་རེག་བྱ་སྟེ་",
            "དེ་ཙམ་ལྔ་བསྐྱེད་དོ།།",
            "དེ་དག་ལས་ནམ་མཁའ། ",
            "ས། ",
            "ཆུ། ",
            "མེ། ",
            "རླུང་ལྔ་རིམ་པ་བཞིན་དུ་བསྐྱེད་དོ།།",
            "ང་རྒྱལ་གསུམ་པས་ནི་དེ་གཉིས་ཀྱི་གྲོགས་བྱེད་ཀྱི་",
            "འབྲས་བུ་གུད་པ་ནི་མེད་དོ།།",
            "དོན་དེ་དག་དབང་ཕྱུག་ནག་པོའི་གཞུང་ལས། ",
            "རང་བཞིན་ལས་ཆེན་དེ་ལས་ང་རྒྱལ་ཡིན།།",
            "དེ་ལ་བཅུ་དྲུག་དག་གི་ཚོགས་རྣམས་སོ།།",
            "བཅུ་དྲུག་པོ་ཡང་དེ་དག་རྣམས་ལས་ཀྱང་། །",
            "ལྔ་པོ་དག་ལས་འབྱུང་བ་ཆེནཔོ་ལྔ། །",
            "ཞེས་སོ།།",
            ""
        ],
        [
            "དེ་ལྟར་ཉི་ཤུ་རྩ་བཞི་ལས། ",
            "རང་བཞིན་ནི་དོན་དམ་པ་དང་། ",
            "རྣམ་འགྱུར་ཉི་ཤུ་རྩ་གསུམ་ཀུན་རྫོབ་ཏུ་འདོད་།",
            "ཡོན་ཏན་གསུམ་གྱི་ཡོན་ཏན་མཆོག །",
            "མཐོང་བའི་ལམ་དུ་འགྱུར་མ་ཡིན།།",
            "མཐོང་བའི་ལམ་དུ་གང་གྱུར་པ། །",
            "སྒྱུ་མ་བཞིན་དུ་ཤིན་ཏུ་གསོབ། །",
            "ཅེས་སོ།།",
            "དེ་དག་ནི་གཙོ་བོ་བེམ་པོ་ཉི་ཤུ་རྩ་བཞིའོ།།",
            "དེའི་སྟེང་དུ་ཤེས་པ་བདག་དང་ཉི་ཤུ་རྩ་ལྔ་ནི༑ ",
            "ཤེས་བྱ་གྲངས་ཉི་ཤུ་རྩ་ལྔའོ།། ",
            "གསུམ་པ་དེ་དག་ཤེས་པར་བྱེད་ཚུལ་ལ་གཉིས་།",
            ""
        ],
        [
            "རྒྱུ་འབྲས་ཤེས་པར་བྱེད་ཚུལ་དང་། ",
            "སྐྱེས་བུས་གཙོ་བོ་ལ་ལོངས་སྤྱོད་པ་",
            "ཤེས་པར་བྱེད་ཚུལ་ལོ། །",
            "དང་པོ་༼རྒྱུ་འབྲས་ཤེས་པར་བྱེད་ཚུལ་༽ནི། ",
            "རང་བཞིན་རྒྱུ་ཁོ་ན་དང་། ",
            "ཆེན་པོ་དང་། ",
            "ང་རྒྱལ་དང་། ",
            "དེ་ཙམ་ལྔ་སྟེ་",
            "བདུན་རྒྱུ་འབྲས་གཉིས་ཀ་དང་། ",
            "དབང་པོ་བཅུ་གཅིག་དང་། ",
            "འབྱུང་ལྔ་།",
            "བཅུ་དྲུག་འབྲས་བུ་ཁོ་ན་དང་། ",
            "སྐྱེས་བུ་རྒྱུ་འབྲས་གཉིས་ཀ་མ་ཡིན་པར་འདོད་།",
            "གཙོ་བོ་བྱེད་ཡིན་བྱ་བ་མིན།།",
            "ཆེན་པོ་སོགས་བདུན་བྱ་བ་བྱེད།།",
            "བཅུ་དྲུག་པོ་ནི་བྱ་བ་ཡིན།།",
            ""
        ],
        [
            "སྐྱེས་བུ་བྱ་མིན་བྱེད་པའང་མིན།།",
            "ཞེས་སོ།།",
            "སྐྱེ་ཚུལ་བདག་ཁོ་ན་ལས་སྐྱེས་བས་",
            "རྒྱུ་འབྲས་བདག་གཅིག་གོ་",
            "ཞེས་འདོད་།",
            "སྐྱེ་ལུགས་ཀྱང་སྔར་ཡོད་པ་གསལ་བར་བྱས་ཙམ་ཡིན་གྱི། ",
            "སྔར་མེད་གསར་དུ་སྐྱེ་བ་མི་འདོད་དོ།།",
            "འཇིག་ཚུལ་ཡང་གནས་སྐབས་ཉེ་བར་ཞི་བའམ། ",
            "གསལ་བ་བསྐལ་པ་ཙམ་ལས་",
            "རང་བཞིན་གཏན་འཇིག་གི་མི་རྟག་པ་མི་འཐད་དོ།། ",
            "གཉིས་པ་༼སྐྱེས་བུས་གཙོ་བོ་ལ་ལོངས་སྤྱོད་པ་",
            "ཤེས་པར་བྱེད་ཚུལ་༽",
            ""
        ],
        [
            "ནི། ",
            "བདེ་སོགས་མི་གསལ་བ་གཙོ་བོའི་རང་བཞིན་དུ་ཡོད་ལ༑",
            "གསལ་བ་ནི་ཚན་པ་གསུམ་།",
            "ཕྱི་རོལ་སྒྲ་སོགས་ཀྱི་བདེ་བ་སོགས། ",
            "བློ་ངོ་བོ་ཉིད་ཀྱི་བློ་བདེ་སོགས། ",
            "དེ་ལས་ཤར་བ་གཟུགས་བརྙན་གྱི་བདེ་བ་སོགས་སོ།།",
            "དེ་དག་སྤྱོད་བྱེད་ཤེས་རིག་།",
            "སྤྱོད་ཚུལ་ནི་བློའི་མེ་ལོང་གི་ངོས་གཅིག་ལ་",
            "སྒྲ་སོགས་ཀྱི་གཟུགས་བརྙན་།",
            "ངོས་གཅིག་ལ་ཤེས་རིག་གི་གཟུགས་བརྙན་ཤར་བ་",
            "འདྲེས་པ་ཉིད་སྤྱད་པའི་དོན་དུ་འདོད་།",
            ""
        ],
        [
            "བློ་ལ་ཤར་བ་སྐྱེས་བུའི་ཤེས་པར་བྱེད་དོ།།",
            "ཞེས་དང་། ",
            "ཇི་ལྟར་འོ་མ་སེམས་པ་མེད་པ་ཡང་། །",
            "བེའུ་འཕེལ་བའི་རྒྱུ་མཚན་ཡིན་པ་ལྟར། །",
            "དེ་བཞིན་གཙོ་བོ་སྐྱེས་བུ་རྣམ་འཕེལ་བའི། །",
            "རྒྱུ་མཚན་ཉིད་དུ་འཇུག་པར་འགྱུར་བ་ཡིན།།",
            "ཞེས་པ་དང་། ",
            "སྐྱེས་བུ་ཉེར་བར་སྤྱོད་པ་དག །",
            "བསྒྲུབ་ཕྱིར་གཙོ་བོར་རབ་འཇུག་སྟེ།།",
            "ལྟད་མོ་པ་དག་གྲུབ་བྱའི་ཕྱིར། །",
            "གར་གྱིས་ལྟད་མོ་གྱེད་པ་བཞིན། །",
            "ཞེས་སོ།། ",
            "བཞི་པ་མ་ཤེས་པའི་ཉེས་པ་ནི། ",
            "བྱེད་པའི་གཙོ་བོ་རང་བཞིན་དང་། ",
            "གནས་སྐབས་རྣམ་འགྱུར་ཡིན་གྱི་བདག་བྱ་བྱེད་དང་བྲལ་ཡང་",
            "དེ་ལྟར་མ་ཤེས་པས། ",
            "བདག་གིས་བྱས་པ་ལ་སོགས་པ་",
            "ཕྱིན་ཅི་ལོག་ཏུ་བཟུང་བས་འཁོར་བར་འཁྱམས་པར་འདོད་དེ",
            "རང་བཞིན་འཇུག་པ་ལས་ནི་ཡོན་ཏན་རྣམས། །",
            "མུན་པས་སྒྲིབ་ཕྱིར་ཕྱིན་ཅི་ལོག་སེམས་ཀྱིས། །",
            "བདག་གིས་བྱས་ཞེས་མི་མཁས་སེམས་པ་ཡིན།།",
            ""
        ],
        [
            "རྩ་འབྲུབས་བྱེད་པའི་ནུས་པའང་ཡོད་མ་ཡིན།།",
            "ཞེས་པ་དང་། ",
            "སྐྱེས་བུ་འདི་ནི་དོན་དམ་དུ། །",
            "རྟོག་པ་དག་པའི་རང་བཞིན་ཏེ།།",
            "རང་བཞིན་དེ་ལྟར་མ་ཤེས་པའི། །",
            "རྨོངས་པ་རྟག་ཏུ་འཁོར་བར་འཁྱམས། །",
            "ཞེས་སོ།། ",
            "ལྔ་པ་ཤེས་པའི་ཡོན་ཏན་ནི། ",
            "དེ་ལྟར་ཤེས་ན་གྲོལ་བར་འདོད་།",
            "དེ་ཙམ་ཉི་ཤུ་ལྔ་ཤེས་ན།།",
            "རལ་བའམ་བྱི་བོའམ་གཙུག་ཕུད་དམ། །",
            "ཆ་ལུགས་གང་གིས་གནས་ཀྱང་རུང་། །",
            "བསྟི་གནས་གང་དུ་དགའ་བ་དེར། །",
            "གྲོལ་འགྱུར་འདི་ལ་ཐེ་ཚོམ་མེད།།",
            ""
        ],
        [
            "ཅེས་སོ༑",
            "༑ གཉིས་པ་དབང་ཕྱུག་པ་ནི། ",
            "ཤེས་བྱ་ཐམས་ཅད་ཚིག་གི་དོན་དྲུག་ཏུ་འདུས་པར་འདོད་།",
            "རྫས་དང་ཡོན་ཏན་ལས་དང་སྤྱི། །",
            "བྱེ་བྲག་འདུ་བ་རྣམ་པ་དྲུག །",
            "ཅེས་སོ་དེ་ལ་རྫས་ནི་དགུ་།",
            "བདག་དུས་ཕྱོགས་ཡིད་ནམ་མཁའ་སྟེ་རྟག་པའི་རྫས་ལྔ་དང་། ",
            "ས་ཆུ་མེ་རླུང་སྟེ་མི་རྟག་པའི་རྫས་བཞིའོ།།",
            "རྫས་ལ་བརྟེན་པའི་ཡོན་ཏན་ཉེར་ལྔ་།",
            "བདག་ལ་བརྟེན་པ་བཅུ་གསུམ་ནི། ",
            "བདེ་སྡུག་ཆོས་དང་ཆོས་མིན་པ་འདུས་བྱས་འདུས་མ་བྱས་པ་དང་། ",
            "འབད་པ་ཤུགས་རྣམ་ཤེས་ལྔའོ།།",
            ""
        ],
        [
            "ཕྱོགས་དུས་ལ་བརྟེན་པ་བདུན་ནི། ",
            "གྲངས་དང་བོང་ཚད་གཉིས། ",
            "ཕྲད་པ་དང་དབྱེ་བ་གཉིས། ",
            "གཞན་དང་གཞན་མ་ཡིན་པ་གཉིས། ",
            "སོ་སོ་བའོ།།",
            "འབྱུང་བ་ལྔ་ལ་བ རྟེན་པའི་ལྔ་ནི། ",
            "སྒྲ་ནམ་མཁའི་ཡོན་ཏན་དང་། ",
            "དྲི་སའི་ཡོན་ཏན། ",
            "རོ་ཆུའི་ཡོན་ཏན། ",
            "རེག་བྱ་རླུང་གི་ཡོན་ཏན། ",
            "ཁ་དོག་མེའི་ཡོན་ཏན་ཏེ་ལྔའོ།།",
            "ལས་ནི་འདེགས་འཇོག་བརྐྱང་བསྐུམ་འགྲོ་བ་ལྔའོ།།",
            "སྤྱི་ནི་ཁྱབ་པ་དང་ཉི་ཚེ་བའོ།།",
            "བྱེ་བྲག་ནི་ཕན་ཚུན་འདྲེས་པར་མི་བྱེད་པའི་ཆོས། ",
            "འདུ་བ་ནི་རྫས་དང་ཡོན་ཏན་འབྲེལ་བར་བྱེད་དོ།།",
            "དེ་ལ་བདག་ནི་རྟག་པ་ཐམས་ཅད་ལ་ཁྱབ་པ། ",
            "སེམས་ཅན་གྱི་རྒྱུད་དུ་གཏོགས་པ༑ ",
            "ཟ་བ་པོ། ",
            "བེམ་པོ་སྟེ་ཁྱད་པར་ལྔ་ལྡན་དུ་འདོད་།",
            ""
        ],
        [
            "གཞན་དག་ཀྱང་ནི་འདིར་བདག་ཉིད། །",
            "འདོད་དང་ལྡང་སོགས་ཡོན་ཏན་ཅན། །",
            "རྟེན་དང་ཀུན་འཇུག་ཟ་བ་པོ། །",
            "རང་ཉིད་བེམ་པོའི་ངོ་བོར་འདོད།།",
            "ཅེས་སོ།།",
            "བདག་དེ་བེམ་པོ་ཡིན་ཡང་སྒོ་ལྔའི་རྣམ་ཤེས་ཀྱི་ཡོན་ཏན་དང་ལྡན་པས་ཡུལ་འཛིན་ནུས་།",
            "ངོ་བོ་རྟག་པ་ཡིན་ཡང་འབད་དུས་ཡོན་ཏན་དུ་ལྡན་པས་",
            "ལུས་ལེན་པ་ལ་སོགས་ཡོན་ཏན་དུ་འདོད་།",
            "བདག་ཉིད་རྟག་ཀྱང་བྱེད་པར་འགྱུར།།",
            "རྫ་ཆགས་བྱེའུ་འཕུར་ཇི་བཞིན་དུ། །",
            "འཇིག་རྟེན་འདི་ནས་ཕ་རོལ་ཏུ། །",
            "འཕོ་ཞིང་ཉིང་མཚམས་སྦྱོར་བ་ན།།",
            ""
        ],
        [
            "བདག་ཅེས་བྱ་བ་དེས་ལེན་ཏོ།།",
            "ཞེས་སོ།།",
            "དེ་དག་ནི་རིག་པ་ཅན་པའི་ཕྱོགས་ལ་བརྟེན་པའོ།།",
            "གསུམ་པ་ཁྱབ་འཇུག་པ་ནི། ",
            "རིག་བྱེད་བཞིའི་གསང་བ་དང་། ",
            "འཇུག་པ་བཅུའི་བདག་ཉིད་དུ་མར་འདོད་ཅིང་། ",
            "བཞི་པ་རྒྱལ་བ་པ་ནི། ",
            "སྲོག་དང་ཟད་པ་ལ་སོགས་པ་ཤེས་བྱ་ཐམས་ཅད་དོན་དགུར་ངེས་པར་འདོད་དེ",
            "འདི་བདག་རྟག་པའི་ཕྱོགས་ལ་བརྟེན་པའོ།། ",
            "ལྔ་པ་ཆད་པར་ལྟ་བ་ནི། ",
            "ཐམས་ཅད་དུ་ངོ་བོ་ཉིད་རྒྱུར་སྨྲ་ཞིང་བདག་ཀྱང་གློ་བུར་བ་འདོད་།",
            ""
        ],
        [
            "ཉི་ཤར་ཆུ་བོ་ཐུར་དུ་འབབ་པ་དང་། །",
            "སྲན་ཟླུམ་ཚེར་མ་གཟིང་་རིང་རྣོ་བ་དང་། །",
            "རྒྱལ་བོའི་བུ་མོ་ལྟ་ན་སྡུག་པ་དང་། །",
            "རྨ་བྱའི་མདོངས་ལ་སོགས་པའི་ཆོས་རྣམས་ཀུན། །",
            "སུས་ཀྱང་མ་བྱས་ངོ་བོ་ཉིད་ཀྱིས་བྱུང་།།",
            "ཞེས་སོ།།",
            "དེ་དག་གིས་ནི། ",
            "ཇི་སྙེད་འཇིག་རྟེན་འཁྲུལ་པའི་ཆོས། །",
            "ཞེས་པའི་དོན་རྣམས་ལེགས་པར་བསྟན་ཟིན་ཏོ།། ",
            "གཉིས་དེའི་གཉེན་པོར་དག་པ་དཀོན་མཆོག་གི་སྣང་ཚུལ་ལ་གསུམ་།",
            "དཔེ་དོན་ཉེ་བར་དགོད་པ། ",
            "རྣམ་གྲངས་སོ་སོར་བཤད་པ། ",
            "དོན་ངོས་བཟུང་བའོ།།",
            "དང་པོ་༼དཔེ་དོན་ཉེ་བར་དགོད་པ་༽ནི། ",
            "འགྲོ་བའི་ཁམས་དང་། ",
            "མོས་པ་དང་། ",
            "བག་ལ་ཉལ་དང་། ",
            "ཀུན་བརྟགས་པའི་ཆོས་ལ་མངོན་པར་ཞེན་པའི་རང་བཞིན་གཟིགས་ནས",
            ""
        ],
        [
            "སྲིད་པའི་སྡུག་བསྔལ་ཡོངས་སུ་སྐྱོབ་པ་དང་། ",
            "ཐར་པ་དམ་པ་ཡོངས་སུ་ཐོབ་པར་བྱ་བའི་ཕྱིར། ",
            "སྟོན་པ་སངས་རྒྱས་བཅོམ་ལྡན་འདས་ལོངས་སྤྱོད་ཆེན་པོ། ",
            "ཕྱོགས་བཅུ་དུས་བཞིའི་དེ་བཞིན་གཤེགས་པ་ཐམས་ཅད་ཀྱི་སྐུ་དང་། ",
            "གསུང་དང་། ",
            "ཐུགས་རྡོ་རྗེ་བདག་ཉིད། ",
            "མ་ལུས་མི་ལུས་ལུས་པ་མེད་པའི་ཆོས་ཐམས་ཅད་ཀྱི་རང་བཞིན་གཅིག་དང་",
            "དུ་མ་མེད་པའི་བདག་ཉིད་ཆེན་པོའི་ངང་ལས་གཡོ་བའི་རྩོལ་བ་དང་",
            "རྣམ་པར་རྟོག་པ་མི་མངའ་བཞིན་དུ། ",
            "སྔོན་གྱི་སྨོན་ལམ་དང་ཐུགས་རྗེ་ཆེན་པོ་ལྷུན་གྱིས་གྲུབ་པའི་ཤུགས་དང་། ",
            "ཤེས་རབ་ཆེན་པོའི་སྟོབས་ཀྱིས་ཆོས་ཀྱི་དབྱིངས་རྣམ་པར་དག་པ་གྱུར་པའི་དབང་དང་། ",
            "གདུལ་བྱ་རྣམས་ཀྱི་དཀར་པོའི་ལས་ཀྱི་རྒྱུ་ལས། ",
            "འཇིག་རྟེན་དྲུག་གི་ཕྱོགས་བཅུ་ཀུན་ཏུ་",
            "སྐུ་དང་གསུང་དང་ཐུགས་ཀྱི་སྤྲུལ་པ་སྣ་ཚོགས་པ་",
            "གདུལ་བྱ་སོ་སོའི་ངོར་གང་ལ་གང་འདུལ་དུ་སྣང་བ་ནི། ",
            "དཔེར་ན་ལྷ་ཡི་དབང་པོ། ",
            "དབང་སྒྱུར་གྱི་གནས་མན་ཆད་།",
            "འཛམ་བུའི་གླིང་ཡན་ཆད། ",
            "འདོད་པའི་ཡོན་ཏན་གྱི་རྐྱེན་སོ་སོར་ཆར་འབབ་པ་ཡང་། ",
            "རྒྱ་མཚོའི་ལྷའི་དབང་དང་། ",
            "གནས་སོ་སོའི་ནམ་མཁའི་དབང་དང་། ",
            "འགྲོ་བ་སོ་སོའི་ལས་ཀྱི་རྒྱུད་ལས། ",
            "ཆར་སོ་སོར་འབབ་པར་འགྲུབ་པ་ཡིན་ཡང་། ",
            "རྒྱ་མཚོའི་ལྷ་ཡང་འདི་སྙམ་དུ། ",
            "བདག་གིས་ནི་གནས་འདི་རྣམས་སུ་སོ་སོའི་ལས་ཀྱི་སྐལ་བ་དང་",
            "འཚམས་པར་སྤྲིན་འདི་ལྟ་བུ་བསྡུ་བར་བྱའོ།།",
            "གློག་འདི་ལྟ་བུ་དབྱུང་བར་བྱའོ།།",
            "འབྲུག་འདི་ལྟ་བུ་གྲགས་པར་བྱའོ།།",
            "ཆར་འདི་ལྟ་བུ་དབབ་པར་བྱའོ་སྙམ་དུ་མི་རྟོག",
            "རྣམ་པར་མི་རྟོག",
            ""
        ],
        [
            "མངོན་པར་མི་རྩོལ། ",
            "ནམ་མཁའ་ཡང་",
            "འདི་སྙམ་དུ་འགྲོ་བ་འདི་དག་གི་",
            "འདོད་པའི་ཡོན་ཏན་འབྱུང་བའི་ཆར་དབབ་པའི་གོ་སྐབས་དབྱེའོ་",
            "སྙམ་དུ་མི་རྟོག",
            "རྣམ་པར་མི་རྟོག",
            "མངོན་པར་མི་རྩོལ། ",
            "འགྲོ་བ་སོ་སོའི་ལས་ཀྱི་བག་ཆགས་ཀྱང་",
            "འདི་སྙམ་དུ་བདག་ཅག་གིས་",
            "ལས་ཀྱི་སྐལ་པ་དང་འཚམས་པའི་ཆར་དབྱུང་བར་བྱའོ་",
            "སྙམ་དུ་མི་རྟོག",
            "རྣམ་པར་མི་རྟོག",
            "མངོན་པར་མི་རྩོལ་བཞིན་དུ། ",
            "རྒྱུ་དང་རྐྱེན་ཚོགས་པའི་དབང་གིས་",
            "གནས་དེ་རྣམས་སུ་སོ་སོའི་ལས་ཀྱི་སྐལ་བ་དང་འཚམས་པའི་",
            "སྤྲིན་འདུ་བ་ནས་ཆར་འབབ་པའི་བར་དུ་",
            "སོ་སོར་འབྱུང་བ་ནི། ",
            "ལྷ་ཡི་རྒྱལ་པོ་དབང་བསྒྱུར་གྱི་གནས་སུ་",
            "གསེར་གྱི་སྙིང་པོ་ལྟ་བུའི་སྤྲིན་འདུ་བ་དང་",
            "དེ་བཞིན་དུ་གློག་དང་། ",
            "འབྲུག་རྣམས་ཀྱང་ཐ་དད་དུ་འབྱུང་ཞིང་",
            "ཆར་ཡང་རང་བཞིན་ཐ་དད་དུ་འབབ་པ་།",
            ""
        ],
        [
            "འཛམ་བུའི་གླིང་གི་བར་དུ་ཡང་དེ་བཞིན་།",
            "སྤྲིན་རྣམས་ཀྱང་མུ་ཏིག་དམར་པོ་ལྟ་བུ་།",
            "རི་ནག་པོ་བརྩེགས་པ་ལྟ་བུའི་བར་དང་། ",
            "གློག་ཀྱང་གསེར་ཁ་སྦྱངས་པ་།",
            "རིན་པོ་ཆེ་ཨིནྡྲ་སྙི་ལ་འོད་འཕྲོ་བ་ལྟ་བུའི་བར་དང་། ",
            "འབྲུག་ཀྱང་བྱ་ཀ་ལ་པིང་ཀའི་དབྱངས་ལྟ་བུ་དང་། ",
            "རོལ་མོའི་སྒྲ་དབྱངས་ལྟ་བུ་།",
            "རྒྱ་མཚོ་འཁྲུགས་པ་ལྟ་བུའི་སྒྲ་ཡི་བར་དང་། ",
            "ཆར་ཡང་རིན་པོ་ཆེ་སྣ་ཚོགས་ཀྱི་ཆར་།",
            "མཚོན་ཆའི་ཆར་དང་། ",
            "ཆུ་དང་བའི་ཆར་གྱི་བར་དུ། ",
            "སོ་སོའི་ལས་ཀྱི་སྐལ་པ་དང་འཚམས་པར་སོ་སོར་ཐ་དད་དུ་འབྱུང་བ་བཞིན་དུ། ",
            "གདུལ་བྱ་སོ་སོའི་ངོ་གང་ལ་དཀོན་མཆོག་གསུམ་གྱི་རང་བཞིན་ཐ་དད་དུ་མཐོང་བ་ནི་འདི་ལྟ་།",
            ""
        ],
        [
            "འགྲོ་བ་མཆོག་ཏུ་གྱུར་པ་རྣམས་ལ་ནི་ལོངས་སྤྱོད་རྫོགས་པའི་སྐུ། ",
            "ལོངས་སྤྱོད་ཆེན་པོ་མཚན་དང་དཔེ་བྱད་འབར་བའི་སངས་རྒྱས་དང་། ",
            "ཐེག་པ་ཆེན་པོ་ཐུན་མོང་མ་ཡིན་པའི་ཆོས་དང་། ",
            "ས་ཆེན་པོ་ལ་རབ་ཏུ་བཞུགས་པའི་དགེ་འདུན་།",
            "དེ་བཞིན་དུ་སོ་སོའི་སྐྱེ་བོ་དང་། ",
            "རང་སངས་རྒྱས་ལ་སོགས་སོ་སོའི་བསོད་ནམས་མཐུན་པ་རྣམས་ལ་ནི་",
            "སངས་རྒྱས་མཆོག་གི་སྤྲུལ་པའི་སྐུ། ",
            "དགའ་ལྡན་ནས་འཕོ་བ་ལ་སོགས་པ་མཛད་པ་བཅུ་གཉིས་ཀྱི་རྣམ་པ་དང་། ",
            "ཐེག་པ་སྣ་ཚོགས་པའི་ཆོས་དང་། ",
            "འཕགས་པ་དང་སོ་སོའི་སྐྱེ་བོའི་དགེ་འདུན། ",
            "དགེ་སྦྱོང་གི་ཆ་བྱད་ཅན་འཁོར་རྣམ་བཞི་དང་བཅས་པར་ཀུན་ཏུ་སྣང་ངོ་། །",
            "འགྲོ་བ་ཕལ་པ་དང་། ",
            "ངན་སོང་དུ་གྱུར་པ་ལ་སོགས་བསོད་ནམས་ཅུང་ཟད་དམན་པ་རྣམས་ལ་ནི་",
            "སོ་སོའི་སྣང་བ་དང་མཐུན་པར། ",
            "ལྷ་དང་མི་དང་ཀླུ་དང་དུད་འགྲོ་ལ་སོགས་པའི་སྟོན་པ་ཐ་དད་པ་དང་། ",
            "མི་རྟག་པ་དང་། ",
            "སྟོང་པ་དང་། ",
            "བདག་མེད་པ་དང་། ",
            "སྡུག་བསྔལ་དང་། ",
            "འཇིག་རྟེན་གྱི་གཙུག་ལག་དང་། ",
            "གླུ་དང་བཞད་གད་ལ་སོགས་པ་སོ་སོར་མངོན་པར་དད་པར་གྱུར་པ་དེ་དང་། ",
            "དེའི་ཆོས་དང་། ",
            "རང་རང་གི་བསོད་ནམས་ཀྱི་ཞིང་དུ་གྱུར་པའི་དགེ་འདུན་ཡང་ཐ་དད་དུ་སྣང་ངོ་། །",
            "དེ་བཞིན་དུ་འཕགས་པ་དེ་བཞིན་གཤེགས་པའི་ཡོན་ཏན་དང་",
            "ཡེ་ཤེས་བསམ་གྱིས་མི་ཁྱབ་པའི་ཡུལ་ལ་འཇུག་པའི་མདོ་ལས །",
            "བཀའ་སྩལ་པ། ",
            "འཇམ་དཔལ། ",
            "འདི་ལྟ་།",
            "དཔེར་ན་ཟླ་བ་ཡར་གྱི་ངོའི་དཀྱིལ་ནམ་ཕྱེད་ཀྱི་དུས་།",
            "འཛམ་བུའི་གླིང་གི་སེམས་ཅན་ཐམས་ཅད་ཀྱི་སོ་སོའི་མདུན་ན་",
            "ཟླ་བའི་དཀྱིལ་འཁོར་འདུག་པ་ཤེས་ཀྱང་། ",
            "ཟླ་བའི་དཀྱིལ་འཁོར་ནི་སེམས་ཅན་དག་གིས་བདག་ཅི་ནས་ཀྱང་",
            "ཟླ་བའི་དཀྱིལ་འཁོར་དུ་ཤེས་པར་འགྱུར་བར་བདག་གིས་སེམས་ཅན་",
            "དེ་དག་གི་མདུན་དུ་འདུག་པར་བྱའོ་སྙམ་དུ་མི་རྟོག",
            "རྣམ་པར་མི་རྟོག་མོད་ཀྱི། ",
            "འོན་ཀྱང་འཇམ་དཔལ་ཟླ་བའི་དཀྱིལ་འཁོར་ནི་མ་འདྲེས་པའི་ཆོས་དང་ལྡན་པས། ",
            "ལྷུན་གྱིས་གྲུབ་ཅིང་རྣམ་པར་མི་རྟོག་པ་དེ་ལྟ་བུའི་བྱ་བ་འདི་འབྱུང་ངོ་།།",
            ""
        ],
        [
            "འཇམ་དཔལ་དེ་བཞིན་དུ་དེ་བཞིན་གཤེགས་པ་",
            "དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་འཁོར་དཔག་ཏུ་།",
            "ཚད།",
            "མཚུངས་པ་མེད་པ། ",
            "གཞལ་དུ་མེད་པ་དེ་དག་གི་དབུས་ན་དེ་བཞིན་གཤེགས་པ་བཞུགས་པ་མཐོང་མོད་ཀྱི། ",
            "དེ་བཞིན་གཤེགས་པ་ནི་",
            "དེ་དག་གི་མདུན་དུ་བཞུགས་པར་བྱའོ་སྙམ་དུ་མི་རྟོག",
            "རྣམ་པར་མི་རྟོག་།",
            "འོན་ཀྱང་སེམས་ཅན་གྱིས་མཐོང་བ་དེ་བཞིན་དུ། ",
            "དེ་བཞིན་གཤེགས་པ་མདུན་ན་བཞུགས་ཤིང་ཆོས་སྟོན་ཏོ།།",
            "འཇམ་དཔལ་དེ་བཞིན་དུ་གསེར་གྱི་ཁ་དོག་གིས་འདུལ་བར་བྱ་བ་ཡིན་།",
            ""
        ],
        [
            "ཞེས་པ་ནས། ",
            "བཻཌཱུཪྱ་དང་། ",
            "ཨིནྡྲ་ནཱི་ལ་དང་། ",
            "སྤུག་དང་། ",
            "མུ་ཏིག་དམར་པོའི་ཁ་དོག་གིས་",
            "འདུལ་བར་བྱ་བ་ཡིན་།",
            "དེ་བཞིན་གཤེགས་པ་དེ་དང་",
            "དེ་དག་གི་ཁ་དོག་ཏུ་སྣང་ངོ་། །",
            "དེ་བཞིན་དུ། ",
            "འཇིག་རྟེན་སྐྱོང་བ་དང་། ",
            "བརྒྱ་བྱིན་དང་། ",
            "ཚངས་པ་དང་། ",
            "དམྱལ་བ་དང་། ",
            "ཡི་དྭགས་དང་། ",
            "བྱོལ་སོང་གི་གཟུགས་སུ་སྣང་བས་",
            "གདུལ་བར་བྱ་བ་ཡིན་ནའང",
            "་དེ་བཞིན་དུ་སྣང་ངོ་། །",
            "ཞེས་སོ།། ",
            "གཉིས་པ་རྣམ་གྲངས་སོ་སོར་བཤད་པ་ལ་གསུམ་ལས། ",
            "ཐེག་པ་ཐུན་མོང་དུ་གྲགས་པའི་",
            "སངས་རྒྱས་དཀོན་མཆོག་ནི། ",
            "མཆོག་གི་སྤྲུལ་པའི་སྐུ་རབ་ཏུ་བྱུང་བའི་ཆ་བྱད་ཅན་",
            "སྐྱེས་པའི་གཟུགས་སུ་བཞུགས་པ་",
            "མཚན་དང་དཔེ་བྱད་དུ་འབར་བ་ཤཱཀྱ་ཐུབ་པ་ལྟ་བུའོ།།",
            "ཆོས་དཀོན་མཆོག་ཀྱང་། ",
            "འགྲོ་བའི་དབང་པོ་དང་། ",
            "གཉེན་པོའི་དབྱེ་བས་",
            "ཐེག་པ་སྣ་ཚོགས་སུ་སྣང་བ་།",
            "ཆོས་ཀྱི་སྒོ་མོ་བརྒྱད་ཁྲི་བཞི་སྟོང་ལྟ་བུའོ།།",
            ""
        ],
        [
            "དགེ་འདུན་དཀོན་མཆོག་ཀྱང་། ",
            "སྐྱེས་བུ་ཟུང་བཞི་གང་ཟག་ཡ་བརྒྱད་དེ་བཙུན་པ་ཤཱ་རིའི་བུ་ལ་སོགས་པ་ལྟ་བུའོ།།",
            "དེ་ལྟར་།",
            "སོ་སོའི་སྐྱེ་བོ་དགེ་སློང་ལ་སོགས་པ་རབ་ཏུ་བྱུང་བ་དག་",
            "དགེ་འདུན་དུ་བརྗོད་ཀྱི་དགེ་འདུན་དཀོན་མཆོག་ཅེས་མི་བརྗོད་།",
            "འཕགས་པ་སློབ་པ་མ་ཡིན་པའི་ཕྱིར་རོ། །",
            " གཉིས་པ་ཐེག་པ་ཆེན་པོ་ཐུན་མོང་མ་ཡིན་པ་ལྟར་།",
            "སངས་རྒྱས་དཀོན་མཆོག་ནི་ཆོས་ཀྱི་སྐུ་དང་། ",
            "འོག་མིན་ན་བཞུགས་པ་ལོངས་སྤྱོད་རྫོགས་པའི་སྐུ་དང་། ",
            "དེ་ལས་ཕྱོགས་བཅུའི་འཇིག་རྟེན་ན་སྤྲུལ་པའི་སྐུ་ཇི་སྙེད་པ་རྣམས་སོ།།",
            ""
        ],
        [
            "ཆོས་དཀོན་མཆོག་ནི། ",
            "ཐུན་མོང་དུ་གྲགས་པ་དེ་དག་དང་། ",
            "ཐེག་པ་ཆེན་པོ་འབའ་ཞིག་པ་།",
            "ཐར་པ་ཆེན་པོའི་གྲོང་དུ་གཞོལ་བའི་ལམ་དུ་གྱུར་པའོ།།",
            "དགེ་འདུན་དཀོན་མཆོག་ཀྱང་བྱང་ཆུབ་སེམས་དཔའ་སོ་སོའི་སྐྱེ་བོ་དང་",
            "འཕགས་པའི་དགེ་འདུན་ཏེ་སྔ་མ་བཞིན་ནོ།། ",
            "གསུམ་པ། ",
            "གསང་བ་བླ་ན་མེད་པའི་ལུགས་ལའང་གསུམ་ལས། ",
            "དང་པོ་ཐུན་མོང་དུ་གྲགས་པ་བྱ་བ་དང་སྤྱོད་པའི་རྒྱུད་ལས། ",
            "སངས་རྒྱས་དཀོན་མཆོག་ནི། ",
            "ཡེ་ཤེས་ལྔ་དང་། ",
            "སྐུ་གསུམ་མམ་བཞིའི་བདག་ཉིད་དག་པ་དང་། ",
            "རྣམ་པར་སྤྲུལ་པ་དང་། ",
            "བྱིན་གྱིས་བརླབས་པའི་ལྷ་དང་བཅས་པ། ",
            "དེ་བཞིན་གཤེགས་པ་དང་། ",
            "པདྨ་དང་། ",
            "རྡོ་རྗེའི་རིགས་གསུམ་གྱིས་བསྡུས་པ། ",
            "ལོངས་སྤྱོད་རྫོགས་པ་དང་། ",
            "སྤྲུལ་པའི་སྐུ་ཞི་བ་དང་། ",
            "ཁྲོ་བོའི་ཆ་བྱད་ཅན། ",
            "རིག་སྔགས་དང་གསང་སྔགས་ཀྱི་གཟུགས་སུ་བཞུགས་པ། ",
            "གཙོ་བོ་དང་། ",
            "འཁོར་དང་། ",
            "གཅིག་དང་དུ་མ་པ། ",
            "རྩ་བའི་དཀྱིལ་འཁོར་དང་སྙིང་་པོའི་དཀྱིལ་འཁོར་ལ་སོགས་པའི་",
            "བྱེ་བྲག་གིས་དཀྱིལ་འཁོར་ཆེ་ཆུང་གི་ལྷ་རྣམས་ནི་སངས་རྒྱས་སོ།།",
            "ཆོས་དཀོན་མཆོག་ཀྱང་། ",
            "སྔར་སྨོས་པ་རྣམས་དང་ཁྱད་པར་དུ་རང་རང་གི་གཞུང་དུ་གྲགས་པའོ།།",
            "དགེ་འདུན་ཡང་། ",
            "ཉན་ཐོས་དང་། ",
            "བྱང་ཆུབ་སེམས་དཔའ་དང་། ",
            "རིག་པ་འཛིན་པའི་དགེ་འདུན་ཏེ་གསུམ་དུ་འདོད་དོ།།",
            ""
        ],
        [
            "གཉིས་པ་རྣལ་འབྱོར་གྱི་རྒྱུད་ལས། ",
            "སངས་རྒྱས་དཀོན་མཆོག་ནི། ",
            "ཡེ་ཤེས་ལྔ་དང་། ",
            "སྐུ་གསུམ་མམ་བཞིའི་ཆོས་ཉིད་དག་པ་དང་། ",
            "དཀྱིལ་འཁོར་དང་རྒྱུད་དུ་གཏོགས་པ། ",
            "རྡོ་རྗེ་སེམས་དཔའ་རིགས་ཐམས་ཅད་ཀྱི་བདག་པོ་དང་། ",
            "རིན་ཆེན་དང་། ",
            "པདྨ་དང་། ",
            "ལས་དང་། ",
            "དེ་བཞིན་གཤེགས་པའི་རིགས་ལྔས་བསྡུས་པའི་སྐུ་གསུམ་བཞི་བ་དང་། ",
            "ཁྲོ་བོར་སྣང་བ༑ ",
            "གཙོ་བོ་དང་། ",
            "འཁོར་དང་། ",
            "གཅིག་དང་། ",
            "དུ་མ་པ༑ ",
            "རྩ་བའི་དཀྱིལ་འཁོར་དང་། ",
            "ཆོས་དང་ལས་ཀྱི་དཀྱིལ་འཁོར་དང་། ",
            "ཕྱག་རྒྱ་བཞི་པ་དང་། ",
            "གཅིག་ལ་སོགས་པའི་རིམ་པས་དཀྱིལ་འཁོར་ཆེ་ཆུང་དུ་གཏོགས་པའི་ལྷ་རྣམས་ནི་",
            "སངས་རྒྱས་སོ།།",
            "ཆོས་དང་དགེ་འདུན་ནི་བཤད་མ་ཐག་པ་བཞིན་ནོ།། ",
            "གསུམ་པ་རྣལ་འབྱོར་ཆེན་པོའི་རྒྱུད་ལས། ",
            "སངས་རྒྱས་དཀོན་མཆོག །",
            " བཅོམ་ལྡན་འདས་ལོངས་སྤྱོད་ཆེན་པོ་ཕྱོགས་བཅུ་དུས་བཞིའི་",
            "དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེའི་བདག་ཉིད། ",
            "མ་ལུས་མི་ལུས་ལུས་པ་མེད་པ་ཐམས་ཅད། ",
            "སོ་སོ་མ་།",
            "ཐ་མི་།",
            "དབྱེར་མེད་པའི་རང་བཞིན། ",
            "གཅིག་དང་དུ་མ་མེད་པའི་བདག་ཉིད་ཆེན་པོ་སྐུ་ལྔ་ཡེ་ཤེས་དྲུག་གི་",
            "བདག་ཉིད་ཟག་པ་དང་བཅས་པ་དང་། ",
            "ཟག་པ་མེད་པའི་ཆོས་ཐམས་ཅད་དབྱེར་མེད་པར་",
            "སྐུ་གསུང་ཐུགས་རྡོ་རྗེ་ལྟ་བུའི་དཀྱིལ་འཁོར་དུ། ",
            "ཡེ་ནས་ལྷུན་གྱིས་གྲུབ་པའི་ལྷ་དང་བཅས་པ། ",
            "སྐུ་གསུང་ཐུགས་ཡོན་ཏན་ཕྲིན་ལས་བྱང་ཆུབ་ཀྱི་སེམས་ཀྱི་རིགས་ཏེ་",
            "དྲུག་གིས་བསྡུས་པ་ཞི་བ་དང་། ",
            "ཁྲོ་བོའི་ཆ་བྱད་ཅན། ",
            "ལོངས་སྤྱོད་རྫོགས་པ་དང་། ",
            "སྤྲུལ་པའི་སྐུ་ཐབས་དང་ཤེས་རབ་གཉིས་སུ་མེད་པའི་རྒྱན་ཆེན་པོ་ལ་",
            "རོལ་པ་ཆེན་པོའི་གཟུགས་སུ་བཞུགས་པ། ",
            "གཙོ་བོ་དང་། ",
            "འཁོར་དང་། ",
            "གཅིག་དང་། ",
            "དུ་མ་དང་། ",
            "སྐུ་དང་། ",
            "གནས་དང་། ",
            "སྤྱོད་ཡུལ་ལྟ་བུ་ཆོས་ཐམས་ཅད་ཡེ་ནས་",
            "མངོན་པར་རྫོགས་པར་སངས་རྒྱས་པའི་རང་བཞིན་དུ་དབྱེར་མེད་ཅིང་། ",
            "གཅིག་དང་དུ་མ་མེད་པའི་བདག་ཉིད། ",
            "དུས་བཞི་མཉམ་ཉིད་ཀྱི་དབྱིངས་སྐུ་གསུང་ཐུགས་ལྷུན་སྟུག་པོ་བཀོད་པའི་རྒྱན་དུ་བཞུགས་པ་ནི་",
            "སངས་རྒྱས་དཀོན་མཆོག་ཅེས་པར་།",
            "ཆོས་དང་དགེ་འདུན་ཡང་། ",
            "ཐུན་མོང་བ་གསང་བ་སྤྱི་དང་འདྲ་།",
            ""
        ],
        [
            "ཐུན་མོང་མ་ཡིན་པ་ནི་དཀོན་མཆོག་གསུམ་དབྱེར་མེད་པའི་རང་བཞིན་དེ་ཉིད་ཀུན་ཏུ་བཟང་པོ་བྱང་ཆུབ་ཀྱི་སེམས་ཞེས་བྱ་།",
            "ཆོས་ཀྱི་སྐུ་ཉག་གཅིག་གདོད་མ་ནས་སངས་རྒྱས་པའོ།།",
            "ཚུལ་དེ་དག་དང་མཐུན་པར་རྒྱུད་བླ་མ་ལས་ཀྱང་། ",
            "སྐྱབས་ནི་སངས་རྒྱས་ཉག་གཅིག་སྟེ༑",
            "༑སྐྱོབ་པ་ཆོས་ཀྱི་སྐུ་ཅན་ཕྱིར། །",
            "ཚོགས་ཀྱང་དེ་ཡི་མཐར་ཐུག་ཕྱིར། །",
            "སྤང་ཕྱིར་བསླུ་བའི་ཆོས་ཅན་ཕྱིར། །",
            "མེད་ཕྱིར་འཇིག་དང་བཅས་པའི་ཕྱིར། །",
            "ཆོས་རྣམས་གཉིས་དང་འཕགས་པའི་ཚོགས། །",
            "གཏན་གྱི་སྐྱབས་མཆོག་མ་ཡིན་ནོ།།",
            "ཞེས་པ་ལྟར་རོ༑ ",
            "༑གསུམ་པ་དོན་ངོས་བཟུང་བ་ལ་གསུམ་ལས། ",
            "དང་པོ་ཐེག་པ་ཆུང་ངུ་ཉན་ཐོས་བྱེ་བྲག་པ་ལྟར་།",
            "སོ་སོའི་སྐྱེ་བོ་དབང་པོ་རྣོན་པོ་སྲིད་པ་ཐ་མ་ཞིག ",
            "བརྩོན་པ་ཆེན་པོས་སངས་རྒྱས་ནས་བདག་གི་སྨོན་ལམ་དང་། ",
            "གདུལ་བྱའི་སྐལ་བས་མི་མཇེད་འདིར་དོན་མཛད་ཅིང་། ",
            "ཆོས་ཀྱི་འཁོར་ལོ་བསྐོར་ནས་",
            ""
        ],
        [
            "མྱ་ངན་ལས་འདས་ཏེ་",
            "ཞི་བའི་དབྱིངས་སུ་གཏན་དུ་བཞུགས་ནས་",
            "ཕྱིས་དོན་མཛད་པར་མི་འདོད་དོ།།",
            "མདོ་སྡེ་པ་ལྟར་ན་",
            "བྱང་ཆུབ་སེམས་དཔའ་སྲིད་པ་ཐ་མ་བའི་ལུས་ནི་",
            "སྨོན་ལམ་གྱིས་བསྒྲུབས་།",
            "རྒྱུ་དང་བདག་ཏུ་ལྟ་བའི་བག་ཆགས་དང་",
            "གནས་ཀྱི་སའི་མ་རིག་པས་བསྐྱེད་པ་ཡིན་པར་འདོད་པས་",
            "སངས་རྒྱས་ཏེ་མྱ་ངན་ལས་འདས་།",
            "གདུལ་བྱའི་དོན་དུ་འགྱུར་ན་",
            "ཞི་བའི་དབྱིངས་ལས་སྤྲུལ་པ་",
            "འབད་རྩོལ་མེད་པར་འདོད་དོ།།",
            ""
        ],
        [
            "འདི་ཉིད་གཞུང་ལུགས་ཕལ་ཆེར་ཉན་ཐོས་།",
            "ཚུལ་ཐེག་པ་ཆེན་པོའི་མདོ་སྡེའི་རྗེས་སུ་འབྲངས་པས་མདོ་སྡེ་པ་ཞེས་གྲགས་སོ།། ",
            "ཐེག་པ་ཆེན་པོ་ལའང་གཉིས་།",
            "ཕ་རོལ་དུ་ཕྱིན་པ་དང་། ",
            "སྔགས་སོ༑",
            "༑དང་པོ་",
            "༼ཕ་རོལ་དུ་ཕྱིན་པ་༽ལའང་གཉིས་།",
            "རྣལ་འབྱོར་སྤྱོད་པའི་དབུ་མ་དང་། ",
            "གྲགས་སྡེ་སྤྱོད་པའི་དབུ་མའོ།།",
            ""
        ],
        [
            "དང་པོ་༼རྣལ་འབྱོར་སྤྱོད་པའི་དབུ་མ་༽ལ་གཉིས་།",
            "རང་རྒྱུད་འོག་མ་དང་། ",
            "གོང་མའོ།།",
            "དང་པོ་༼རང་རྒྱུད་འོག་མ་༽ལའང་གཉིས་ལས། ",
            "རྣམ་བཅས་པ་ལྟར་།",
            "ཕྱི་རོལ་གྱི་དོན་དུ་སྣང་བ་སེམས་ལས་གུད་ན་མེད་།",
            "སེམས་ཉིད་ལུས་དང་གནས་དང་ལོངས་སྤྱོད་ལྟ་བུར་སྣང་བ་།",
            "སངས་རྒྱས་ནས་ཀྱང་ཉོན་མོངས་པ་མཐའ་དག་དང་",
            "བྲལ་བའི་ཡེ་ཤེས་གཟུགས་ཀྱི་སྐུ། ",
            "སངས་རྒྱས་ཀྱི་ཞིང་དང་། ",
            "དེའི་རྒྱན་ལ་སོགས་པའི་ལོངས་སྤྱོད་དང་སྣང་བས་",
            "འགྲོ་བའི་དོན་བྱེད་པར་འདོད་ལ",
            ""
        ],
        [
            "དེའང་མ་དག་པ་ལ་སྤྲུལ་པ་དང་། ",
            "དག་པའི་འགྲོ་བ་ལ་ལོངས་སྐུར་སྣང་བས་དུས་རྒྱུན་མི་འཆད་པར་འདོད་དོ།།",
            "རྣམ་མེད་པ་ལྟར་།",
            "ཁམས་གསུམ་པའི་སེམས་ཀྱང་དོན་ལྟར་སྣང་བའི་རྣམ་པ་དང་བྲལ་བ་ཡིན་།",
            "སྣང་བ་ནི་སེམས་དང་། ",
            "དེ་ཉིད་དང་གཞན་དུ་བརྗོད་དུ་མེད་པའི་བག་ཆགས་།",
            "སངས་རྒྱས་པའི་དུས་ན་",
            "བག་ཆགས་ཡོངས་སུ་དག་ནས་ཡེ་ཤེས་རྣམ་པ་དང་བྲལ་བ་",
            "སྐད་ཅིག་མའི་མཚན་ཉིད་རྒྱུན་འབྲེལ་བར་སྐྱེ་ཞིང་།",
            "སྨོན་ལམ་དང་ཐུགས་རྗེ་དང་ཡེ་ཤེས་ཆེན་པོའི་དབང་གིས། ",
            "གཟུགས་ཀྱི་སྐུ་མངོན་པར་སྣང་བ་ནོར་བུ་དང་དཔག་བསམ་གྱི་ཤིང་ལྟར་འགྲོ་བའི་དོན་འབྱུང་བར་འདོད་།",
            ""
        ],
        [
            "དེ་ལས་ནི་སྐད་ཅིག་མའི་རྒྱུན་དང་",
            "འབྲེལ་བའི་ཡེ་ཤེས་ཉིད་དོན་དམ་པར་ཡོད་པ་ཉིད་དུ་ཁས་ལེན་ཏོ།། ",
            "གཉིས་པ་རང་རྒྱུད་གོང་མ་ལྟར་།",
            "བསོད་ནམས་དང་ཡེ་ཤེས་ཀྱི་ཚོགས་ལས་གྲུབ་པའི་ངང་དུ་སངས་རྒྱས་པ་།",
            "དོན་དམ་པར་གང་གིའང་རང་བཞིན་དུ་མ་གྲུབ་པས་",
            "དོན་བྱ་བ་དང་བྱེད་པ་མེད་ཀྱང་། ",
            "ཀུན་རྫོབ་ཏུ་སྨོན་ལམ་དང་ཐུགས་རྗེ་ཆེན་པོས་",
            "སར་གནས་ཀྱི་སེམས་དཔའ་ལ་ལོངས་སྐུ། ",
            "སོ་སོའི་སྐྱེ་བོ་དང་ཉན་རང་ལ་སྤྲུལ་པའི་སྐུར་སྣང་བས་",
            "དོན་མཛད་པར་འདོད་དོ།། ",
            "གཉིས་པ་གྲགས་སྡེ་སྤྱོད་པའི་དབུ་མ་པ་ལྟར་།",
            "སངས་རྒྱས་པའི་ཚེ་རང་བཞིན་མཁའ་ལ་སྤྲིན་དེངས་པ་ལྟར་",
            "སེམས་དང་སེམས་བྱུང་་",
            ""
        ],
        [
            "གི་འཇུག་པ་ཆོས་ཀྱི་དབྱིངས་སུ་ཞི་བས་",
            "སྐུ་དང་ཡེ་ཤེས་སུ་གྲུབ་པ་མེད་ཀྱང་། ",
            "སྔོན་གྱི་སྨོན་ལམ་གྱིས་གདུལ་བྱའི་གཞན་སྣང་དུ་",
            "གཟུགས་སྐུ་གཉིས་སྣང་བས་",
            "དོན་མཛད་པར་འདོད་དོ།། ",
            "གཉིས་པ་གསང་སྔགས་ལའང་གཉིས་ལས། ",
            "དང་པོ་ཕྱི་པ་ལྟར་།",
            "སངས་རྒྱས་ནི་བསོད་ནམས་དང་། ",
            "ཡེ་ཤེས་ཀྱི་ཚོགས་ཚད་མེད་པ་ལས་གྲུབ་པ། ",
            "ཡེ་ཤེས་ཆེན་པོའི་བདག་ཉིད། ",
            "ཡོངས་སུ་དག་པའི་ཞིང་ན་",
            "ལོངས་སྤྱོད་ཆེན་པོའི་སྐུ་དག་པའི་སེམས་དཔས་བསྐོར་བ། ",
            "ཇི་ལྟར་འདུལ་བའི་དབང་དང་བཅས་པས་དོན་མཛད་ཅིང་། ",
            "བཙུན་མོའི་ཚོགས་ལ་མི་སྤྱོད་དེ་",
            "སྨད་པའི་གནས་ཡིན་པའི་ཕྱིར་རོ། །",
            "འོན་ཀྱང་འགའ་ཞིག་གི་དོང་སྤྲུལ་པའི་ཡུམ་དུ་སྣང་ཡང་",
            "ལྷན་ཅིག་སྦྱོར་བ་ནི་མ་ཡིན་ནོ།།",
            "དེ་ལས་སྤྲུལ་པའི་སྐུ་སྣ་ཚོགས་སུ་སྣང་བས་དོན་མཛད་པའོ་",
            "ཞེས་ཟེར་རོ། །",
            " གཉིས་པ་ནང་པ་པའང་གསུམ་ལས། ",
            "བསྐྱེད་པ་མ་ཧཱ་ཡོ་ག་ལྟར་།",
            "ཡེ་ནས་སངས་རྒྱས་སུ་གནས་པ་",
            "ཐབས་དང་ཤེས་རབ་ཀྱིས་མངོན་དུ་བྱས་པ་།",
            ""
        ],
        [
            "ཆོས་ཀྱི་སྐུ་དང་། ",
            "ལོངས་སྤྱོད་རྫོགས་པའི་སྐུ་གསལ་ལ་",
            "རང་བཞིན་གྱིས་དག་པའི་ངང་ལས། ",
            "སྤྲུལ་པའི་སྐུ་སྣང་བས་རྟག་ཏུ་ལྷུན་གྱིས་གྲུབ་པའོ་ཞེས་ཟེར་རོ། །",
            "ལུང་ཨ་ནུ་ཡོ་ག་ལྟར་།",
            "ཀུན་ཏུ་བཟང་པོ་བྱང་ཆུབ་ཀྱི་སེམས་རྡོ་རྗེ་འཆང་ཆེན་པོ་རྟག་ཏུ་",
            "ད་ལྟར་བྱུང་བ་ལྟ་བུའི་སྐུ་མངའ་བ། ",
            "ལོངས་སྤྱོད་ཆེན་པོ། ",
            "སྤྲུལ་པ་ཐམས་ཅད་ཀྱི་འབྱུང་གནས། ",
            "རྟག་ཏུ་ཡོངས་སུ་དག་པའི་ཞིང་ཁམས་ན་",
            "བཙུན་མོའི་ཚོགས་དཔག་ཏུ་མེད་པའི་དཀྱིལ་འཁོར་།",
            "བདེ་བ་ཐམས་ཅད་དང་མི་འབྲལ་བར་བཞུགས་།",
            "བདེ་བ་དེ་ཡང་ཆོས་ཀྱི་དབྱིངས་དེ་ཁོ་ན་ཉིད་ཀྱི་དོན་ལ་",
            "ཏིང་ངེ་འཛིན་གྱི་མངའ་བརྙེས་པའི་བདེ་བ་དང་ལྡན་པ། ",
            "ཡིད་བདེ་བ་དང་ལྡན་པ། ",
            "གཟུགས་ལ་སོགས་པ་ཕྱི་རོལ་གྱི་འདོད་པའི་བདེ་བ་དང་། ",
            "ཡུམ་དང་མཉམ་པར་སྦྱོར་བའི་བདེ་བ་ལ་སོགས་།",
            "བདེ་བ་མཆོག་དང་ལྡན་པ། ",
            "བདེ་བ་ཟག་པ་མེད་པ་དང་། ",
            "བདེ་བ་ཚད་མེད་དང་། ",
            "བདེ་བ་མི་འགྱུར་བ་དང་། ",
            "བདེ་བ་ཆེན་པོ་དང་། ",
            "གདུལ་བྱ་ཐམས་ཅད་ལ་བདེ་བ་བསྐྱེད་པ་དང་ལྡན་པའོ་ཞེས་བྱའོ།།",
            ""
        ],
        [
            "རྫོགས་པ་ཆེན་པོ་ལྟར་།",
            "ཡེ་ནས་ལྷུན་གྱིས་གྲུབ་པའི་སྐུ་དང་ཡེ་ཤེས་འདུ་འབྲལ་མེད་པ་ཉིད། ",
            "ལྷུན་སྟུག་པོ་བཀོད་པའི་ཞིང་།",
            "འོད་གསལ་བའི་དཀྱིལ་འཁོར་ནམ་མཁའི་དབྱིངས་ཁྱབ་པ་ལས། ",
            "བདེ་བ་དང་གསལ་བ་ཞེས་ཐ་དད་པའམ་གཅིག་པ་ལ་སོགས་པའི་མཚན་ཉིད་མེད་ཅིང་སྤྲོས་པ་དང་བྲལ་བ། ",
            "རང་བྱུང་གི་ཐུགས་རྗེ་དང་། ",
            "མཛད་པས་སྤྲུལ་པའི་སྐུ་གསུམ་གདུལ་བྱའི་འཇིག་རྟེན་དུ་ཕྱོགས་མཐས་གཏུག་པར་སྣང་ཞིང་",
            "སོ་སོའི་མོས་པ་དང་མཐུན་པར་དོན་མཛད་པའོ་ཞེས་འདོད་དོ།།",
            "འདི་དག་ནི་དཀོན་མཆོག་གི་རྣམ་པར་བཞག་པ་།",
            "ཐུགས་རྗེ་ཆེན་པོའི་འཆར་ཚུལ་དང་བཅས་པ་བསྟན་པའོ།།",
            ""
        ],
        [
            "དོན་གསུམ་པ་དེས་བསྟན་པའི་ཐེག་པ་སོ་སོའི་སྣང་ཚུལ་ལ་གཉིས་།",
            "རྒྱུ་མཚན་ཉིད་ཀྱི་ཐེག་པ་དང་། ",
            "འབྲས་བུ་གསང་སྔགས་ཀྱི་ཐེག་པའོ།།",
            "དང་པོ་",
            "༼རྒྱུ་མཚན་ཉིད་ཀྱི་ཐེག་པ་༽ལ་བྱེ་བྲག་ཏུ་སྨྲ་བ། ",
            "མདོ་སྡེ་པ། ",
            "སེམས་ཙམ་པ། ",
            "དབུ་མ་པ་བཞི་།",
            "ཡེ་ཤེས་སྙིང་པོ་ཀུན་ལས་བཏུས་པ་ལས། ",
            "སངས་རྒྱས་ཆོས་ནི་རྣམ་པ་བཞིར། །",
            "ཡིད་འདོད་རྣམས་ཀྱིས་མངོན་མཐོང་སྟེ།།",
            "བྱེ་བྲག་སྨྲ་ལ་སོགས་པའི་ལམ། །",
            "བཤད་པ་དེ་ཉིད་སྒྲུབ་པའོ།།",
            "ཞེས་སོ།།",
            ""
        ],
        [
            "དེ་ལ་རྣལ་འབྱོར་འོག་མ་གསུམ་གང་ཟག་གི་བདག་མི་འདོད་ཀྱང་། ",
            "ཆོས་ཀྱི་བདག་དོན་གྱིས་ཁས་བླངས་།",
            "དེ་འང་བྱེ་བྲག་ཏུ་སྨྲ་བས་རགས་པར་སྣང་བའི་དངོས་པོ་རྣམས་ནི་",
            "ཀུན་རྫོབ་པའི་བདེན་པ་ཡིན་།",
            "ཕྲ་བ་དོན་དམ་པའི་་བདེན་པ་དང་། ",
            "བློ་ནི་ཀུན་རྫོབ་།",
            "སྐད་ཅིག་དོན་དམ་པའི་བདེན་པར་འདོད་ཅིང་། ",
            "གཟུང་ཡུལ་ལ་འཛིན་པའི་བློ་རྣམ་མེད་ཐུག་ཕྲད་སྐམ་པས་",
            "ལྕགས་སྤྲམ་འཛིན་པ་ལྟར་སྐྱེ་བར་འདོད་ཅིང་། ",
            "འདུས་བྱས་ཐམས་ཅད་བདག་མེད་ཅིང་མི་རྟག་པ་དང་། ",
            "མྱ་ངན་ལས་འདས་པ་རྟག་པར་ཡོད་ལ་",
            "སྡུག་བསྔལ་གྱི་རྒྱུ་ཉོན་མོངས་པའི་གཉེན་པོར་ལམ་་གོམས་པས་",
            "རྒྱུན་དུ་ཞུགས་པ་ལ་སོགས་པའི་འབྲས་བུ་བཞི་གྲུབ་སྟེ་",
            "མྱ་ངན་ལས་འདའ་བར་འདོད་ཅིང་། ",
            "མདོ་སྡེ་བ། ",
            "སྐད་ཅིག་སྔ་ལོགས་ན་ཡོད་པའི་རྣམ་པ་དངོས་སུ་གཏོད་པའི་སྐྱེད་བྱེད་ནི་",
            "གཟུང་བ་དང་། ",
            "ཕྱི་ལོགས་སུ་དེའི་རྣམ་པ་ཅན་དུ་དངོས་སུ་སྐྱེས་པའི་",
            "ཤེས་པ་སྐྱེ་ལས་འདྲ་བ་འཛིན་པ་དངོས་པོར་བདེན་པར་འདོད་ཅིང་། ",
            "ལམ་གོམས་པས་ལྷག་མ་དང་བཅས་པ་དང་། ",
            "ལྷག་མ་མེད་པའི་མྱ་ངན་ལས་འདས་པ་ཐོབ་པར་འདོད་དོ།།",
            ""
        ],
        [
            "དེ་གཉིས་ཀའང་གཟུགས་ལ་སོགས་པ་སྡུག་བསྔལ་འདི་དག་ཕྲ་རབ་ཆ་མེད་བདེན་པའི་གཅིག་ཏུ་གནས་པ་དང་། ",
            "དེ་དུ་མ་འདུས་པའི་རགས་པ་ཕྱི་རོལ་གྱི་དོན་དུ་བདེན་པར་འདོད་ཅིང་། ",
            "དེ་འཇལ་བྱེད་ཀྱི་ཤེས་པའང་། ",
            "ཕྲ་བའི་བདག་ཉིད་གཅིག་ཏུ་གནས་པ་དང་། ",
            "དེ་ལས་སྔ་ཕྱིར་སྣང་བའི་ཤེས་པ་རྒྱུན་ལྡན་དུ་འདོད་པའོ།།",
            "སེམས་ཙམ་པས། ",
            "ཀུན་གཞི་ལ་བག་ཆགས་སྣ་ཚོགས་སུ་བཞག་པ་ཉིད་ཕྱི་རོལ་དོན་གྱི་རྣམ་པར་སྣང་ཡང་། ",
            "དེ་ཉིད་དུ་བདེན་པ་མེད་པས་གཟུང་འཛིན་བདེན་པ་བཀག་ནས",
            "གཟུང་འཛིན་གཉིས་སུ་མེད་པའི་ཡེ་ཤེས་རང་རིག་རང་གསལ་དུ་གནས་པ་དོན་དམ་པར་གྲུབ་པར་འདོད་དོ།།",
            "འདི་ལའང་རྣམ་བདེན་པས་ཕྱི་དོན་དུ་སྣང་བ་སེམས་ཀྱི་བག་ཆགས་འཁྲུལ་པའི་གཟུགས་བརྙན་ཡུལ་དང་དོན་དུ་སྣང་བ་ལས་གྲུབ་པར་འདོད་ཅིང་། ",
            "གཉིས་མེད་ཀྱི་ཤེས་པ་དོན་དམ་དུ་བདེན་པར་ཁས་ལེན་ཏོ།།",
            "རྣམ་རྫུན་པ་ནི་དེ་ལྟར་ཕྱི་རོལ་གྱི་སྣང་བ་འདི་དག་སྣང་སེམས་ལ་སྣང་ཡང་། ",
            "རྣམ་པ་སེམས་དང་སེམས་ལས་གཞན་དུ་གྲུབ་པ་མེད་པས་རྫུན་པ་རྨི་ལམ་དང་འདྲ་ལ",
            "ཡེ་ཤེས་དེ་ཡང་དོན་དམ་པར་རྫུན་པའི་རང་བཞིན་ཙམ་དུ་གྲུབ་པར་ཁས་ལེན་ཏོ།།",
            ""
        ],
        [
            "འདིའི་གྲུབ་པའི་མཐའ་ལས། ",
            "ཀུན་གཞི་དང་། ",
            "དེ་ལ་བརྟེན་པའི་རྣམ་པར་ཤེས་པ་དང་སྣ་ཚོགས་སུ་སྣང་བ་ཐམས་ཅད། ",
            "ཀུན་བརྟགས་གཞན་དབང་ཡོངས་གྲུབ་གསུམ་གྱིས་བསྡུས་པར་འདོད་དོ།།",
            "དེའང་། ",
            "ཀུན་གཞི་ཀུན་གྱི་གཞི་ཡིན་ཏེ།།",
            "ཞེས་པས་འཁོར་འདས་ཀྱི་ཆོས་ཐམས་ཅད་ཀྱི་རྟེན་དུ་གནས་པ། ",
            "ངོ་བོ་ལུང་མ་བསྟན་བསྒྲུབ་ན་",
            "སངས་རྒྱས་འབྱུང་བས་བདེ་བར་གཤེགས་པའི་སྙིང་པོའང་ཡིན་ལ",
            "བག་ཆགས་ཀྱིས་འཁོར་བའི་སྣང་བའང་འགྲུབ་པར་བྱེད་པའི་རྟེན་དུ་འགྱུར་བར་བཤད་།",
            "རྒྱན་སྟུག་པོ་བཀོད་པའི་མདོ་ལས། ",
            "ཁྱད་པར་ཅན་གྱི་རྒྱུ་བརྗོད་པ། །",
            "ཅི་ནས་འབྱུང་བར་འགྱུར་བ་སྟེ།།",
            ""
        ],
        [
            "རྒྱུ་མེད་པར་ཡང་མེད་པར་འགྱུར།།",
            "བྱ་མེད་པར་ཡང་མེད་པར་འགྱུར།།",
            "རྣམ་པར་བྱང་དང་ཐ་མི་དད།།",
            "ཀུན་གཞི་ཐ་དད་འགྱུར་བ་མིན།།",
            "ངེས་ཏེ་རྣམ་བྱང་ཐ་དད་ན།།",
            "ཀུན་གཞི་རྟག་པ་མ་ཡིན་འགྱུར།།"
        ],
        [
            "སྔོན་མེད་འཇིག་མེད་རྟག་པ་སྟེ།།",
            "མཐའ་བཞི་རྣམ་པར་སྤང་བ་ཡིན།།",
            "དེ་བཞིན་གཤེགས་པའི་སྙིང་པོ་དག །སྤྲུལ་པ་ཡེ་ཤེས་སྒྲ་ཡང་གྲགས།།",
            "ཕན་ཚུན་སྙིང་པོ་ཐ་མི་དད།།",
            "དཔེ་ནི་སོར་གདུབ་བཞིན་དུ་གནས། །ས་རྣམས་སྣ་ཚོགས་ཀུན་གཞི་སྟེ།།",
            "བདེ་བར་གཤེགས་པའི་སྙིང་པོའང་དེ།།",
            ""
        ],
        [
            "སྙིང་པོ་དེ་ལ་ཀུན་གཞིའི་སྒྲས། །",
            "བདེ་བར་གཤེགས་པས་བསྟན་པར་མཛད།།",
            "སྙིང་པོ་ཀུན་གཞིར་བསྒྲགས་པར་མཛད།།",
            "བློ་ཞན་རྣམས་ཀྱིས་མི་ཤེས་སོ།།",
            "ཞེས་སོ།།",
            "དབྱེ་ན་སྦྱོར་བ་དོན་གྱི་ཀུན་གཞི་ཟག་པ་མེད་པ་དང་། ",
            "བག་ཆགས་ཐམས་ཅད་པའི་ཀུན་གཞི་ཟག་པ་དང་བཅས་པའོ།།",
            "དེའང་ངོ་བོ་ཁམས་སྙིང་པོ་ཡིན་པ། ",
            "འགྱུར་བ་མེད་པ། ",
            "མྱ་ངན་ལས་འདས་པའི་རྟེན་དུ་གྱུར་པའི་ཆ་ནས་ཟག་མེད་དུ་བཞག་།",
            ""
        ],
        [
            "མེ་ལོང་གཡའ་དག་པའི་ངོས་ལ་དྲི་མ་མེད་ཅིང་དྭངས་ཡང་། ",
            "གཟུགས་བརྙན་མ་དག་པ་སྣ་ཚོགས་པའི་རྟེན་འཆར་གཞི་བྱེད་བའི་ཆ་ནས་མ་དག་པར་",
            "བཞག་པ་ལྟར་བག་ཆགས་སྣ་ཚོགས་ཀྱིས་ཟག་བཅས་སུ་བཞག་་པའོ།།",
            "དེའང་བག་ཆགས་སྣ་ཚོགས་པས་དག་མ་དག་སྐྱེ་འགགས་ལ་སོགས་པ་དུ་མར་སྣང་ཡང་། ",
            "ཀུན་གཞི་སྔོན་དང་ཕྱིས་ལ་",
            "འགྱུར་བ་མེད་པ་མི་གཡོ་བའི་རང་བཞིན་ཡིན་པའི་ཕྱིར། ",
            "དཔེར་ན་གཟུགས་བརྙན་གྱིས་མེ་ལོང་གི་ངོས་དུ་མར་འགྱུར་བའམ། ",
            "ཉི་མའི་སྟོབས་ཀྱིས་ཟླ་བ་སྐྱེ་འབྲིར་སྣང་ཡང་། ",
            "གཞི་དེ་ཉིད་འགྱུར་བ་མེད་པ་བཞིན་།",
            "དེ་ཉིད་ལས། ",
            "ཇི་ལྟར་ཟླ་བ་སྐྱེ་འབྲི་བ། །",
            "མི་ཤེས་འགྲོ་བ་རྣམ་རྟོག་ཀྱང་། །",
            "ཟླ་བ་སྐྱེ་འབྲི་མེད་པ་བཞིན། །",
            "གླིང་དང་གླིང་དུ་རབ་ཏུ་སྣང་།།",
            "དེ་བཞིན་ཀུན་གཞིའི་རྣམ་ཤེས་ལ།།",
            "བྱིས་པ་མི་ཤེས་འགྲོ་རྣམས་ཀྱིས། །",
            "རྟག་ཏུ་སྐྱེ་འབྲིར་རྣམ་རྟོག་སྟེ།།",
            ""
        ],
        [
            "དེ་ནི་ཟག་མེད་སངས་རྒྱས་སོ།།",
            "ཞེས་པ་དང་། ",
            "ཆོས་རྣམས་ཐམས་ཅད་ཀུན་གྱི་གཞི། །",
            "བག་ཆགས་སྙེམས་ལ་སོགས་པ་དང་། །",
            "རྟོག་པས་རྙོགས་མ་ཅན་དུ་བྱས།།",
            "གཞན་དུ་གྱུར་ན་ཟག་པ་མེད།།",
            "ཟག་མེད་རང་ལུགས་རང་ཐོབ་ན།།",
            "དེ་དག་བརྟན་ཅིང་རྟག་པར་འགྱུར།།",
            "ཞེས་སོ།།",
            ""
        ],
        [
            "དེའང་དོན་གྱི་ཀུན་གཞི་ནི་འགྱུར་བ་མེད་པའི་ཡོངས་སུ་གྲུབ་པའོ།།",
            "དེའི་སྟེང་ན་གནས་པའི་བག་ཆགས་ནི་",
            "ཀུན་བརྟགས་པ་གཞན་དབང་མ་དག་པས་བཞག་པ་ཡིན་ནོ།།",
            "གང་གིས་ཚུལ་ཇི་ལྟར་བཞག་།",
            "ཀུན་གཞི་ལ་ཡུལ་གྱིས་རྣམ་པར་དག་པ་ལ་གཉིས་སུ་བཟུང་བའི་འཁྲུལ་པས་",
            "གཞན་དུ་སྣང་བ་དང་། ",
            "དེ་བཞིན་དུ་སྐྱེས་པ་བུད་མེད་རྟ་གླང་ལ་སོགས་པ་",
            "དོན་གྱི་རྣམ་པའང་ཡེ་ནས་དག་པའི་རང་བཞིན་ཞིང་གི་རྒྱན་དུ་གནས་པ་ལ་",
            "བཟུང་བས་གཞན་དུ་སྣང་བ་དང་། ",
            "རྨི་ལམ་གྱི་ཕྱི་ནང་ལྟར་གཉིས་སུ་མེད་པ་ལ་གཉིས་སུ་བཟུང་བས་",
            "བདག་ཏུ་སྣང་བའི་རྣམ་པ་གསུམ་ཉིད་འཁྲུལ་བའི་གཞི་དང་རྣམ་པ་ཡིན་ནོ།། ",
            "འཁྲུལ་པའི་བག་ཆགས་བརྒྱུད་མར་སོགས་ཚུལ་ཡང་། ",
            "ཀུན་གཞིའི་སྟེང་ནས་ཀུན་་གཞིའི་རྣམ་ཤེས་རྣམ་ཤེས་གཞན་གྱི་འཆར་གཞིའམ་བདག་རྐྱེན་དུ་གྱུར་ཏེ",
            "ཡུལ་ལ་དངོས་སུ་མེད་པའི་འཛིན་པ་ལངས་ཏེ་",
            ""
        ],
        [
            "དེ་ལ་སྒོ་ལྔའི་རྣམ་ཤེས་ཡུལ་ལ་ཤར་དུས། ",
            "རང་རང་གི་ཆ་ནི་",
            "ཀུན་གཞིའི་རྣམ་ཤེས་ལས་",
            "དངོས་སུ་སྐྱེས་པས་རྟོག་མེད་དུ་གནས་པའི་་ཕྱིར། ",
            "ལས་མི་སོག་ཀྱང་སོག་པའི་སྒོའམ་རྟེན་བྱེད་པའོ།།",
            "དེ་ནས་ཡུལ་ལ་འདྲེ་རུང་དུ་འཛིན་པ་ནི་ཡིད་ཤེས་སོ།།",
            "དེ་ལ་ཆགས་སྡང་བར་མ་གསུམ་གང་རུང་དུ་འཛིན་པ་ནི་",
            "ཉོན་མོངས་པ་ཅན་གྱི་ཡིད་དོ།།",
            "དེ་གཉིས་ཀྱིས་ཕྱི་ནང་གི་ཆོས་ལ་གཉིས་སུ་མ་གྲུབ་",
            "བཞིན་དུ་གཉིས་སུ་ཞེན་པའི་བག་ཆགས་",
            "ཟག་བཅས་ཀྱི་ཀུན་གཞི་ལ་",
            "ལས་བསགས་་པས་འཁོར་བའི་བདེ་སྡུག་",
            "སྣ་ཚོགས་ལ་སྤྱོད་པའོ།།",
            "མདོ་ལས། ",
            "ཡིད་གཙོ་ཡིད་ནི་",
            "རབ་ཏུ་མགྱོགས་པ་སྟེ།།",
            ""
        ],
        [
            "ཆོས་རྣམས་ཀུན་གྱི་སྣ་ལ་ཡིད་འགྲོའོ།།",
            "ཞེས་སོ།།",
            "དེའང་གཞན་དུ་མེད་བཞིན་གཞན་དུ་",
            "སྣང་བ་མ་དག་པ་རྨི་ལམ་གྱི་གཞན་སྣང་ལྟ་བུ་",
            "དོན་དུ་སྣང་བ་དང་བཅས་པ་འདི་ནི་",
            "མ་དག་པ་གཞན་དབང་ཞེས་བྱ་སྟེ་",
            "གཟུང་བའི་ཡུལ་ལོ། །",
            "དེ་འཛིན་བྱ་བདག་ཏུ་མ་གྲུབ་པ་ལ་",
            "བདག་དུ་བློས་ཀུན་བརྟགས་པ་སྟེ་",
            "འཛིན་པའི་སེམས་སོ།།",
            "དེ་ལྟར་འཁོར་བའི་འཁྲུལ་སྣང་",
            "འདི་དག་དག་པར་བྱེད་པ་།",
            "གཞི་དོན་གྱི་ཀུན་གཞི་གཏན་ལ་ཕབ་།",
            ""
        ],
        [
            "རང་བཞིན་གདོད་ནས་དག་པའི་གནས་ལུགས་ཤེས་པར་བྱེད་པ་ནི་གཞིའོ།།",
            "དེ་ནས་སེམས་བསྐྱེད་པ་དང་། ",
            "ཚོགས་གཉིས་བསྒྲུབ་པ་ནི་ཕྱིན་ཅི་མ་ལོག་པའི་ཡོངས་གྲུབ་ཉམས་སུ་ལེན་པའོ།།",
            "དེའི་མཐུས་འབྲས་བུ་གྲུབ་མཐའ་ངན་པར་ཞེན་པ་ལ་སོགས་པ་",
            "གཞི་མེད་པ་ལ་འཁྲུལ་པ་མཚན་ཉིད་ཆད་པའི་ཀུན་བརྟགས་དང་། ",
            "གཟུང་འཛིན་གཉིས་སུ་སྣང་བའི་འཁྲུལ་བ་སྣ་ཚོགས་པ་རྣམ་གྲངས་པའི་ཀུན་བརྟགས་གཉིས་དག་པར་བྱེད་དོ།། ",
            "དེའི་མཐུས་གནས་གྱུར་ཁྱད་པར་ཅན་ཐོབ་།",
            "ཡིད་ཀྱི་རྣམ་ཤེས་མཉམ་པ་ཉིད། ",
            "ཉོན་ཡིད་སོ་སོར་རྟོག་པ། ",
            "སྒོ་ལྔའི་རྣམ་ཤེས་བྱ་བ་གྲུབ་པ། ",
            "ཀུན་གཞིའི་རྣམ་ཤེས་མེ་ལོང་ལྟ་བུ། ",
            "ཀུན་གཞི་ཐམས་ཅད་པ་ཆོས་ཀྱི་དབྱིངས་ཀྱི་ཡེ་ཤེས་སུ་གནས་གྱུར་ནས",
            "མ་དག་པ་གཞན་དབང་དག་པ་གཞན་དབང་དུ་གྱུར་།",
            ""
        ],
        [
            "དོན་གྱི་ཀུན་གཞི་ཡེ་ནས་དག་པའི་སྟེང་དུ་ཕེབས་པས། ",
            "ཕྱི་སྣང་བ་ཞིང་ཁམས་རྣམ་པར་དག་པ། ",
            "འགྲོ་བ་ལྷ་དང་ལྷ་མོ། ",
            "རང་ཉིད་ལོངས་སྤྱོད་རྫོགས་པ། ",
            "དེ་ལས་སྤྲུལ་པའི་རང་བཞིན་ནི་གདུལ་བྱའི་དབང་གིས་སོ་སོར་སྣང་སྟེ",
            "རྣམ་བདེན་པ་ནི་དེའི་ཚེ་ལོངས་སྐུ་དབང་ཕྱུག་ཆེན་པོའི་འོག་མིན་དུ་བཞུགས་།",
            "སྤྲུལ་སྐུ་སོ་སོར་འཕྲོ་བར་འདོད་ཅིང་། ",
            "རྣམ་བརྫུན་པས་རང་གི་སྣང་བ་སངས་རྒྱས་ལོངས་སྤྱོད་རྫོགས་པའི་སྐུ་ཡང་",
            "བསོད་ནམས་དང་ཡེ་ཤེས་ལས་གྲུབ་པའི་རང་བཞིན་གནས་གྱུར་ཁྱད་པར་ཅན་གྱིས་བསྐྱེད་པའི་ཕྱིར། ",
            "སྐལ་བ་མཚུངས་པའི་སངས་རྒྱས་དང་། ",
            "ས་བཅུའི་སེམས་དཔའ་རྣམས་ལ་སྣང་བ་དེ་ཉིད་སོ་སོའི་སྐྱེ་བོ་དང་། ",
            "ཉན་རང་ལ་སོགས་པ་ལ་སྤྲུལ་པའི་སྐུར་སྣང་བ་ཡིན་གྱི། ",
            "སྐུ་གཉིས་གནས་ཐ་དད་པ་ནི་མ་ཡིན་ནོ་ཞེས་འདོད་དོ།།",
            "འདི་དག་ཀྱང་བསྡུ་།",
            "ཀུན་བརྟགས་ལ་མཚན་ཉིད་ཆད་པ་དང་རྣམ་གྲངས་པ་གཉིས། ",
            "གཞན་དབང་ལ་དག་པ་དང་མ་དག་པ་གཉིས། ",
            "ཡོངས་གྲུབ་ལ་འགྱུར་བ་མེད་པ་དང་ཕྱིན་ཅི་མ་ལོག་པ་གཉིས་ཏེ་དབྱེ་ན་",
            "དྲུག་ཉིད། ",
            "རྩ་བ་གསུམ་དུ་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་འདུས་པར་འདོད་དོ༑",
            ""
        ],
        [
            "༑འདིར་ཁ་ཅིག་སེམས་ཙམ་པའི་ལུགས་ལ་གཞན་དབང་མི་སྲིད་།",
            "ཐམས་ཅད་རང་གི་དབང་དུ་སྣང་བའོ།།",
            "ཞེས་པའང་མ་ཡིན་།",
            "འདི་ལྟར་ཡུལ་དང་དོན་དང་རང་གསུམ་སྣང་བའི་ལུགས་སུ་བྱས་།",
            "ཡུལ་དུས་གཉིས་པོ་ལ་གཞན་དབང་ཟེར་བས་དེ་མེད་ན་",
            "ནི་ཧ་ཅང་ཐལ་ཏེ་",
            ""
        ],
        [
            "སྣང་བ་ལ་སྐུར་པ་བཏབ་པའི་ཕྱིར། ",
            "འོན་ཏེ་རང་ལས་གཞན་པའི་གཞན་དབང་མ་གྲུབ་པས་གཞན་དབང་མེད་ཀྱི། ",
            "ཡུལ་དོན་གཉིས་ཡོད་པར་འདོད་ན་",
            "ནི་ཁོ་བོ་ཅག་ཇི་སྐད་ཟེར་བ་བཞིན་ཏེ་བརྩད་དུ་ཇི་ཞིག་།",
            "རང་གི་སེམས་ལས་རྫས་གཞན་ཁོ་བོ་ཅག་ཀྱང་མི་འདོད་དོ།།",
            "དེ་ལྟར་ནའང་གཞན་དབང་མེད་པ་མ་ཡིན་ནོ།།",
            "སྣང་བ་གསུམ་དུ་ཡེ་ནས་གནས་པས་",
            "དེའི་ཆས་གཞལ་བའི་གཞན་དབང་རིགས་པ་ཁོ་ན་ཡིན་ནོ།། ",
            "དབུ་མ་པ་ལའང་གཉིས་ཏེ༑",
            ""
        ],
        [
            "རང་རྒྱུད་པ་དང་། ",
            "ཐལ་འགྱུར་བའོ།།",
            "དང་པོ་ཆོས་ཐམས་ཅད་བདེན་པ་གཉིས་ཀྱིས་བསྡུས་ཏེ་",
            "ལམ་དུ་བྱས་པས་སྐུ་གཉིས་རྨི་ལམ་ལྟ་བུས་ཀུན་རྫོབ་ཏུ་དོན་བྱེད་པར་འདོད་དོ།།",
            "དེའང་ཕྱི་ནང་འཁོར་འདས་ཀྱིས་བསྡུས་པའི་ཆོས་སྣ་ཚོགས་སུ་སྣང་བ་འདི་དག ",
            "ཀུན་རྫོབ་དུ་རང་གི་རྐྱེན་དང་རྒྱུས་བསྐྱེད་པའི་ཕྱིར་",
            "ཇི་ལྟར་སྣང་བ་བཞིན་དུ་བདེན་ལ་",
            "དེའི་ངོར་དོན་བྱེད་ཅིང་། ",
            "དོན་དམ་པར་ན་གང་གི་དངོས་པོར་ཡང་གྲུབ་པ་མེད་པ་ནམ་མཁའ་ལྟ་བུ་ཡིན་ཞེས་",
            "མེད་དགག་ཡོངས་གྲུབ་ཙམ་ཞིག་བློས་འཇལ་ཞིང་",
            "རྣམ་བརྫུན་པ་ལྟར་ཕྱི་སྣང་བ་འདི་དག་སེམས་ལས་གཞན་དུ་མ་གྲུབ་ཀྱང་",
            "སྒྱུ་མ་ལྟར་སྣང་བར་འདོད་།",
            "དེའང་རིག་པས་དཔྱད་ན་མ་གྲུབ་པར་འདོད་།",
            ""
        ],
        [
            "བདེན་གཉིས་ལས། ",
            "ཀུན་རྫོབ་འདི་ལྟར་སྣང་བ་འདི། །",
            "རིག་པས་བརྟགས་ན་འགའ་མི་རྙེད།།",
            "མ་རྙེད་པ་དེ་དོན་དམ་སྟེ།།",
            "ཡེ་ནས་གནས་པའི་ཆོས་ཉིད་དོ།།",
            "ཞེས་སོ།།",
            "དེའི་ལུགས་ཀྱིས་སེམས་ཙམ་པ་ལྟར་",
            "གཟུང་འཛིན་གཉིས་མེད་ཀྱི་ཤེས་པ་",
            "དོན་དམ་དུ་ཡོད་པ་འགོག་ཅིང་། ",
            "ཀུན་གཞི་དང་ཚོགས་བརྒྱད་ཀྱི་དབྱེ་བ་མི་བྱེད་པར་",
            "རྣམ་པར་ཤེས་པ་ནི་ཚོགས་དྲུག་ཏུ་འདོད་ལ",
            "ཐོག་མ་མེད་པའི་ཆོས་ཁམས་དག་པ་།",
            ""
        ],
        [
            "སེམས་ཀྱི་རང་བཞིན་འོད་གསལ་བ་ཉིད་ཆོས་ཐམས་ཅད་ཀྱི་རྟེན་ནམ་",
            "འབྱུང་ཁུངས་སུ་འདོད་།",
            "རྒྱུད་བླ་མ་ལས། ",
            "ས་ནི་ཆུ་ལ་ཆུ་རླུང་ལ།།",
            "རླུང་ནི་མཁའ་ལ་རབ་ཏུ་གནས། །",
            "མཁའ་ནི་རླུང་དང་ཆུ་དག་དང་། །",
            "ས་ཡི་ཁམས་ལ་གནས་མ་ཡིན།།",
            "དེ་བཞིན་ཕུང་པོ་ཁམས་དབང་རྣམས། །",
            "ལས་དང་ཉོན་མོངས་དག་ལ་གནས། །",
            "ལས་དང་ཉོན་མོངས་ཚུལ་བཞིན་མིན།།",
            "ཡིད་ལ་བྱེད་ལ་རབ་ཏུ་གནས། །",
            "ཚུལ་བཞིན་མ་ཡིན་ཡིད་བྱེད་ནི། །",
            "སེམས་ཀྱི་དག་པ་ལ་རབ་གནས། །",
            "སེམས་ཀྱི་རང་བཞིན་ཆོས་རྣམས་ནི། །",
            "ཐམས་ཅད་ལ་ཡང་གནས་མ་ཡིན།།",
            ""
        ],
        [
            "ཞེས་སོ།།",
            "དེ་ལྟར་ན་ཆོས་ཐམས་ཅད་དོན་དམ་པའི་ངང་དུ་རང་བཞིན་གྱིས་དག་པར་གནས་ཤིང་། ",
            "ཀུན་རྫོབ་ཏུ་སྣ་ཚོགས་སུ་སྣང་བ་འཁྲུལ་ངོར་སེམས་དང་",
            "དེ་ཉིད་ལས་གཞན་དུའང་བདེན་པར་གྲུབ་པ་མེད་པའི་ཚུལ་གྱིས་",
            "སྒྱུ་མའི་རྟ་གླང་ལྟར་་གནས་པར་འདོད་དོ།།",
            "སྣང་དུས་འདི་ཉིད་ནའང་། ",
            "སྣང་ལ་དོན་བྱེད་ནུས་པ་ཡང་དག་ཀུན་རྫོབ་དང་། ",
            "མི་ནུས་པ་ལོག་པའི་ཀུན་རྫོབ་།",
            "བདེན་གཉིས་ལས། ",
            "སྣང་དུ་འདྲ་ཡང་དོན་བྱེད་དག །",
            "ནུས་པའི་ཕྱིར་དང་མི་ནུས་ཕྱིར། །",
            "ཡང་དག་ཡང་དག་མ་ཡིན་པའི། །",
            "ཀུན་རྫོབ་ཀྱི་ནི་དབྱེ་བ་བྱས།།",
            "ཞེས་སོ།།",
            "དོན་དམ་པའི་ངོ་ལ་དབྱེར་མེད་ཀྱང་། ",
            "བློས་ཕྱེ་ན་",
            ""
        ],
        [
            "གཉིས་ལས། ",
            "གནས་ལུགས་ཀྱི་དོན་དམ་ནི་",
            "ཆོས་ཐམས་ཅད་གདོད་མ་ནས་དག་ཅིང་སྟོང་པ་།",
            "ཟླ་བ་སྒྲོན་མེའི་མདོ་ལས། ",
            "ཆོས་འདི་སྔ་ནས་བདག་མེད་སེམས་ཅན་མེད།།",
            "སྲོག་མེད་སྐྱེས་བུ་དང་ནི་རང་བཞིན་མེད།།",
            "ཅེས་སོ།།",
            "རྣམ་གྲངས་པའི་དོན་དམ་ནི་",
            "བློས་བརྟགས་པས་སྟོང་པ་ཉིད་དུ་ཤེས་པ་།",
            "སྔ་མ་ལས། ",
            "སྐྱེ་སོགས་བཀག་པ་དོན་དམ་དང་། །",
            "མཐུན་པའི་ཕྱིར་ཡང་འདོད་པ་ཡིན།།",
            ""
        ],
        [
            "ཞེས་སོ།།",
            "དེ་ལྟར་ཤེས་ནས་",
            "ཀུན་རྫོབ་ཏུ་བསོད་ནམས་དང་། ",
            "དོན་དམ་པ་ཡེ་ཤེས་ཀྱི་ཚོགས་གཉིས་གོམས་པས། ",
            "འབྲས་བུ་སངས་རྒྱས་ཐོབ་པ་ནི། ",
            "ས་སྡེ་ལས། ",
            "དེ་ལྟར་བསོད་ནམས་ཡེ་ཤེས་ལ།།",
            "བརྟེན་ནས་ཐར་པ་དམ་པ་ནི། །",
            "བདག་དང་འགྲོ་བའི་དོན་དུ་འབྱུང་།།",
            "རིམ་གྱི་ལེགས་པ་ཐམས་ཅད་འགྲུབ།།",
            "ཅེས་སོ།།",
            ""
        ],
        [
            "གཉིས་པ་ཐལ་འགྱུར་བ་ནི། ",
            "བདེན་པ་གཉིས་ཀར་ཡང་། ",
            "ཆོས་ཐམས་ཅད་རང་བཞིན་མེད་པས་སྤྲོས་པའི་མཐའ་དང་བྲལ་བར་འདོད་།",
            "འཇུག་པ་ལས། ",
            "བདེན་པ་གཉིས་ཆར་དུ་ཡང་རང་བཞིན་མེད་པའི་ཕྱིར། ",
            "འདི་དག་རྟག་པ་མ་ཡིན་ཆད་མ་ཡིན།།",
            "ཞེས་པ་དང་། ",
            "རྩ་བ་ཤེས་རབ་ལས། ",
            "གང་གིས་རྟེན་ཅིང་འབྲེལ་བར་འབྱུང་།།",
            "འགགས་པ་མེད་པ་སྐྱེ་མེད་པ། །",
            "ཆད་པ་མེད་པ་རྟག་མེད་པ། །",
            "འགྲོ་བ་མེད་པ་འོང་མེད་པ། །",
            "ཐ་དད་དོན་མིན་དོན་གཅིག་མིན།།",
            "སྤྲོས་པ་ཉེར་ཞི་ཞི་བསྟན་པ༑ ",
            "༑རྫོགས་པའི་སངས་རྒྱས་སྨྲ་རྣམས་ཀྱིས། །",
            "བསྟན་པ་དེ་ལ་ཕྱག་འཚལ་ལོ། །",
            "ཞེས་སོ།།",
            "དེ་བས་ཕྱི་ནང་སྣ་ཚོགས་ཀྱི་ཆོས་འདི་དག་སྣང་དུས་ཉིད་ནས་སྐྱེ་འགགས་གནས་གསུམ་དང་བྲལ་བ་གང་དུའང་གྲུབ་པ་མེད་པས། ",
            "གང་དུའང་སྣང་བར་འདོད་དེ",
            ""
        ],
        [
            "སྟོང་ཉིད་བདུན་ཅུ་པ་ལས། ",
            "སྟོང་ལ་འདི་དག་ཀུན་འཐད་ཀྱི། །",
            "མི་སྟོང་བ་ལ་འཐད་མ་ཡིན།།",
            "ཞེས་པ་དང་། ",
            "བྱང་ཆུབ་སེམས་འགྲེལ་ལས། ",
            "བུ་རམ་རང་བཞིན་མངར་བ་དང་། །",
            "མེ་ཡི་རང་བཞིན་ཚ་བ་ལྟར། །",
            "དེ་བཞིན་ཆོས་རྣམས་ཐམས་ཅད་ཀྱི། །",
            "རང་བཞིན་སྟོང་པ་ཉིད་དུ་གནས། །",
            "ཀུན་རྫོབ་སྟོང་པ་ཉིད་དུ་བཤད།།",
            "སྟོང་ཉིད་ཁོ་ན་ཀུན་རྫོབ་སྟེ།།",
            "བྱས་པ་དང་ནི་མི་རྟག་བཞིན། །",
            "མེད་ན་མི་འབྱུང་ངེས་ཕྱིར་རོ། །",
            "ཞེས་སོ༑",
            "༑དེ་ཡང་སྐྱེ་འགག་ཏུ་སྣང་ཡང་སྐྱེ་འགག་ཏུ་མ་གྲུབ་པ་",
            "སྒྱུ་མའི་རང་བཞིན་ཇི་ལྟ་བར་ཆོས་ཐམས་ཅད་དེ་ལྟར་།",
            "འཁོར་འདས་སུ་སྣང་ཡང་འཁོར་འདས་སུ་གྲུབ་པ་མེད་པར་འདོད་དེ།།",
            ""
        ],
        [
            "རྩ་ཤེས་ལས། ",
            "རྨི་ལམ་ཇི་བཞིན་སྒྱུ་མ་བཞིན། །",
            "དྲི་ཟའི་གྲོང་ཁྱེར་ཇི་བཞིན་དུ། །",
            "དེ་བཞིན་སྐྱེ་དང་དེ་བཞིན་གནས། །",
            "དེ་བཞིན་དུ་ནི་འཇིག་པའང་གསུངས།།",
            "ཞེས་པ་དང་། ",
            "འཁོར་བ་དང་ནི་མྱ་ངན་འདས།། ",
            "འདི་གཉིས་ཀྱིས་ནི་ཁྱད་པར་ནི། །",
            "ཤིན་ཏུ་ཕྲ་བའང་ཡོད་མ་ཡིན།།",
            "ཞེས་སོ།།",
            "དེ་ལྟར་།",
            "ཆོས་ཐམས་ཅད་སྣང་བར་།",
            ""
        ],
        [
            "སྟོང་བར་།",
            "ངོས་གཟུང་མེད་པར་མཉམ་པས། ",
            "ཡང་དག་དང་ལོག་པའི་ཀུན་རྫོབ་ཀྱང་རང་བཞིན་འདྲ་བར་བཤད་།",
            "འཇུག་པ་ལས། ",
            "རྨི་ལམ་སད་པའི་གནས་སྐབས་དག །",
            "དོན་བྱེད་པ་ལ་ཁྱད་མེད་དེ།།",
            "རྨི་ལམ་དག་ནི་རྨིས་པ་བཞིན། །",
            "དོན་བྱེད་མཚུངས་པས་རང་བཞིན་མེད།།",
            "ཅེས་སོ།།",
            "ཐ་སྙད་ཙམ་དུ་སྣང་བའི་ཆ་ནས་ཀུན་རྫོབ། ",
            "རང་བཞིན་མེད་པའི་ཆ་ནས་དོན་དམ་པ་།",
            ""
        ],
        [
            "རྩ་ཤེས་ལས། ",
            "ཀུན་རྫོབ་ལས་ནི་ལོགས་ཤིག་ཏུ། །",
            "དོན་དམ་ཉེ་བར་མི་དམིགས་སོ།།",
            "དོན་དམ་ལས་ཀྱང་ལོགས་ཤིག་ཏུ། །",
            "ཀུན་རྫོབ་ཉེ་བར་མི་དམིགས་སོ།།",
            "ཞེས་པ་དང་། ",
            "སྔ་མ་ལས། ",
            "དངོས་ཀུན་ཡང་དག་མཐོང་བ་རྫུན་པ་ཡིས། །",
            "དངོས་རྙེད་ངོ་བོ་གཉིས་ནི་འཛིན་པར་འགྱུར།།",
            "ཡང་དག་མཐོང་ཡུལ་གང་ཡིན་དོན་དམ་སྟེ།།",
            "མཐོང་བ་རྫུན་པ་ཀུན་རྫོབ་བདེན་པར་གསུངས།།",
            "ཞེས་སོ།།",
            ""
        ],
        [
            "དེ་ཡང་གཉིས་ཀ་ལ་ངོ་བོ་མེད་པས། གཅིག་ཐ་དད་གང་དུའང་བཞག་ཏུ་མེད་།",
            "སྨིག་སྒྱུ་ཆུར་མ་གྲུབ་པས་སྨིག་སྒྱུའི་ཆུའི་ཀུན་རྫོབ་དང་། དེའི་ངོ་བོ་དོན་དམ་ཞེས་གང་དུའང་བཞག་ཅིང་དབྱེར་མེད་པར་འདོད་དོ༑",
            "༑དེ་ལྟར་ཆོས་ཐམས་ཅད་སྣང་ལ་ངོས་བཟུང་མེད་པར་གཏན་ལ་ཕབ་།",
            "ལམ་ཚོགས་གཉིས་སྒྱུ་མ་ལྟར་བསགས་པས། ",
            "འབྲས་བུ་སྐུ་གཉིས་",
            "སྒྱུ་མ་ལྟ་བུས་དོན་གཉིས་",
            "ལྷུན་གྱིས་གྲུབ་པར་འདོད་།",
            "རིགས་པ་དྲུག་ཅུ་པ་ལས། ",
            "དགེ་བ་འདི་ཡིས་སྐྱེ་བོ་ཀུན། །",
            "བསོད་ནམས་ཡེ་ཤེས་ཚོགས་བསགས་ཏེ།།",
            "བསོད་ནམས་ཡེ་ཤེས་ལས་བྱུང་བའི། །",
            "དམ་པ་གཉིས་ནི་ཐོབ་པར་།",
            ""
        ],
        [
            "ཅེས་པ་དང་། ",
            "སྒྱུ་མ་མཁན་བཟང་པོས་ཞུས་པའི་མདོ་ལས་ཀྱང་། ",
            "གང་གིས་སྦྱིན་པ་གང་ལ་བཏང་།།",
            "སྦྱིན་པ་ཇི་ལྟར་མི་དམིགས་པ། །",
            "སྦྱིན་པ་མཉམ་པ་དེ་ཉིད་ཀྱིས། །",
            "བཟང་པོ་ལ་ནི་ཡོངས་རྫོགས་།",
            "སྒྱུ་མ་ལྟ་བུར་ཚོགས་བསགས་ཏེ།།",
            "སྒྱུ་མ་ལྟ་བུར་སངས་རྒྱས་ནས།།",
            "སེམས་ཅན་སྒྱུ་མ་ལྟ་བུའི་ཕྱིར། །",
            "སྒྱུ་མ་ལྟ་བུའི་དོན་བྱེད་།",
            "ཆོས་རྣམས་སྒྱུ་མ་ལྟ་བུ་སྟེ།།",
            ""
        ],
        [
            "བྱང་ཆུབ་ཀྱང་ནི་སྒྱུ་མ་འདྲ།།",
            "སངས་རྒྱས་སྒྱུ་མ་ལྟ་བུ་ཡིས། །",
            "མཛད་པ་སྒྱུ་འདྲས་དོན་བྱེད་ཤོག །",
            "ཅེས་སོ།།",
            "དེ་ཡང་ས་བཅུ་རྒྱུན་གྱི་ཐ་མར་རྡོ་རྗེ་ལྟ་བུའི་ཏིང་ངེ་འཛིན་བསྒོམས་པས། ",
            "སྒྲིབ་པ་མཐའ་དག་ཞི་བ་དེའི་ཚེ་སེམས་སེམས་བྱུང་གི་འཇུག་པ་ཐམས་ཅད་ཆོས་ཀྱི་དབྱིངས་སུ་ནུབ་སྟེ་",
            "ཆོས་སྐུར་རོ་གཅིག་པ་ནི། ",
            "འཇུག་པ་ལས། ",
            "ཤེས་བྱའི་བུད་ཤིང་སྐམ་པོ་མ་ལུས་པ། །",
            "བསྲེགས་པས་ཞི་དེ་",
            "རྒྱལ་རྣམས་ཆོས་སྐུ་སྟེ།།",
            "དེ་ཚེ་སྐྱེ་བ་མེད་ཅིང་འགག་པ་མེད།།",
            "སེམས་འགག་པ་དེ་སྐུ་ཡིས་མངོན་དུ་མཛད།།",
            ""
        ],
        [
            "ཅེས་སོ།།",
            "དེ་ལྟར་ཆོས་ཀྱི་སྐུ་དམ་པ་རང་དོན་དུ་གྲུབ་པ་ན་",
            "སྔོན་གྱི་སྨོན་ལམ་དང་། ",
            "གཟུགས་སྐུ་དམ་པ་གདུལ་བྱ་ལ་སྣང་བའི་",
            "ལས་མཐུན་པར་བསགས་པའི་དབང་གིས། ",
            "གཞན་སྣང་དུ་སྐུ་དང་ཡེ་ཤེས་སུ་སྣང་བ་",
            "སྒྱུ་མ་ལྟ་བུ་འབྱུང་སྟེ",
            "སར་གནས་པའི་སེམས་དཔའ་ལ་ལོངས་སྐུ་དང་། ",
            "གཞན་པ་སྤྲུལ་པའི་སྐུ་གང་ལ་གང་འདུལ་འབྱུང་བས། ",
            "སེམས་ཅན་གྱི་དོན་བྱེད་པ་ནི་",
            "རྣམ་པར་མི་རྟོག་བཞིན་དུ་",
            "འབྱུང་བ་ནོར་བུ་དང་དཔག་བསམ་གྱི་ཤིང་དང་",
            "མཆོད་སྡོང་ལྟར་འབྱུང་བར་བཞེད་དེ",
            "དེ་ཉིད་ལས། ",
            "ཞི་སྐུ་དཔག་བསམ་ཤིང་ལྟར་གསལ་གྱུར་ཅིང་། །",
            "ཡིད་བཞིན་ནོར་བུ་ཇི་བཞིན་རྣམ་མི་།",
            "འགྲོ་སྒྲོལ་བར་དུ་འཇིག་རྟེན་འབྱོར་སླད་།",
            ""
        ],
        [
            "འདི་ནི་སྤྲོས་དང་བྲལ་ལ་སྣང་བ་ཡིན།།",
            "ཞེས་པ་དང་། ",
            "ཐེག་བསྡུས་ལས། ",
            "ཀུན་ཀྱང་འདྲེན་པའི་ཕྲིན་ལས་ཅན། །",
            "རྒྱ་མཚོ་ཆེ་འདྲའི་རྒྱལ་བ་རྣམས། །",
            "བྱས་སོ་བྱེད་དོ་བྱའོ་ཞེས། །",
            "གཞན་གྱིས་དོན་ལ་དགོངས་པ་མེད།།",
            "ཅེས་པ་དང་། ",
            "སྤྱོད་འཇུག་ལས། ",
            "ནམ་མཁའི་ལྡིང་གི་མཆོད་སྡོང་བསྒྲུབས།།",
            "དེ་འདས་ཡུན་རིང་ལོན་ན་ཡང་། །",
            "དུག་ལ་སོགས་པ་ཞི་བྱེད་བཞིན། །",
            "བྱང་ཆུབ་སྒྲུབ་པའི་སྤྱོད་མཐུན་པས། །",
            "མྱ་ངན་འདས་ཀྱང་དོན་མཛད་དོ།།",
            ""
        ],
        [
            "ཞེས་པ་ལྟར་རོ། །",
            "དབུ་མ་བའི་ཕྱོགས་བཤད་ཟིན་ཏོ།།",
            "དེ་ལྟར་ན་ཉན་ཐོས་ནས་དབུ་མ་པའི་བར་གྱི་ཐེག་པ་རྣམས་ནི། ",
            "སྤང་བླང་ལ་སོགས་པའི་ཐབས་ཤེས་རབ་དང་། ",
            "ཚོགས་གཉིས་ལས་རྒྱུ་རྐྱེན་དུ་བསྒྲུབས་པས་",
            "བྱང་ཆུབ་འདོད་པའི་ཕྱིར་རྒྱུའི་ཐེག་པ་ཞེས་བྱ་ལ",
            "དེ་ཡང་རང་རང་གི་ལམ་ཆོས་སུམ་ཅུ་རྩ་་བདུན་དང་། ",
            "ཕ་རོལ་ཏུ་ཕྱིན་པ་དྲུག་དང་། ",
            "དེ་དག་གི་མཚན་ཉིད་དུ་མ་ཤེས་པ་ལ་འཇུག་པའི་ཕྱིར། ",
            "ཕ་རོལ་དུ་ཕྱིན་པ་དང་། ",
            "མཚན་ཉིད་ཀྱི་ཐེག་པས་བསྡུས་པ་ཡིན་ནོ།།",
            "དེ་ལྟར་རང་སངས་རྒྱས་ནི་ཉན་ཐོས་དང་གྲུབ་པའི་མཐའ་གཅིག་པས་",
            "དེའི་ཁོངས་སུ་བསྡུས་།",
            "ཉན་ཐོས་ནི་ཕྱིས་ཐེག་པ་ཆེན་པོར་འཇུག་པས། ",
            "རྒྱུའམ། ",
            "རྐང་སྟེགས་སམ། ",
            "ངལ་གསོའི་ཐེག་པ་སྟེ་ཕ་རོལ་དུ་ཕྱིན་པའི་ཕྱོགས་ཙམ་དུ་མཐུན་པར་",
            "བསྡུས་པ་ཡིན་ནོ།། ",
            "༈ དོན་གཉིས་པ་འབྲས་བུ་གསང་སྔགས་ཀྱི་ཐེག་པ་ལ་གཉིས་།",
            ""
        ],
        [
            "ཕྱི་ཐུབ་པ་རྒྱུད་ཀྱི་ཐེག་པ་དང་། ",
            "ནང་གསང་སྔགས་ཀྱི་ཐེག་པའོ།།",
            "དང་པོ་༼ཕྱི་ཐུབ་པ་རྒྱུད་ཀྱི་ཐེག་པ་༽ལ་",
            "གསུམ་ལས། ",
            "བྱ་བའི་རྒྱུད་ཀྱིས་ནི་",
            "རང་ཉིད་བྲན་དང་། ",
            "ལྷ་རྗེ་ཡི་ཚུལ་ལས་དངོས་གྲུབ་འདོད་ཅིང་། ",
            "ཁྲུས་དང་གཙང་སྦྲ་གཙོར་བྱེད་པས་བསྒྲུབས་ལ",
            "སྤྱོད་པའི་རྒྱུད་ཀྱིས་ནི་",
            "རང་དམ་ཚིག་་སེམས་དཔའ་དང་། ",
            "ལྷ་ཡེ་ཤེས་སེམས་དཔའ་གཉིས་སྤུན་ནམ་",
            "གྲོགས་པོའི་ཚུལ་ལས་དངོས་གྲུབ་འདོད་ཅིང་། ",
            "ལྟ་སྒོམ་ཡོ་ག་དང་འདྲ་ལ",
            "སྤྱོད་པ་ཀྲི་ཡ་ལྟར་བྱེད་པས་གཉིས་བཅས་ཀྱི་ཐེག་པ་ཞེས་བྱའོ།།",
            "རྣལ་འབྱོར་གྱི་རྒྱུད་ནི་སེམས་ཀྱི་སྒོམ་པ་གཙོ་།",
            "སྤྱོད་པ་གྲོགས་ཙམ་ཚོལ་བས་རང་དམ་ཚིག་པར་བསྐྱེད་།",
            ""
        ],
        [
            "ལྷ་ཡེ་ཤེས་པ་གཞན་ནས་བསྒྲུབ་ཅིང་དངོས་གྲུབ་ལེན་པར་འདོད་དོ།། ",
            "གཉིས་པ་ནང་པ་གསང་སྔགས་པ་ནི། ",
            "རྣལ་འབྱོར་ཆེན་པོ་།",
            "གང་ལའང་ཐབས་ཀྱིས་ཟིན་པའི་སྒོ་ནས་",
            "སྤང་བླང་དང་བྱ་བཙལ་མེད་པར་སྤྱོད་ཅིང་། ",
            "ཆོས་ཐམས་ཅད་ཡེ་ནས་ལྷའི་དཀྱིལ་འཁོར་དུ་སངས་རྒྱས་པར་འདོད་པས། ",
            "ཡིན་པ་ལ་གསལ་འདེབས་པ་ཙམ་ལས་མ་ཡིན་པ་ཞིག་གདོད་སྒྲུབ་པར་མི་འདོད་ཅིང་། ",
            "ལྷ་བསྐྱེད་དེ་ཡེ་ཤེས་པ་སྤྱན་འདྲེན་པ་ཡང་ཕྱོགས་གཞན་ནས་",
            "འོང་བར་མི་འདོད་དེ",
            "རང་གི་སེམས་ཀྱི་རང་བཞིན་གོམས་ཤིང་བརྟན་པར་བྱེད་པའི་ཕྱིར་རོ། །",
            "དབྱེ་ན་ཐབས་བསྐྱེད་པའི་རིམ་པ་གཙོ་བོར་བསྟན་པ་ཕའི་རྒྱུད་དང་། ",
            "ཤེས་རབ་རྫོགས་པའི་རིམ་པ་གཙོ་བོར་བསྟན་པ་མའི་རྒྱུད་དང་། ",
            "བསྐྱེད་རྫོགས་གཉིས་སུ་མེད་པ་ཟུང་དུ་འཇུག་པ་གཉིས་སུ་མེད་པའི་རྒྱུད་དེ་",
            "གསུམ་དུ་གནས་སོ།།",
            ""
        ],
        [
            "འདི་དག་ནི་གཞི་ཡེ་ནས་དག་པའི་དཀྱིལ་འཁོར་དུ་ཏིང་ངེ་འཛིན་ཟབ་མོས་གསལ་བཏབ་།",
            "དབང་བསྐུར་ཞིང་བསྐྱེད་རྫོགས་བསྒོམས་པས །",
            "འབྲས་བུ་གཞིའི་དཀྱིལ་འཁོར་མངོན་དུ་གྱུར་།",
            "འོག་མིན་དུ་ཞི་བ་དང་ཁྲོ་བོའི་དཀྱིལ་འཁོར་མངོན་དུ་མཛད་ནས་",
            "སྤྲུལ་པའི་སྐུ་གང་ལ་གང་འདུལ་དུ་ལྷུན་གྱིས་གྲུབ་པར་འབྱུང་བར་འདོད་དོ།།",
            "དེའང་རྒྱུད་སྡེ་བཞི་པོ་དེ་དག་ཀྱང་། ",
            "དུས་དང་། ",
            "མི་རིགས་དང་། ",
            "དབང་པོའི་རིམ་པས་སྣང་།",
            "གཙང་སྦྲ་ཅན་བྲམ་ཟེ་ལ་བྱ་བའི་རྒྱུད། ",
            "རྗེ་རིགས་གཉིས་བཅས་འཛིན་པ་རྣམས་ལ་སྤྱོད་པའི་རྒྱུད། ",
            "རྒྱལ་རིགས་ལ་རྣལ་འབྱོར་རྒྱུད། ",
            "གདོལ་པའམ་དམངས་ལ་རྣལ་འབྱོར་བླ་ན་མེད་པའི་རྒྱུད་འབྱུང་བའོ།།",
            "དེ་དག་སྤྱོད་པའི་དུས་ཀྱང་རྫོགས་།",
            ""
        ],
        [
            "གསུམ་།",
            "གཉིས།",
            "རྩོད་ལྡན་དང་། ",
            "དབང་པོའང་། ",
            "རྟུལ་བོ། ",
            "འབྲིང་། ",
            "རྣོན་པོ། ",
            "ཤིན་ཏུ་རྣོན་པོ་རྣམས་ལ་གསུངས་སོ།། ",
            "གསང་བ་རྫོགས་པ་ཆེན་པོ་ནི། ",
            "ཆོས་ཐམས་ཅད་གཞི་ནས་ལྷུན་གྱིས་གྲུབ་པའི་ཕྱིར། ",
            "དབྱིངས་དང་ཡེ་ཤེས་དབྱེར་མེད་ཀྱི་ངོ་བོར་སངས་རྒྱས་ཏེ་",
            "བདེན་པ་དབྱེར་མེད་པ་ནི། ",
            "འདི་ཉིད་ལས། ",
            "དོན་དམ་ཀུན་རྫོབ་དབྱེར་མེད་པའི། །",
            "མཉམ་པའི་དཀྱིལ་འཁོར་ཆེན་པོ་རུ། །",
            "ཞེས་པ་ལ་སོགས་པས། ",
            "ཡེ་ནས་མཉམ་རྫོགས་ཆེན་པོ་གཅིག་ཏུ་སངས་རྒྱས་པར་བསྟན་ཏེ",
            "ལམ་བསྒྲུབ་པའང་དེ་ཉིད་གསལ་བར་བྱེད་པ་ཙམ་ལས་",
            "གཞན་པ་མི་འདོད་ཅིང་། ",
            "སེམས་ཅན་གྱི་དུས་ན་སེམས་དང་། ",
            "སངས་རྒྱས་ཀྱི་དུས་ན་",
            "ཡེ་ཤེས་རང་སྣང་བ་དེ་ཡང་། ",
            "ཡོད་མེད་ལ་སོགས་པ་གང་དུའང་",
            "མ་གྲུབ་པའི་ཚུལ་གྱིས་གནས་པར་འདོད་ལ",
            "ཁྱད་པར་དུ་འཁྲུལ་སྣང་གཞི་མེད་པ་",
            "རྨི་ལམ་ལྟར་གདོད་མ་དང་ཐ་མ་ན་མེད་།",
            ""
        ],
        [
            "གློ་བུར་དུ་ད་ལྟར་རང་སྣང་བས་གནད་ཟབ་མོས་དག་པར་སླ་ཞིང་།",
            "ཡེ་ཤེས་ཀྱི་རང་བཞིན་ཉིན་སྣང་གི་སེམས་ལྟར་མ་འཁྲུལ་པར་ཡེ་ནས་",
            "དེ་ལྟར་གནས་པས། ",
            "ཚེ་འདིར་འབད་ན་འགྲུབ་པའི་གནད་ཀྱང་དེ་ལྟར་འདོད་དོ།།",
            "དེའང་ཐ་སྙད་དུ་འཁྲུལ་བ་རྩ་བ་མེད་ལ་རྟེན་དང་",
            "བྲལ་བ་སྨིག་སྒྱུའི་ཆུ་དང་དྲི་ཟའི་གྲོང་ཁྱེར་དང་འདྲ་།",
            "ཡེ་ཤེས་ནི་དངོས་སྣང་དོན་བྱེད་ནུས་པའི་རྣམ་པ་དང་འདྲ་ཞིང་།",
            "དོན་དམ་པར་དེ་གཉིས་ཀའང་རང་བཞིན་གྱིས་རྣམ་པར་དག་པ་",
            "ནམ་མཁའ་ལྟ་བུའི་ངང་ལས་གཞན་དུ་གྲུབ་པ་མེད་པར་འདོད་དོ།།",
            "གསང་སྔགས་ཀྱི་ཕྱོགས་ཕྱི་ནང་གཉིས་ལ་བརྟེན་པ་",
            "འདི་དག་གི་དོན་རྒྱས་པར་ནི་གཞུང་ཉིད་འཆད་པའི་སྐབས་སུ་རྒྱ་ཆེར་སྟོན་པས་",
            "སྐབས་འདིར་མ་བསྟན་ཅིང་སྤྲོས་པས་ཆོག་།",
            ""
        ],
        [
            "སྤྱི་དོན་གསུམ་པ་རྒྱུད་དོན་དངོས་དང་",
            "འབྲེལ་བ་དོན་གྱི་རང་བཞིན་",
            "གཏན་ལ་དབབ་པ་ལ་གསུམ་།",
            "སྤྱིའི་འབྲེལ་བ་སྒྲུབ་པ། ",
            "དགོས་འབྲེལ་གཏན་ལ་དབབ་པ། ",
            "རྒྱུད་དོན་ངོས་བཟུང་བའོ།།",
            "དང་པོ་༼སྤྱིའི་འབྲེལ་བ་སྒྲུབ་པ་༽ལ་ལྔ་ལས། ",
            "སྤྱིར་གྲུབ་མཐའ་ཙམ་ལ་ལོག་པར་རྟོག་པ་དགག་པ་ནི། ",
            "སོ་སོའི་སྐྱེ་བོ་འགའ་ཞིག་ན་རེ། ",
            "ཕྱི་དང་ནང་གི་གྲུབ་པའི་མཐའ་ཞེས་བྱ་བ༑ ",
            "དགེ་སྦྱོང་དང་བྲམ་ཟེ་གཡོ་ཅན་དག་གིས་",
            "འཚོ་བ་བསྒྲུབ་པའི་ཆེད་དུ་བྱས་པ་ལས། ",
            "ཡང་དག་པའི་དོན་ཡོད་པར་མ་མཐོང་སྟེ",
            "བདེ་བ་དང་སྡུག་བསྔལ་ནི་གཞན་དང་མཐུན་པར་མྱོང་།",
            "འཆི་བ་དང་རྒུད་པ་ལ་སོགས་པ་ནི་མི་ཁེགས། ",
            "ཐར་པའི་ལམ་ནི་འདིའོ་",
            "ཞེས་བརྗོད་ཀྱང་བསྟན་དུ་མེད་པ་དང་། ",
            "ཚེ་སྔ་ཕྱི་དང་ལས་རྒྱུ་འབྲས་ཀྱང་",
            "མིག་གིས་བལྟ་བའི་ཡུལ་དུ་མ་གྱུར་པ་ལ་སོགས་པ་",
            "རྒྱུ་མཚན་དུ་མ་དམིགས་པའི་ཕྱིར། ",
            "དེ་དག་སྟོན་པའི་གྲུབ་པའི་མཐས་ཅི་བྱ་ཞེ་ན",
            "དེ་ལྟར་མི་ལྟ་།",
            ""
        ],
        [
            "གྲུབ་པའི་མཐའ་ནི་ཁྱེད་སོ་སོའི་སྐྱེ་བོ་རྣམས་ལའང་བདེན་པར་གནས་པའི་ཕྱིར་རོ། །",
            "འདི་ལྟར་ལས་རྒྱུ་འབྲས་འདོད་པའང་། ",
            "འཇིག་རྟེན་ན་ཕ་མ་ལ་སོགས་པའི་དྲིན་ཅན་ལ་",
            "ཕན་གནོད་བྱས་པའི་འབྲས་བུ་ཚེ་འདི་ཉིད་ལ་འབྱུང་བར་འདོད་པ་དང་མཚུངས་སོ།།",
            "ལུང་ཚད་མར་འདོད་པ་ལྟར། ",
            "ཁྱེད་ཅག་ཕ་མེས་རྒན་རབས་ཀྱི་གཏམ་ལ་ཚད་མར་འཛིན་པ་གཉིས་མཚུངས་པ་དང་། ",
            "དམ་ཚིག་དང་སྡོམ་པ་ལ་བརྟེན་ནས་",
            "ལམ་བསྒྲུབ་པ་བཞིན། ",
            "ཁྱེད་ཀྱང་མནའ་དང་ཆད་གཙོ་བོའི་སྒོ་ནས་",
            "ཡ་རབས་ཀྱི་དམ་པ་བསྒྲུབ་པ་གཉིས་མཚུངས་པ་དང་། ",
            "བྱིས་པ་ལ་སོགས་པ་འགས་ཚེ་སྔ་མ་དྲན་པ་བཞིན་དུ་",
            "ཕྱི་མའང་ཡོད་པར་མཚུངས་པ་དང་། ",
            "གང་ཞིག་ཤི་ནས་",
            "སྨན་དང་བཙན་ལ་སོགས་པའི་ཡུལ་དུ་སྐྱེས་ནས་ལུང་སྟོན་པ་བཞིན་དུ། ",
            "ཐར་བའི་ཡུལ་ཡོད་པར་མཚུངས་པ་དང་། ",
            "རང་གིས་མ་རྟོགས་པའི་དོན་གཙུག་ལག་མཁན་གྱི་ལུང་ལ་ལྟོས་པ་ལ་སོགས་པ་",
            "འཇིག་རྟེན་གྱི་ལུགས་ཀྱང་། ",
            "གྲུབ་པའི་མཐའ་དང་ཚུལ་མཚུངས་པའི་རྒྱུ་མཚན་དུ་མ་ཡོད་པའི་ཕྱིར། ",
            "ཐར་པ་དང་ལེགས་པ་བསྒྲུབས་པའི་གྲུབ་མཐའ་འཛིན་པའི་གཞུང་ལ་",
            "སྨད་པར་མི་བྱ་བ་ཁོ་ནའོ།།",
            "འཇིག་རྟེན་གྱི་ཆོས་ལུགས་ལས་ཇི་སྐད་འབྱུང་བའི་དོན་ལེགས་པ་དང་",
            "ཆོས་ལ་སོགས་པའི་གྲུབ་པ་རྣམས་ཐར་པ་བསྒྲུབ་པར་དོན་མཚུངས་།",
            ""
        ],
        [
            "སློབ་དཔོན་ཆེན་པོ་ཀླུ་སྒྲུབ་ཀྱིས་དབུ་མ་ལས། མི་ཡི་ཆོས་ལུགས་ལེགས་སྤྱད་ན།།",
            "ལྷ་ཡུལ་བགྲོད་པ་ཐག་མི་རིང་། །ལྷ་ཡི་ཆོས་ལུགས་ལེགས་སྤྱད་ན།།",
            "རིམ་གྱིས་ཐར་པ་འགྲུབ་པར་འགྱུར།།",
            "ཞེས་སོ།། ",
            "གཉིས་པ་",
            "བྱེ་བྲག་ཏུ་",
            "སངས་རྒྱས་པའི་གྲུབ་པའི་མཐའ་ལ་ལོག་པར་རྟོག་པ་དགག་པ་ནི། ",
            "ཕྱི་རོལ་བ་དག་ན་རེ། ",
            "ངེད་ཀྱི་རིག་བྱེད་བཞི་པོ་",
            "མ་བྱས་པར་རང་བྱུང་བ། ",
            "བདག་གི་དེ་ཁོ་ན་ཉིད་སྟོན་པ་ལ་",
            "སྐུར་པ་འདེབས་ཤིང་། ",
            "དུས་ཕྱིས་གློ་བུར་དུ་བྱུང་བའི་ཕྱིར། ",
            "ངེད་ཀྱི་གྲུབ་པའི་མཐའ་དང་མི་མཐུན་པས། ",
            "ཁྱེད་ཀྱི་སྟོན་པ་ཐམས་ཅད་མཁྱེན་པར་ཚད་མས་མ་གྲུབ་པ་དང་། ",
            "དེས་བསྟན་པའི་ཆོས་ཀྱང་",
            "ཡིད་བརྟན་དུ་རུང་བ་མ་ཡིན་ནོ།།",
            "ཞེས་མཐུན་སྣང་དུ་མ་གྲུབ་པའི་ལོག་པར་རྟོག་པ་།",
            ""
        ],
        [
            "དབང་པོ་རྣམ་པ་གསུམ་གྱིས་མཐུན་སྣང་དུ་ཡང་དག་པར་བསྟན་པར་བསྒྲུབ་།",
            "དང་པོ་ལུང་བསྟན་པའི་དཔང་པོ་ནི༑ ",
            "ཁྱེད་རང་གི་གཞུང་ཕྱི་མོ་ལས། ",
            "ཨུ་དུམ་ཝ་རའི་མེ་ཏོག་དང་འདྲ་བར་རྒྱལ་བ་རྒྱ་ལམ་ན་",
            "ལྷ་དང་མི་རྣམས་ཀྱི་སྟོན་པ་ཐམས་ཅད་མཁྱེན་པ་བྲམ་ཟེའམ་རྒྱལ་རིགས་ལས་",
            "འཇིག་རྟེན་དུ་འབྱུང་བར་འགྱུར་ཏེ",
            "ལྷུམས་སུ་ཞུགས་པ་།",
            "གླང་པོ་ཆེ་ཐལ་དཀར་མཆེ་བ་དྲུག་པ། ",
            "གདོང་གསེརགྱི་དྲྭ་བས་གཡོགས་པ། ",
            "སྲོག་ཆགས་ལྷམ་བུ་ཆུ་ཤེལ་ལྟར་མགོ་དམར་ལ་",
            "འདྲིལ་བ་ཞིག་ཡུམ་གྱི་གློ་གཡས་ནས་",
            "འཇུག་པའི་མཚན་མ་ཡུམ་གྱི་རྨི་ལམ་དུ་འབྱུང་ལ",
            "དེ་བལྟམས་པ་ན་ཡང་མཚན་དང་དཔེ་བྱད་ཀྱིས་བརྒྱན་པར་འགྱུར་ཞིང་།",
            ""
        ],
        [
            "དེ་རབ་ཏུ་མ་བྱུང་ན་ནི་འཁོར་ལོས་སྒྱུར་བའི་རྒྱལ་པོར་འགྱུར་།",
            "གལ་ཏེ་རབ་ཏུ་བྱུང་ན་",
            "ནི་ལྷ་དང་མི་རྣམས་ཀྱི་སྟོན་པ་ཐམས་ཅད་མཁྱེན་པར་འགྱུར་རོ། །",
            "ཞེས་ལུང་བསྟན་པ་བཞིན་དུ་ངེད་ཀྱི་སྟོན་པ་བྱུང་བའི་ཕྱིར་དང་། ",
            "གང་ཟག་གི་དབང་པོ་ནི། ",
            "ཤཱཀྱ་ཐུབ་པ་བལྟམས་པ་དེའི་ཚེ་རི་བོ་གངས་ཅན་ནས་",
            "དྲང་སྲོང་མདོག་ནག་གིས་ཚ་བོ་མེས་སྦྱིན་དང་ལྷན་ཅིག་འོང་སྟེ་",
            "མཚན་བལྟས་ནས་འདི་སྐད་དུ། ",
            "རྟོག་གེ་བ་རྣམས་ཐམས་ཅད་བློ་འཁྲུལ་ཏེ།།",
            "རྩོད་པའི་དུས་ན་འཁོར་ལོས་སྒྱུར་མི་འབྱུང་།།",
            ""
        ],
        [
            "འདི་ནི་སངས་རྒྱས་བཅོམ་ལྡན་འདས་ཡིན་ངེས།།",
            "ཞེས་སྨས་པ་དང་། ",
            "དཀའ་བ་སྤྱོད་པ་དང་། ",
            "ཆོས་ཀྱི་འཁོར་ལོ་བསྐོར་བ་ལ་སོགས་པའི་གནས་སྐབས་ན་ཡང་། ",
            "བྲམ་ཟེ་དང་། ",
            "དྲང་སྲོང་དང་། ",
            "རྒྱལ་པོ་ལ་སོགས་རིགས་པ་དང་། ",
            "ཡོན་ཏན་དང་། ",
            "མཐུ་དང་། ",
            "ཕྱོགས་དང་། ",
            "གཟི་བརྗིད་ཕུན་སུམ་ཚོགས་པ་མངའ་བ་རྣམས་ཀྱིས་",
            "འདུད་ཅིང་བསྟི་སྟངས་དུ་བྱས་པ་དང་། ",
            "སའི་ལྷ་མོས་དཔང་པོ་བྱས་ཏེ",
            "བདུད་ལ་སོགས་པའི་མཐུ་དང་གཟི་བརྗིད་ཆེ་བའི་ལྷ་དང་། ",
            "ཀླུ་དང་། ",
            "གནོད་སྦྱིན་དང་། ",
            "དྲི་ཟ་ཚེ་བསྐལ་པར་ཐུབ་པ་དག་གིས་མཆོད་ཅིང་ཐམས་ཅད་མཁྱེན་པར་དབང་བསྐུར་བ་ཡིན་ནོ།།",
            "ལུང་དང་འབྲེལ་བའི་དཔང་པོ་ཡང་ཡོད་།",
            "ཁྱོད་ཀྱི་རིག་བྱེད་ལས། ",
            "གང་ཟག་གི་བདག་བརྫུས་ཏེ་སྐྱེས་པའི་སེམས་ཅན་གང་ཡིན་པ་དེ་ཡང་",
            "ཡོངས་སུ་དག་པའི་ཕྱིར། ",
            "བློ་གྲོས་དང་། ",
            "བསམ་གཏན་དང་། ",
            "སྙོམས་པར་འཇུག་པའི་ཏིང་ངེ་འཛིན་དང་། ",
            "ལུས་ཀྱི་ཚངས་པར་སྤྱོད་པའི་སྒོ་ནས་",
            "གང་ཟག་ཡོངས་སུ་དག་པར་བྱས་ཏེ་",
            "རྣམ་པར་གྲོལ་ཞེས་འདོད་དོ།།",
            ""
        ],
        [
            "ཁོ་བོ་ཅག་བྱེ་བྲག་ཏུ་སྨྲ་བ་དང་པོའི་ལྟ་བ་ཡང་",
            "གང་ཟག་ཡོངས་སུ་དག་པར་བྱ་བའི་ཕྱིར། ",
            "ཤེས་རབ་དང་། ",
            "ཏིང་ངེ་འཛིན་དང་། ",
            "དེའི་གྲོགས་ཚུལ་ཁྲིམས་ཀྱིས་",
            "ཐར་པ་སྒྲུབ་པར་འདོད་པའི་ལུང་གི་དོན་ཡང་འབྲེལ་པ་འགྲུབ་ཅིང་",
            "མཚུངས་པས་ཡིད་བརྟན་དུ་རུང་བ་ཉིད་དོ།།",
            "ཁྱེད་ཀྱི་གཞུང་ལས་གང་ཟག་རྟག་པར་འདོད་པ་དང་། ",
            "ཁོ་བོ་ཅག་མི་རྟག་པར་འདོད་པ་ལ་སོགས་པ་",
            "ཅུང་ཟད་མི་འདྲ་བ་ཡོད་ཀྱང་། ",
            "སྐྱོན་མེད་།",
            "ཁྱེད་རང་གི་ལྟ་བའི་བྱེ་བྲག་རྣམས་ཀྱང་",
            "རྟག་ཆད་ལ་སོགས་ཕན་ཚུན་ནང་མི་མཐུན་པ་བཞིན་ནོ༑",
            "༑དཔེར་ན་ཙནྡན་དང་། ",
            "ཨ་མྲ་ལ་སོགས་པ་ཅུང་ཟད་མི་འདྲ་ཡང་",
            "ཤིང་དུ་གཅིག་པ་ཉིད་དང་། ",
            "ཡང་ཁྱབ་འཇུག་གི་གཞུང་ལས། ",
            "མིང་ཙམ་ལས་ནི་རབ་འདས་ཤིང་། །",
            "ཡོད་དང་མེད་པ་རྣམ་པར་སྤང་།།",
            "སྐྱེ་དང་འཇིག་ལས་ངེས་གྲོལ་བ། །",
            "དེ་ནི་ནོར་ལྷའི་བུ་ཞེས་བྱ།།",
            "ཞེས་པ་དང་། ",
            "ངེད་ཀྱི་ཡོངས་སུ་རྫོགས་པ་དབུ་མའི་ལྟ་བ་ལས། ",
            "ཆད་པ་མེད་པ་རྟག་མེད་པ། །",
            "འགགས་པ་མེད་པ་སྐྱེ་མེད་པ། །",
            "ཐ་དད་དོན་མིན་དོན་གཅིག་མིན།།",
            ""
        ],
        [
            "ཞེས་པས། ",
            "ནང་དོན་མཐུན་པས་།",
            "སངས་རྒྱས་ནི་ཐམས་ཅད་མཁྱེན་པ་ཡིན་ཅིང་། ",
            "དེས་བསྟན་པའི་ཆོས་ཀྱང་ཕུན་སུམ་ཚོགས་པ་ཡིན་པར་ཁྱེད་དང་མཐུན་པ་ཉིད་ཡིན་པས། ",
            "སྨད་པར་མི་བྱ་བ་ཁོ་ནའོ།། ",
            "གསུམ་པ་ཁྱད་པར་དུ་ཐེག་པ་ཆེན་པོ་ལ་ལོག་པར་རྟོག་པ་དགག་པ་ནི། ",
            "ཉན་ཐོས་སྡེ་པ་ཁ་ཅིག་ན་རེ། ",
            "ཐེག་པ་ཆེན་པོ་ཞེས་བྱ་བ་སངས་རྒྱས་ཀྱི་གསུངས་པ་མེད་དེ",
            "ཡོད་ན་ངེད་ཀྱི་སྟོན་པ་གནས་བརྟན་འོད་སྲུང་ཆེན་པོ་སོགས་",
            "སྟོན་པ་དང་འབྲལ་མེད་དུ་གནས་པ་རྣམས་ཀྱིས་ཐོས་དགོས་པ་ལ་མ་ཐོས་པའི་ཕྱིར་དང་། ",
            "ངེད་ཀྱི་གྲུབ་བའི་མཐའ་དང་མི་མཐུན་པའི་ཕྱིར་དང་། ",
            "ཀླུ་སྒྲུབ་སྙིང་པོ་ལ་སོགས་པའི་རྟོག་གེ་བ་རྣམས་ཀྱིས་བྱས་པའི་ཕྱིར་ཞེས་རྒོལ་བ་ནི། ",
            "བྱེ་བྲག་ཏུ་བཤད་པའི་མཛོད་ཆེན་མོ་ལས། ",
            "བདེ་གཤེགས་ཆོས་ཀྱི་འཁོར་ལོ་ཡང་། །",
            "བདེན་གཉིས་ལས་གཞན་མ་གསུངས་པར། །",
            "འོད་སྲུང་ཆེན་པོས་མཁྱེན་ཏེ་ཕྱིས།།",
            ""
        ],
        [
            "གཞན་གྱིས་ཀུན་ཏུ་བརྟགས་ཕྱིར་རོ། །ཞེས་སོ།།",
            "འདི་ལའང་གསུམ་ལས། ",
            "དང་པོ་ལུང་བསྟན་པའི་དཔང་པོ་ནི། ",
            "ཁྱེད་རང་གི་འདུལ་བ་ལུང་རྣམ་པར་འབྱེད་པ་ལས། ",
            "བྱང་ཆུབ་སེམས་དཔའ་རྣམས་",
            "བསྐལ་བ་གྲངས་མེད་པ་གསུམ་དུ་",
            "དཀའ་བ་སྣ་ཚོགས་པ་སྤྱོད་ཅིང་། ",
            "སེམས་སྟོབས་ཆེན་པོས་སེམས་ཅན་གྱི་དོན་ཉམས་སུ་ལེན་པ་དང་། ",
            "ཤེས་རབ་ཆེན་པོས་སློབ་དཔོན་གྱི་རྒྱུད་དུ་ངེས་པར་བྱུང་སྟེ",
            "མཐར་རྣམ་པ་ཐམས་ཅད་མཁྱེན་པའི་སངས་རྒྱས་སུ་འགྱུར་རོ་",
            "ཞེས་ཐེག་པ་ཆེན་པོ་ལམ་འབྲས་བུ་དང་བཅས་པ་ལུང་བསྟན་པ་དང་། ",
            "གང་ཟག་གི་དཔང་པོའང་། ",
            "གནས་བརྟན་ཆེན་པོ་ཤཱ་རིའི་བུ་དང་། ",
            "མོའུ་གལ་གྱི་བུ་དང་རབ་འབྱོར་ལ་སོགས་པ་ཡོད་ཅིང་། ",
            "ལུང་དང་འབྲེལ་པའི་དབང་པོ་ཡང་། ",
            "ཁྱེད་ཀྱི་གཞུང་ལས་བདེན་པ་བཞིའི་ཆོས་མི་རྟག་ལ་སོགས་",
            "བཅུ་དྲུག་ཙམ་དུ་རྟོགས་ཤིང་",
            "ཚུལ་ཁྲིམས་དང་ཏིང་ངེ་འཛིན་གྱི་ཐར་པ་སྒྲུབ་པ་།",
            "ངེད་ཀྱིའང་རྒྱུད་བླ་མར། ",
            "ནད་ནི་ཤེས་བྱ་",
            "ནད་ཀྱི་རྒྱུ་ནི་སྤང་བྱ་ལ།།",
            "བདེ་གནས་ཐོབ་ཕྱིར་",
            "སྨན་ནི་བསྟེན་པར་བྱ་བ་ལྟར། །",
            "སྡུག་བསྔལ་རྒྱུ་དང་དེ་འགོག་པ་དང་དེ་བཞིན་ལམ། །",
            "ཤེས་བྱ་སྤང་བྱ་རིག་པར་བྱ་ཞིང་བརྟེན་པར་བྱ།།",
            ""
        ],
        [
            "ཞེས་པ་ལ་སོགས་པའི་ཚུལ་མཚུངས་།",
            "ལྟ་བ་དང་ཏིང་ངེ་འཛིན་སྒོམ་པ་ལ་སོགས་པའི་",
            "ནང་ཚན་ཅུང་ཟད་མི་འདྲ་ཡང་སྐྱོན་མེད་།",
            "ཁྱེད་རང་གི་སྡེ་པ་བཅོ་བརྒྱད་པོའང་",
            "སོ་སོའི་ནང་ཚན་མི་འདྲ་བ་བཞིན་ནོ།། ",
            "གཞན་ཡང་གནས་བརྟན་འོད་སྲུང་གིས་མ་ཐོས་ཀྱང་། ",
            "ཤཱ་རིའི་བུ་ལ་སོགས་པས་ཐོས་པས། ",
            "འཁོར་དུ་གནས་པའི་དུས་མི་འགལ་བ་ཡིན་།",
            "སངས་རྒྱས་ལ་གསུང་ཆོས་ཀྱི་དུང་མངའ་བའི་ཕྱིར་རོ། ",
            "དེ་སྐད་དུའང་འདུལ་བ་ལུང་རྣམ་འབྱེད་དུ། ",
            "ཆུ་ཀླུང་ནཻ་རཉྫ་ནའི་འགྲུམ་དུ་སྟོན་པས་བསླབ་པའི་གཞི། ",
            "ཐོག་མར་དགེ་བ། ",
            "བར་དུ་དགེ་བ། ",
            "ཐ་མར་དགེ་བ་རྣམས་བཅས་ཤིང་",
            "བདེན་པ་བཞིའི་ཆོས་བསྟན་པ་དེའི་ཚེ། ",
            "ཀུན་ཏུ་རྒྱུ་རྣམས་ཀྱིས་ཅུང་ཟད་ཀྱང་མ་ཐོས་ལ",
            "ཉེ་བའི་ལྔ་སྡེ་རྣམས་ཀྱིས་ཐོས་པ་བཞིན་ནོ།།",
            ""
        ],
        [
            "དེ་བས་ན་ཐེག་པ་ཆེན་པོ་ཡང་དག་པ་ཉིད་དུ་ཁས་བླང་ཞིང་གཟུང་བར་འོས་སོ།། ",
            "བཞི་པ་གསང་སྔགས་ལ་ལོག་པར་རྟོག་པ་དགག་པ་ནི། ",
            "རྒྱུའི་ཐེག་པ་འཛིན་པ་ཁ་ཅིག་ན་རེ། ",
            "གསང་སྔགས་ནི་ཆོས་མ་ཡིན་།",
            "གཞི་འཁོར་འདས་གཉིས་སུ་མེད་པར་ཡེ་ནས་སངས་རྒྱས་པའི་ཕྱིར་དང་། ",
            "ལམ་ཉོན་མོངས་དུག་ལྔ་མི་སྤོང་བར་སྤྱོད་པའི་ཕྱིར་དང་། ",
            "འབྲས་བུ་ཚེ་གཅིག་གིས་སངས་རྒྱས་པར་འདོད་པའི་ཕྱིར་ཞེས་རྒོལ་ནའདི་ལའང་། ",
            "ལུང་དུ་བསྟན་པའི་དཔང་པོ་ནི། ",
            "ཁྱེད་རང་གི་མདོ་སྡེ་གདམས་ངག་འབོག་པའི་རྒྱལ་པོ་ལས། ",
            "ང་ནི་འདི་ནས་མི་སྣང་།",
            "ལོ་ནི་བརྒྱ་དང་བཅུ་གཉིས་ན།།",
            "བསྟན་པའི་སྙིང་པོ་དམ་པ་ཞིག །",
            "འཛམ་གླིང་ཤར་ལྷོའི་ཕྱོགས་ངོས་ཀྱི། །",
            "མི་ལས་སྐལ་ལྡན་རིག་པ་འཛིན།།",
            ""
        ],
        [
            "རྒྱལ་པོ་ཛཿཞེས་བྱ་བ་ལ།།",
            "ཐུགས་རྗེ་མཐུན་པའི་བྱིན་རླབས་ཀྱིས། །",
            "ལག་ན་རྡོ་རྗེས་སྣང་བར་བྱེད།།",
            "ཅེས་དང་། ",
            "མྱ་ངན་འདས་པའི་མདོ་ལས་ཀྱང་། ",
            "བསྟན་བཅོས་གསང་སྔགས་ཅི་ཡང་གསུངས་།",
            "དེ་ཐམས་ཅད་ནི་སངས་རྒྱས་ཀྱི་་གསུང་ཡིན་པར་ཤེས་པར་གྱིས་ཞེས་སོ།། ",
            "གང་ཟག་གི་དཔང་པོ་ནི། ",
            "དཀོན་མཆོག་བརྩེགས་པ་ལས། ",
            "བྱང་ཆུབ་སེམས་དཔའ་ལག་ན་རྡོ་རྗེ་ནི། ",
            "བཅོམ་ལྡན་འདས་ཀྱི་ཕྱི་བཞིན་དུ་འབྲང་ཞིང་གསང་བའི་མཛོད་འཛིན་པ་།",
            ""
        ],
        [
            "ཞེས་པ་དང་། ",
            "ལྷོ་ཕྱོགས་གྱད་ཀྱི་ཡུལ་དུ་",
            "ལྷ་མ་སྲིན་སྡེ་བརྒྱད་ཀྱི་འཁོར་གྱི་དཀྱིལ་འཁོར་དུ། ",
            "བཅོམ་ལྡན་འདས་ཤཱཀྱ་ཐུབ་པས་དབང་བསྐུར་བར་",
            "ཐུན་མོང་དུ་གྲགས་པ་ཡིན་ནོ།།",
            "བྱང་ཆུབ་སེམས་དཔའ་ལག་ན་རྡོ་རྗེས་",
            "གསང་སྔགས་བསྡུས་ནས་",
            "སྐལ་བ་དང་ལྡན་པ་རྣམས་ལ་གསུངས་པའི་ཕྱིར་རོ། །",
            "ལུང་འབྲེལ་བའི་དཔང་པོ་ཡང་ཡོད་།",
            "གསང་སྔགས་ལས་གཞི་དཀྱིལ་འཁོར་དུ་སངས་རྒྱས་པ་ལྟར། ",
            "སྡོང་པོ་བཀོད་པའི་མདོ་ལས། ",
            "གང་ཞིག་བདག་དང་སངས་རྒྱས་རྣམས། །",
            "རང་བཞིན་མཉམ་པར་རབ་གནས་ཤིང་། །",
            "མི་གནས་ལེན་པ་མེད་པ་སྟེ།།",
            "དེ་དག་བདེ་བར་གཤེགས་པར་འགྱུར།།",
            "གཟུགས་དང་ཚོར་བ་འདུ་ཤེས་དང་། །",
            "རྣམ་པར་ཤེས་དང་སེམས་པ་དག །",
            "གྲངས་མེད་དེ་བཞིན་གཤེགས་པ་རྣམས། །",
            "དེ་དག་ཐུབ་པ་ཆེན་པོར་འགྱུར།།",
            "ཞེས་པ་དང་། ",
            "ལམ་ཉོན་མོངས་པ་མི་སྤོང་བ་ཡང་",
            "དེ་བཞིན་གཤེགས་པའི་རིགས་དང་",
            "རང་བཞིན་དུ་བསྟན་པ་ཉིད། ",
            "དྲི་མ་མེད་པར་གྲགས་པའི་མདོ་ལས། ",
            "ཉོན་མོངས་པ་ནི་དེ་བཞིན་གཤེགས་པའི་གདུང་ངོ་།།",
            ""
        ],
        [
            "ཞེས་པ་དང་། ",
            "དེ་དག་རང་གར་ལམ་དུ་སྤྱོད་པ་མ་ཡིན་།",
            "དུག་སྔགས་ཀྱིས་ཟིན་པའི་དུག་ལ་སྤྱོད་པ་ལྟར། ཐབས་ཀྱིས་ཟིན་ནས་སྤྱོད་ལ༑",
            "དེ་ཉིད་ནི་རང་གི་གཞུང་ནས་ཀྱང་བཤད་།",
            "ཐེག་བསྡུས་ལས། ",
            "ཐབས་ཆེན་རྣམས་དང་ལྡན་པ་ལ།།",
            "ཉོན་མོངས་བྱང་ཆུབ་ཡན་ལག་འགྱུར།།",
            "ཞེས་པ་དང་། ",
            "འདུས་པ་ཆེན་པོ་རིན་པོ་ཆེ་ཏོག་གི་མདོ་ལས། ",
            "བྱང་ཆུབ་སེམས་དཔའ་དེ་བཞིན་གཤེགས་པ་ཡོངས་སུ་མཉེས་པར་བྱ་བའི་ཕྱིར། ",
            "རང་གི་ལུས་བུད་མེད་ཀྱི་གཟུགས་སུ་མངོན་པར་སྤྲུལ་ནས",
            ""
        ],
        [
            "དེ་བཞིན་གཤེགས་པའི་མདུན་ན་རྟག་ཏུ་གནས་སོ།།",
            "ཞེས་སོ།།",
            "འབྲས་བུ་ཡང་སྐྱེ་བ་གཅིག་དང་། ",
            "བདུན་དང་། ",
            "བཅུ་དྲུག་ཚུན་ཆད་ཀྱིས་ཐོབ་པ་ཉིད། ",
            "བརྩོན་པ་དང་ཐབས་ཀྱི་མཆོག་གིས་ཕྱག་རྒྱ་ཆེན་པོའི་རིག་འཛིན་ཚེ་འདིར་བསྒྲུབ་ཏེ",
            "རྟེན་དེས་མྱུར་དུ་ཐོབ་པར་འདོད་པ་བཞིན་དུ། ",
            "ཡུམ་བར་མ་ལས། ",
            "རབ་འབྱོར་བྱང་ཆུབ་སེམས་དཔའ་ཆེན་པོ་གང་། ",
            "མཐོང་བས་སྤང་བར་བྱ་བ་རྣམས་ཡོངས་སུ་དག་།",
            "སངས་རྒྱས་ཀྱི་མཛད་པ་ཆེན་པོས་སེམས་ཅན་དཔག་ཏུ་མེད། ",
            "གྲངས།",
            "གཞལ་དུ་མེད་པ། ",
            "ཡོངས་སུ་སྨིན་པར་བྱ་བ་ཞིག་ཡིན་ན་",
            ""
        ],
        [
            "ནི། དེ་འདོད་ན་",
            "ཞག་བདུན་གྱིས་ཀྱང་བླ་ན་མེད་པའི་བྱང་ཆུབ་ཏུ་འཚང་རྒྱ་ཞིང་།",
            "འདོད་ན་བསྐལ་པ་གྲངས་མེད་པར་ཚུལ་ཁྲིམས་ཆེན་པོ་ལ་གནས་པར་བྱེད་དོ།།",
            "ཞེས་པ་དང་ཚུལ་མཚུངས་པ་ཞིག་།",
            "འོན་ཀྱང་སངས་རྒྱས་ཀྱི་ཞིང་མ་།",
            "སེམས་ཅན་སྨིན་པར་མ་།",
            ""
        ],
        [
            "དགེ་བའི་རྩ་བ་བསྐལ་པ་གྲངས་མེད་པ་གསུམ་དུ་མ་བསགས་པར་སངས་རྒྱས་པ་ནི་མི་རིགས་།",
            "གལ་ཏེ་སངས་རྒྱས་ནའང་ཉན་རང་གི་དགྲ་བཅོམ་བཞིན་དུ་འགྱུར་རོ་ཞེ་།",
            "ལན་དུ་གཉིས་ལས། ",
            "ཚུལ་མཚུངས་པ་ནི། ",
            "ཁྱེད་ཀྱང་གྲངས་མེད་གསུམ་ན་སངས་རྒྱས་པར་འདོད་པའི་སངས་རྒྱས་དེ་ཉན་རང་དགྲ་བཅོམ་ལྟར་འགྱུར་།",
            "དམིགས་བསལ་གསུམ་པོ་དེ་རྫོགས་པར་མ་བྱས་པའི་ཕྱིར་རོ། །",
            "མ་གྲུབ་།",
            "བྱམས་པ་ལ་སོགས་པའི་མ་འོངས་པའི་སངས་རྒྱས་རྣམས་ལ་དགེ་བ་རྒྱུ་མེད་པར་ཐལ་།",
            "ཐུབ་པས་བྱས་ཟིན་པའི་ཕྱིར་རོ། །",
            "ཁོ་ན་རེ། ",
            "རང་ཉིད་ཀྱི་སྨོན་ལམ་དང་། ",
            "མཐུན་པའི་རྫོགས་སྨིན་ལ་སོགས་གསུམ་པོ་དེ་བྱས་པ་ཡིན་པས་སྐྱོན་མེད་དོ་ཞེ་།",
            ""
        ],
        [
            "འདིར་ཡང་མཚུངས་པ་།",
            "རང་ཉིད་ཀྱི་སྐལ་པ་དང་མཐུན་པའི་གདུལ་བྱ་",
            "ཐར་པའི་ལམ་ལ་བཀོད་པ་དང་། ",
            "སྣང་སྲིད་ཐམས་ཅད་དཀྱིལ་འཁོར་གསུམ་གྱི་རང་བཞིན་དུ་",
            "ཞིང་ཁམས་སྦྱངས་པ་དང་། ",
            "བསྐྱེད་པ་དང་། ",
            "རྫོགས་པ། ",
            "ཐབས་དང་ཤེས་རབ་ཟུང་དུ་འབྲེལ་བའི་",
            "ཚོགས་གཉིས་རྫོགས་པར་བྱས་པའི་ཕྱིར་རོ། །",
            " གཉིས་པ་ལན་དངོས་ནི། ",
            "ཚེ་གཅིག་ལ་སོགས་པས་སངས་རྒྱས་སུ་འགྱུར་ཡང་",
            "ཉན་རང་དང་མི་མཚུངས་ཏེ",
            "ཐབས་སྙིང་རྗེ་ཆེན་པོས་ཟིན་པས་",
            "ཐེག་པ་ཆེན་པོའི་སེམས་བསྐྱེད་དང་ལྡན་ཅིང་། ",
            "ཤེས་རབ་ཆོས་ཐམས་ཅད་རང་བཞིན་མེད་པའི་ཚུལ་ལ་",
            "མཁས་པས་ལམ་སྦྱངས་ཏེ་སངས་རྒྱས་པ་ན། ",
            "སེམས་ཅན་དཔག་ཏུ་མེད་པའི་དོན་འབྱུང་བའི་ཕྱིར་རོ། །",
            "དུས་བསྐལ་པ་གྲངས་མེད་པ་གསུམ་ཁོ་ནའི་ངེས་བཟུང་ཡང་། ",
            "ཞག་དང་ཚེས་ཀྱིས་བགྲངས་པའི་གྲངས་མེད་པ་མ་ཡིན་གྱི། ",
            "སྒོ་གསུམ་གྱི་དག་པ་སྐྱོང་བ་ལ་",
            "དེ་སྐད་དུ་གྲགས་ཏེ",
            "རྡོ་རྗེ་སྙིང་པོ་རྒྱན་གྱི་རྒྱུད་ལས། ",
            "གྲངས་མེད་པ་ནི་རྣམ་པ་གསུམ། །",
            "ལུས་ངག་ཡིད་ཀྱི་རང་བཞིན་ཏེ།།",
            "ཁམས་རྣམས་དང་ནི་རླུང་རྣམས་དང་། །",
            "ཡེ་ཤེས་གྲངས་མེད་རྫོགས་པ་ཡིས། །",
            "ལྷུན་གྱིས་གྲུབ་པའི་སངས་རྒྱས་ཉིད། །",
            "ཚེ་འདི་ཉིད་ལ་འགྲུབ་པར་འགྱུར།།",
            ""
        ],
        [
            "ཞེས་པ་དང་། ",
            "ཁྱེད་རང་གི་མདོ་སྡེ་ཐར་པ་ཆེན་པོ་ལས་ཀྱང་།",
            "ལུས་དང་ངག་དང་ཡིད་ཀྱི་གནས་ངན་ལེན་རྣམས་ཡོངས་སུ་སྦྱོང་བའི་ཕྱིར། ",
            "འདོད་པ་དང་གཟུགས་དང་གཟུགས་མེད་པའི་ཁམས་ཀྱི་དབྱེ་བས་བསྐལ་པ་གྲངས་མེད་པ་གསུམ་དུ་མངོན་པར་བརྩོན་ཏེ",
            "ཞེས་སྒོ་གསུམ་དང་ཁམས་གསུམ་གྱི་དྲི་མ་སྤོང་བ་ལ་དེ་སྐད་དུ་བཏགས་པར་མངོན་།",
            "ཕྱིའི་དུས་ན་ཇི་ལྟ་བ་བཞིན་དུ་གྲངས་སུ་གསོག་མི་དགོས་སོ།།",
            "དེའང་དེད་དཔོན་ཐབས་ལ་མཁས་པས་མི་ནག་མདུང་ཐུང་ཅན་བསད་པས་སྐད་ཅིག་ལ་ཚོགས་",
            "བསྐལ་པ་བཞི་ཁྲི་འདུམ་པ་ལ་སོགས་པ་དུ་མ་ཡོད་པའི་ཕྱིར། ",
            "དཔེས་ཀྱང་ཤེས་པར་བྱ་སྟེ",
            "ཉི་མ་དང་། ",
            "ནོར་བུ་ལས་སྐད་ཅིག་གི་རྩོལ་བ་ཡུན་ཐུང་བར་སྐྱེས་པའི་མེ་དེ་ཉིད་མེ་མཚན་ཉིད་པ་མ་ཡིན་པར་ཐལ་།",
            "བུད་ཤིང་ལ་སོགས་པ་རྒྱུན་རིང་པོ་ཉིད་ནས་རྩོལ་བས་མ་སྦྱངས་པའི་ཕྱིར་རོ། །",
            "དེ་ལས་བྱུང་བའམ་མེ་ཡིན་།",
            ""
        ],
        [
            "བཙོ་བསྲེག་གི་བྱ་བ་བྱེད་པའི་ཕྱིར་རོ་ཞེ་།",
            "བསྐལ་པར་མ་བསྒྲུབ་ཀྱང་སངས་རྒྱས་ཡིན་།",
            "དོན་གཉིས་མཐར་ཐུག་ལྷུན་གྱིས་གྲུབ་པའི་ཕྱིར་རོ། །",
            " ལྔ་པ་གསང་སྔགས་སྔ་འགྱུར་ལ་ལོག་པར་རྟོག་པ་དགག་པ་ལ་གཉིས་།",
            "རྩོད་པ་འགོད་པ་ནི། ",
            "ཁ་ཅིག་ན་རེ། ",
            "ཁྱེད་ཀྱི་རྒྱུད་འདི་དག་ཧ་ཅང་གོ་སླ་ཞིང་།",
            "ཚིག་མི་མཛེས་པ་ཅི་རིགས་པ་སྣང་བས། ",
            "སྡེབ་སྦྱོར་གྱི་ཚུལ་ལ་སོགས་པ་དང་མི་མཐུན་པའི་ཕྱིར་དང་། ",
            "ཐེག་པ་གོང་འོག་ཆ་ཤས་དང་། ",
            "ནང་ཚན་མི་འདྲ་བ་རྒྱུད་གཅིག་ནའང་བསྟན་པའི་ཕྱིར་དང་། ",
            "བལྡབ་པ་དང་། ",
            "ཟློས་པར་ཡང་འགའ་ཞིག་གནས་པའི་ཕྱིར། ",
            "གང་ཟག་གིས་སྦྱར་བའོ་ཞེས་འཛེར་ཏོ།།",
            "དེའི་ལན་བཤད་པ། ",
            "སངས་རྒྱས་དང་བྱང་ཆུབ་སེམས་དཔའ་ཐུགས་རྗེ་མངའ་བས་ནི་སེམས་ཅན་གྱི་གོ་སླ་ཞིང་",
            ""
        ],
        [
            "རྟོགས་པར་བྱ་བའི་ཕྱིར་བསྟན་པ་ཡིན་གྱི། ",
            "མི་གོ་བར་བྱ་བའི་ཕྱིར་རིག་བྱེད་སོ་སོའི་མཆོད་སྦྱིན་ལྟ་བུ་མ་ཡིན་ཅིང་། ",
            "ཚིག་ཀྱང་སྔོན་གྱི་དུས་ཀྱི་སྐད་རྙིང་ལ་བརྟེན་པ་ཅི་རིགས་སུ་སྣང་བ་ནི། ",
            "དེ་དུས་དེ་བས་ལྷག་པའི་སྐད་གཅིག་ལ་བརྟེན་དུ་མེད་པའི་ཕྱིར་དང་། ",
            "རྣམ་པ་གཅིག་ཏུ་ན་གོ་སླ་བའི་ཕྱིར་ལོ་པཎ་ཐུགས་རྗེ་ཅན་གྱིས་བསྒྱུར་ཏེ",
            "འཇིག་རྟེན་པའི་གཙུག་ལག་ངན་པ་དེ་དག་གིས་མ་བསླད་པས་ནོར་བའི་གཞི་མེད་པར་བྱས་པ་ཡིན་ནོ།།",
            "གལ་ཏེ་ཚིག་ལེགས་པ་འབའ་ཞིག་ལེགས་པ་ཡིན་ན་",
            "སྙན་ངག་མཁན་པོས་རང་བཟོས་བྱས་པའང་དེ་ལྟར་འགྱུར་བ་དང་། ",
            "རྣམ་པ་གཅིག་ཏུ་བོད་ཀྱི་ཆོས་ཇི་སྙེད་པའང་ཡང་དག་པར་མི་རུང་སྟེ་ས་སྐྲྀ་ཏའི་ཚིག་དང་སྡེབ་སྦྱོར་ལྟ་བུའི་བརྒྱ་སྟོང་གི་ཆ་ཡང་མེད་པའི་ཕྱིར་རོ༑ ",
            "༑ལྟོས་ས་ལ་ལྟོས་ནས་",
            "འཇོག་གོ་ཞེ་ན་",
            "མཚུངས་ཏེ",
            ""
        ],
        [
            "འདིར་ཡང་དེ་བས་དམན་པ་ལ་ལྟོས་ནས་མཆོག་ཏུ་གྱུར་པའོ།།",
            "ནང་ཚན་གྱི་ཆ་ཤས་མི་འདྲ་བས་ཆོས་ཡང་དག་པར་མི་འགྱུར་།",
            "ཀྱེ་རྡོ་རྗེ་བླ་མེད་ཀྱི་རྒྱུད་དུ་ཉན་ཐོས་སྡེ་པ་བཞི་དང་། ",
            "བདེན་པ་བཞིའི་རྣམ་བཞག་བྱུང་བས་ཡང་དག་པ་མ་ཡིན་པར་འགྱུར་བ་དང་། ",
            "སྡོམ་པ་འབྱུང་བའི་རྒྱུད་ལས་རྒྱུད་ཀྱི་འཁོར་དུ་གནས་བརྟན་ཀུན་དགའ་བོ་ལ་སོགས་པ་",
            "ཉན་ཐོས་བྱུང་བས་གདུལ་བྱ་དང་འདུལ་བྱེད་ཐེག་པ་དང་བསམ་པ་འགལ་བ་དང་། ",
            "ངེས་བརྗོད་བླ་མའི་རྒྱུད་དུ་འདི་སྐད་བདག་གིས་ཐོས་པ་ཞེས་བྱུང་བས་ན་རྒྱུད་མ་ཡིན་པར་ཐལ་བ་དང་། ",
            "དུས་ཀྱི་འཁོར་ལོར་གཟུགས་མེད་ཀྱི་ལྷ་ལ་གནས་ངེས་པ་ཅན་བཤད་པས་ཆོས་མངོན་པ་དང་མི་མཐུན་པ་དང་། ",
            "འགྲེལ་པ་དྲི་མ་མེད་པའི་འོད་ལས། ",
            "བྱང་ཆུབ་སེམས་དཔའ་ལུང་བསྟན་འབྱུང་གི་རྣལ་འབྱོར་པ་ལུང་བསྟན་མི་འབྱུང་ངོ་།།",
            "ཞེས་བཤད་པས། ",
            "མཚན་ཉིད་ལས་སྔགས་དམན་པར་འགྱུར་བ་ལ་སོགས་པའི་ནང་ཚན་ཅུང་ཟད་འགལ་བར་སྣང་བས་",
            "དེ་དག་ཡང་དག་པ་མ་ཡིན་ནམ་ཞེས་མཚུངས་སོ།།",
            "བལྡབ་བུ་དང་ཟློས་བུར་བསྟན་པས་ཐེ་ཚོམ་གྱི་གཞིར་ག་ལ་རུང་།",
            "དྲི་མ་མེད་པ་ཆེ་ཆུང་གི་མདོ་དང་། ",
            "ཏིང་འཛིན་རྒྱལ་པོ། ",
            "ཏིང་འཛིན་མཆོག་དམ་པའི་མདོ། ",
            "མྱ་ངན་ལས་འདས་པ་ཆེ་ཆུང་གི་མདོ་ལ་སོགས་པ་ལའང་། ",
            "བལྡབ་པ་དང་ཟློས་པར་སྣང་བ་དང་། ",
            "གསང་བ་འདུས་པའི་བྱང་ཆུབ་སེམས་ཀྱི་ལེའུ་དང་། ",
            "རིགས་ཀྱི་ཡུམ་དང་། ",
            "ཁྲོ་བོ་བཅུའི་སྔགས་དང་། ",
            "ལས་དང་དྲག་པོའི་བརྟུལ་ཞུགས། ",
            "ཕུར་བུ་བྱིན་གྱིས་བརླབ་པའི་ཆོ་ག་ལྟ་བུ་དང་། ",
            "རྡོ་རྗེ་གདན་བཞི་པ་ཆེ་ཆུང་དང་། ",
            "ཀྲི་རྣ་ཡ་མ་རི་ཆེ་ཆུང་། ",
            "དེ་ལ་སོགས་པའི་རྒྱུད་འདི་དག་ལའང་། ",
            "ནང་ཚན་དང་ཆེ་ཆུང་ལ་སོགས་པའི་ཇི་རིགས་སུ་ཟློས་བུར་བལྡབ་ན་ཡང་དག་པ་མ་ཡིན་པར་འགྱུར་རོ། །",
            "གཞན་ཡང་འདི་དག་ཡང་དག་པ་མ་ཡིན་པའི་ཚད་མ་ཇི་ཞིག་།",
            ""
        ],
        [
            "དོན་ཇི་ལྟ་བ་བཞིན་མཚུངས་།",
            "སྨིན་བྱེད་དབང་དང་། ",
            "གྲོལ་བྱེད་བསྐྱེད་རྫོགས་དང་། ",
            "ཐབས་ལམ་དང་གྲོལ་ལམ་ལ་སོགས་པ་མཐུན་ལ༑",
            "ནང་ཚན་ཅུང་ཟད་མི་འདྲ་བས་",
            "དེ་ལྟར་འགྱུར་ན་ནི། ",
            "ཁྱེད་རང་གི་བརྟག་གཉིས་དང་། ",
            "གདན་བཞི་དང་། ",
            "དུས་འཁོར་ལ་སོགས་པ་རྣམས་སུ། ",
            "ཐབས་དང་ལྷའི་བསྐྱེད་རྫོགས་མི་འདྲ་བ་དུ་མར་སྣང་བས། ",
            "སྐྱོན་དེ་ཉིད་ཞུགས་པར་།",
            "གལ་ཏེ་གང་ཟག་གིས་བསྡེབས་པ་ཞིག་ན་ཡང་",
            "སྐུར་པ་གདབ་པར་མི་རུང་།",
            "དེ་བཞིན་གཤེགས་པ་རྣམས་ཀྱིས་",
            "བྱིན་རླབས་གདུལ་བྱའི་རྒྱུད་ལ་ཞུགས་པས་",
            "ཕན་པ་དང་བདེ་བར་དགོངས་པ་ཡིན་སྲིད་པའི་ཕྱིར་རོ། །",
            " སངས་རྒྱས་ཀྱི་བསྟན་པ་ནི་",
            "ཐར་པ་དང་ཞི་བ་སྒྲུབ་པ་ཡིན་ལ",
            ""
        ],
        [
            "དེ་ཡང་དེ་དང་ཚུལ་མཚུངས་པའི་ཕྱིར་ན་སྟོན་པས་གསུངས་བཞིན་གུས་པར་བྱ་དགོས་།",
            "འཕགས་པ་ཡོངས་སུ་མྱ་ངན་ལས་འདས་པ་ཆེན་པོའི་མདོ་ལས། ",
            "ཀུན་དགའ་བོ་ང་ཡོངས་སུ་མྱ་ངན་ལས་འདས་ནས་",
            "རྣམ་པར་གྲོལ་བ་དང་། ",
            "ཡེ་ཤེས་མཐོང་བའི་ཆོས་སུ་གྱུར་པ་གང་བྱུང་བ་དེ་དག་ཀྱང་། ",
            "དེ་བཞིན་གཤེགས་པ་ཉིད་ཀྱི་གསུངས་པར་རིགས་པར་བྱ་སྟེ",
            "ཅིའི་ཕྱིར་ཞེ་ན། ",
            "སེམས་ཅན་རྣམས་ལ་ཕན་པ་དང་བདེ་བ་དོན་དུ་གཉེར་བ་དེ་ནི་",
            "དེ་བཞིན་གཤེགས་པ་ཉིད་ཀྱིས་བྱིན་བརླབས་པའི་ཕྱིར་རོ། །",
            "ཞེས་པ་དང་། ",
            "རྒྱུད་བླ་མ་ལས་ཀྱང་། ",
            "ཐར་པ་ཐོབ་པའི་ལམ་དང་རྗེས་སུ་མཐུན།།",
            "དེ་ཡང་དྲང་སྲོང་བཀའ་བཞིན་སྤྱི་བོས་བླང་། །",
            "ཞེས་སོ།།",
            "འདི་ལྟར་དེ་བཞིན་གཤེགས་པའི་བྱིན་རླབས་འབྱུང་བ་ཡང་སེམས་ཅན་གྱི་རྣམ་པར་རྟོག་པ་དང་འདྲེས་ནས་འབྱུང་བའི་ཕྱིར་།",
            ""
        ],
        [
            "ཟ་མ་ཏོག་བཀོད་པའི་མདོར། ",
            "བདུད་སྡིག་ཏོ་ཅན་གྱིས་ཆོས་ཀྱི་རྣམ་གྲངས་བཤད་པའི་ཚེ་",
            "སངས་རྒྱས་ཀྱིས་ལེགས་སོ་",
            "གནང་བ་དང་། ",
            "སྔོན་བཅོམ་ལྡན་འདས་བཞུགས་པ་ན་",
            "བྱུང་བའི་ཆོས་ཀྱི་རྣམ་གྲངས་ལའང་། ",
            "འཁོར་རྣམས་གཅིག་ལ་གཅིག་བགྲོ་བ་མང་གི ",
            "དེ་བཞིན་གཤེགས་པ་ཉིད་ཀྱི་ཞལ་ནས་",
            "དེ་ཙམ་མང་བ་མ་ཡིན་པ་དང་། ",
            "ལྷའི་བུས་ཞུས་པའི་མདོ་ལས། ",
            "གང་ཞིག་རྒྱལ་བ་རྣམ་འདྲེན་གྱིས། །",
            "འགྲོ་བ་ཡོངས་སུ་སྐྱོབས་པ་ན།།",
            "ཆོས་ཀྱི་ཕུང་པོ་ཚད་མེད་དེ།།",
            "དུས་གསུམ་དུས་ནི་རྣམ་ཀུན་དུ། །",
            " དོན་དང་མཐུན་པའི་རང་བཞིན་ནི། །",
            "མྱ་ངན་འདས་པ་ཞིར་འགྲོ་བའི། །",
            "བདུད་རྩི་བསིལ་བ་རབ་འབྱུང་བ། །",
            "པདྨ་དང་ནི་དཔག་བསམ་ཤིང་། །",
            "རྔ་བོ་ཆེ་ལས་བྱུང་བ་ཡང་། །",
            "སངས་རྒྱས་ཆོས་སུ་ཤེས་པར་གྱིས། །",
            "དེ་བཞིན་ལྷ་དང་མི་རྣམས་དང་། །",
            "དྲང་སྲོང་དག་གི་རང་བྱུང་དུ། །",
            "དམ་པའི་ཆོས་ཀྱི་ཚོགས་བསྟན་པ། །",
            "དེ་ཡང་འདྲེན་པས་བྱིན་བརླབས་ཏེ།།",
            "འགྲོ་བ་ཡོངས་སུ་སྐྱོབ་པའི་ཕྱིར། །",
            "ཐབས་ཀྱི་མཆོག་ནི་བསྟན་པ་ཡིན།།",
            "ཞེས་སོ།།",
            ""
        ],
        [
            "དེ་བས་ན་ལུང་འབྲེལ་བའི་དཔང་པོ་ཡོད་ཅིང་། ",
            "ཉམས་སུ་བླངས་པ་ལས་ཇི་སྐད་སྨོས་པའི་ཡོན་ཏན་འབྱུང་ན་",
            "གང་གི་ལུགས་ཀྱང་ཡང་དག་པ་ཉིད་།",
            "སྐུར་པ་གདབ་པར་མི་བྱའོ།།",
            "དེའང་དགེ་བ་དང་ཞི་བ་འཕེལ་ཞིང་ཐར་པར་འགྲོ་བ་ནི་ཆོས་ཡིན་།",
            "དེ་ལས་བཟློག་ན་ཆོས་མ་ཡིན་པས། ",
            "ངེས་པ་ཉིད་དུ་གཟུང་ངོ་།།",
            "རྣམ་པ་གཅིག་ཏུ་།",
            "སངས་རྒྱས་ལ་བརྟེན་ཀྱང་འགའ་ཞིག་གིས་མཚམས་མེད་པ་གསོག་ཅིང་། ",
            "ནོར་བ་མེད་པའི་ཆོས་ལས་ཀྱང་དམ་ཚིག་ཉམས་པའི་སློབ་དཔོན་གྱི་བར་དུ་ཆོད་པས་",
            "དངོས་གྲུབ་མི་འབྱུང་བ་ལ་སོགས་པ་མཐོང་བའི་ཕྱིར་།",
            ""
        ],
        [
            "སྐྱོན་སྨྲ་བ་པོ་ཁྱེད་ཅག་གི་གཞུང་ལའང་། ",
            "ཡང་དག་པ་དང་། ",
            "ཡང་དག་པ་མ་ཡིན་པ་ཅི་རིགས་སུ་མཐོང་ཞིང་།",
            "དངོས་གྲུབ་འབྱུང་བར་མ་མཐོང་བའི་ཕྱིར་ཡིད་བརྟན་དུ་རུང་བ་ཅི་ཞིག་།",
            "ཡང་དག་པའི་ཆོས་དང་གང་ཟག་ལ་སྐུར་པ་འདེབས་པ་ནི་",
            "ཆོས་ཀྱིས་ཕོངས་པའི་ལས་ཀྱིས་དམྱལ་བ་ཆེན་པོ་རྣམས་སུ་",
            "བརྒྱུད་པ་ལ་སོགས་པའི་ཉེས་པ་ཤིན་ཏུ་ཆེན་པོ་ལ་རེག་པས་ནམ་དུ་ཡང་བསམ་པར་བྱ་བ་མ་ཡིན་ནོ།།",
            "དེ་དག་གིས་བསྟན་པ་སྤྱིའི་དགོས་འབྲེལ་བཤད་ཟིན་ཏོ།། ",
            "གཉིས་པ་དགོས་འབྲེལ་གཏན་ལ་དབབ་པ་ལ་གསུམ་།",
            "སྤྱིར་ངག་ཙམ་ལ་ཡོད་པའི་དགོས་འབྲེལ། ",
            "རྒྱུད་དོན་ལུས་ལ་ཡོད་པའི་དགོས་འབྲེལ། ",
            "དགོས་འབྲེལ་ངག་ལ་ཡོད་པའི་དགོས་འབྲེལ་ཡན་ལག་བཞིའོ།།",
            ""
        ],
        [
            "དང་པོ་༼སྤྱིར་ངག་ཙམ་ལ་ཡོད་པའི་དགོས་འབྲེལ་༽ནི། ",
            "རྟོགས་ལྡན་གྱི་ངག་དེས་བསྟན་པར་བྱ་བའི་དོན་ནི་དེའི་བརྗོད་།",
            "ངག་དེ་ལས་རྟོགས་པར་བྱ་བ་ནི་དགོས་པ། ",
            "རྟོགས་པ་ལས་འབྲས་བུ་གྲུབ་པ་ནི་ཉིང་དགོས། ",
            "དགོས་པ་ངག་ལས་བྱུང་བ་ནི་འབྲེལ་པའོ།།",
            "དཔེར་ན་བུམ་པ་ནི་བརྗོད་།",
            "བུམ་པ་འོན་ཅིག་གི་སྒྲ་ལས་དེ་ཐོས་པ་ནི་དགོས་པ། ",
            "དེ་ལས་ཆུ་བླངས་ཏེ་",
            "བྱ་བ་བྱེད་པ་ནི་ཉིང་དགོས། ",
            "དེ་དག་གཅིག་ལ་གཅིག་བརྟེན་པ་ནི་འབྲེལ་པ་།",
            "མེད་ན་",
            ""
        ],
        [
            "མི་འབྱུང་བའི་ཕྱིར་རོ། །",
            " གཉིས་པ་",
            "༼རྒྱུད་དོན་ལུས་ལ་ཡོད་པའི་དགོས་འབྲེལ་༽ནི། ",
            "རྡོ་རྗེ་ལས། ",
            "བརྗོད་འབྲེལ་དགོས་དང་ཡང་དགོས་པའི། །",
            "རྒྱུད་ཀྱི་ཡན་ལག་བཞི་རུ་འགྱུར།།",
            "ཞེས་གསུངས་པས། ",
            "འདི་ལ་གསུམ་།",
            "ངོས་བཟུང་། ",
            "གཅིག་ཐ་དད་།",
            "གྲངས་ངེས་པའོ།།",
            "དང་པོ་",
            "༼ངོས་བཟུང་༽ནི། ",
            "རྒྱུད་འདིའི་གཞི་ལམ་འབྲས་བུ་གསུམ་ནི་བརྗོད་།",
            "དེའི་མཚོན་པ་མིང་ཚིག་ཡི་གེར་སྣང་བའི་གཞུང་ལེའུ་ཉི་ཤུ་རྩ་གཉིས་ནི་རྗོད་།",
            ""
        ],
        [
            "རྗོད་བྱེད་ཚིག་རྒྱུད་ལ་བརྟེན་ནས་",
            "བརྗོད་བྱ་དོན་གྱི་རྒྱུད་རྟོགས་པ་ནི་དགོས་པ། ",
            "རྟོགས་པ་བཞིན་ཉམས་སུ་བླངས་པས་གནས་སྐབས་དང་མཐར་ཐུག་གི་དོན་གྲུབ་པ་ནི་ཉིང་དགོས། ",
            "འབྲས་བུ་འགྲུབ་པ་དེ་ཉིད་རྒྱུད་དོན་རྟོགས་པ་ལ་ལྟོས་ཤིང་། ",
            "རྟོགས་པའང་རྗོད་བྱེད་དང་བརྗོད་བྱ་ལ་",
            "བརྟེན་པའམ་ལྟོས་པ་ནི་འབྲེལ་པའོ།།",
            "ཚུལ་འདི་ཉིད་མན་ངག་ལྟ་ཕྲེང་དུ་གསུངས་།",
            "གཞི་རང་བཞིན་གྱི་རྒྱུད་བརྗོད་།",
            "རྐྱེན་འཇུག་པའི་མཚན་ཉིད་དགོས་པ། ",
            "རྒྱུ་ཤེས་པའི་མཚན་ཉིད་འབྲེལ་པ། ",
            "དེ་གཉིས་ཀྱིས་མངོན་དུ་གྱུར་པ་འབྲས་བུའི་མཚན་ཉིད་དགོས་པའི་ཡང་དགོས་པའོ།།",
            ""
        ],
        [
            "ཞེས་གསུངས་སོ།།",
            "དབྱེ་ན་གསུམ་ལས། ",
            "གཞི་དཀྱིལ་འཁོར་གསུམ་དུ་ཡེ་ནས་སངས་རྒྱས་པའི་དོན་བརྗོད་།",
            "དེ་སྟོན་པའི་ཚིག་གླེང་གཞི་དང་གླེང་བསླང་པ་ལྟ་བུ་ནི་རྗོད་།",
            "དེ་ཉིད་སྟོན་པས་གསུངས་པ་བཞིན་འཁོར་གྱིས་རྟོགས་པ་དགོས་པ། ",
            "དེ་ཉིད་གདུལ་བྱ་འདུལ་བྱེད་གཞན་ལ་བརྟེན་ནས་",
            "དོན་གྲུབ་པ་ཉིང་དགོས། །",
            "དེ་དག་གཅིག་ལ་གཅིག་བརྟེན་པ་ནི་འབྲེལ་པའོ།།",
            "ལམ་དབང་མནོས་ཏེ་",
            "བསྐྱེད་རྫོགས་ཡན་ལག་དང་བཅས་པའི་ཐབས་ཤེས་ཟུང་འབྲེལ་ནི་བརྗོད་།",
            ""
        ],
        [
            "དེ་སྟོན་པའི་ཚིག་ཡི་གེ་སྤྲིན་གྱི་ཚོགས་སྒྲུབ་པ་ལ་སོགས་པ་རྒྱུད་དོན་དངོས་རྣམས་རྗོད་།",
            "དེ་ལ་བརྟེན་ནས་",
            "རྣལ་འབྱོར་པས་ཆོས་ཐམས་ཅད་ཐབས་ཤེས་ཟུང་འཇུག་ཏུ་རྟོགས་པ་ནི་དགོས་པ། ",
            "རྟོགས་བཞིན་ཉམས་སུ་བླངས་པས་འབྲས་བུ་གྲུབ་པ་ནི་ཉིང་དགོས། ",
            "དེ་དག་གཅིག་ལ་གཅིག་བརྟེན་ཅིང་། ",
            "ཁྱད་པར་དུ། ",
            "དཀྱིལ་འཁོར་གཟུངས་མ་དང་།",
            "གཟུངས་མ་དབང་དང་།",
            "དབང་སྒྲུབ་པ་དང་།",
            "སྒྲུབ་པ་འབྲས་བུ་དང་འབྲེལ་བའོ།།",
            ""
        ],
        [
            "འབྲས་བུ་དཀྱིལ་འཁོར་གསུམ་དུ་སངས་རྒྱས་ནས་སྐུ་དང་ཡེ་ཤེས་སུ་ལྷུན་གྱིས་གྲུབ་པ་ནི་བརྗོད་།",
            "དེ་སྟོན་པའི་ཚིག་གླེང་གཞི་གླེང་བསླང་བ་ལྟ་བུ་ནི་རྗོད་།",
            "སེམས་ཅན་གྱི་དོན་དུ་སྤྲུལ་པ་འཕྲོ་བ་ནི་དགོས་པ། ",
            "དེ་ལས་འགྲོ་བའི་དོན་གཉིས་གྲུབ་པ་ནི་ཉིང་དགོས། ",
            "དེ་དག་གཅིག་ལ་གཅིག་བརྟེན་དུ་བྱུང་བ་ནི་ཐུགས་རྗེ་ཡེ་ཤེས་ཀྱི་འབྲེལ་བ་གྲུབ་པའོ།།",
            "གཉིས་པ་རྒྱུད་འདིའི་ཚིག་དོན་རྟོགས་པའི་དགོས་འབྲེལ་གཅིག་གམ་ཐ་དད་སྙམ་།",
            "སྣང་བའི་བརྗོད་བྱ་དོན་སྤྱི་དངོས་མེད་ཡིན་།",
            "དགོས་པ་འབྲེལ་པ་ཉིང་དགོས་གསུམ་ངོ་བོ་གཅིག་པ་བཀག་ཙམ་གྱིས་ཐ་དད་དོ།།",
            ""
        ],
        [
            "བརྗོད་བྱ་ནི་ཉིང་དགོས་འགའ་ཞིག་དང་རྫས་གཅིག་།",
            "འགའ་ཞིག་གི་རྒྱུ་ཡིན་ནོ།།",
            "དགོས་པ་དང་ཉིང་དགོས་ནི་རྫས་ཐ་དད། ",
            "འབྲེལ་བ་ནི་འབྲེལ་ས་སོ་སོ་ལ་གཅིག་ཏུ་།",
            "གསུམ་པ་ནི་དགོས་པ་ལ་ལྟོས་པའི་གྲངས་ངེས་པ་ཡིན་།",
            "རྒྱུད་འདི་ལ་དགོས་པ་ཅན་གྱི་བརྗོད་བྱ་མེད་དམ། ",
            "ཉིང་དགོས་དང་ལྡན་པའི་དགོས་པ་མེད་དམ། ",
            "དོན་དུ་གཉེར་བྱའི་ཉིང་དགོས་མེད་དམ། ",
            "ཐབས་དང་ཐབས་ཅན་མ་འབྲེལ་ལམ་སྙམ་པ་།",
            "རྟོགས་ལྡན་རྒྱུད་དོན་ལ་མི་འཇུག་པའི་གེགས་བཞི་སེལ་བ་།",
            ""
        ],
        [
            "དགོས་པ་ཅན་གྱི་བརྗོད་བྱ་དང་། ",
            "ཉིང་དགོས་དང་ལྡན་པའི་དགོས་པ་དང་། ",
            "དོན་དུ་བླང་བྱའི་ཉིང་དགོས་དང་། ",
            "ཐབས་དང་ཐབས་བྱུང་གི་འབྲེལ་པ་རྣམས་བསྟན་ཏོ།། ",
            "གསུམ་པ་དགོས་འབྲེལ་ངག་ལ་ཡོད་པའི་",
            "དགོས་འབྲེལ་ཡན་ལག་བཞི་ལས། ",
            "བརྗོད་བྱ་ནི་རྒྱུད་ཀྱི་དགོས་འབྲེལ་བཞིའོ།། ",
            "དགོས་པ་ནི་རྒྱུད་ཀྱི་དགོས་འབྲེལ་ཁྱད་པར་ཅན་རྟོགས་པའོ།།",
            "ཉིང་དགོས་ནི་དགོས་སོགས་ཁྱད་པར་ཅན་རྟོགས་ནས་",
            "རྟོགས་ལྡན་རྒྱུད་ལ་འཇུག་པའོ།།",
            "དེའང་ལུགས་གཉིས་།",
            "དབང་པོ་རྟུལ་པོ་དད་པའི་རྗེས་འབྲང་ངེས་པ་སྐྱེས་ནས་འཇུག་པ་དང་། ",
            "རྣོན་པོ་ཆོས་ཀྱི་རྗེས་འབྲང་ཤས་ཆེར་འཛིན་པའི་ཐེ་ཚོམ་སྐྱེས་ནས་འཇུག་པ་།",
            ""
        ],
        [
            "གཉིས་ཀའང་དགོས་འབྲེལ་གྱི་ངག་ལས་",
            "དགོས་སོགས་རྟོགས་པར་མཉམ་ཞིང་།",
            "རྟོགས་ནས་རྒྱུད་ལ་འཇུག་པར་མཚུངས་སོ།།",
            "རྟོགས་ནས་འཇུག་པ་རྟོགས་པ་ལས་འབྱུང་།",
            "རྟོགས་པ་དགོས་འབྲེལ་བཀོད་པའི་ངག་ལས་བྱུང་བ་འབྲེལ་པའོ།།",
            "དེ་དག་གིས་ནི་རྒྱུད་འདིའི་དགོས་འབྲེལ་ལེགས་པར་བསྟན་ཟིན་པའོ།། ",
            "གསུམ་པ་རྒྱུད་དོན་ངོས་བཟུང་བ་ནི། ",
            "འཕགས་པ་རྟོགས་པའི་རྒྱལ་པོ་རྡོ་རྗེ་སེམས་དཔའ་སྒྱུ་འཕྲུལ་དྲྭ་བ་ལས་",
            "གསང་བའི་སྙིང་པོ་དེ་ཁོ་ཉིད་ངེས་པའི་ལེའུ་ཞེས་བྱ་བ་ཡིན་ཏེ",
            ""
        ],
        [
            "འདི་ལ་གསུངས་པ་པོའི་ཆེ་བ། ",
            "དེས་གསུངས་པ་རྒྱུད་ཀྱི་ཆེ་བ། ",
            "ཆེ་བ་དེ་དང་ལྡན་པའི་རྒྱུད་ཉིད་བསྟན་ཅིང་བཤད་པའི་ཚུལ་གསུམ་ལས། ",
            "དང་པོ་༼གསུངས་པ་པོའི་ཆེ་བ་༽ནི། ",
            "ཐུན་མོང་དུ་གྲགས་པའི་སྟོན་པ་ལྟར། ",
            "གང་ཟག་གཅིག་གིས་སེམས་བསྐྱེད་།",
            "ལམ་བསྒྲུབས་ཏེ༑",
            "ཞིང་ཁམས་འདི་ཞེས་ཕྱོགས་སུ་ཆད་པའི་",
            "གནས་གཅིག་ན་གནས་པའི་སྟོན་པ་མ་ཡིན་གྱི། ",
            "ཐོག་མ་མེད་པའི་དུས་སུ་གཞི་",
            "ཐོག་ནས་མངོན་པར་བྱང་ཆུབ་ཅིང་། ",
            "འཁོར་འདས་ཐམས་ཅད་ཀྱི་སྤྱི་དཔལ་གདོད་མའི་མགོན་པོ། ",
            "ཡོན་ཏན་ལྷུན་གྱིས་གྲུབ་པའི་འབྱོར་པ་ཆེན་པོས་ཆོས་ཀྱི་སྐུའི་ཞིང་།",
            "དུས་བཞི་མཉམ་པ་ཉིད་ཀྱི་ཡེ་ཤེས་འཕོ་འགྱུར་མེད་པར་བཞུགས་པས་",
            "རྒྱ་ཆད་ཕྱོགས་ལྷུང་མེད་པ་ནི་",
            "མངའ་དབང་རྫོགས་པའི་སྟོན་པ་ཀུན་ཏུ་བཟང་པོ་།",
            "རྒྱ་མཚོ་ལས། ",
            "གདོད་ནས་མངོན་པར་བྱང་ཆུབ་པ། །",
            "མངའ་དབང་རྫོགས་པའི་སྟོན་པ་ནི། །",
            "ཀུན་ལས་ཁྱད་པར་འཕགས་པའི་ཕྱིར། །",
            "རྟག་ཏུ་ཆོས་སྐུའི་ཞིང་ན་བཞུགས།།",
            "ཞེས་སོ།།",
            ""
        ],
        [
            "དེའི་ངང་ལས་མ་གཡོས་བཞིན་དུ་",
            "རང་སྣང་ལྷུན་སྟུག་པོ་བཀོད་པའི་ཞིང་།",
            "རྒྱལ་ཚབ་ཀྱི་སྟོན་པ་རིགས་ལྔ་གངས་ཅན་མཚོ་སོ་སོའི་དཀྱིལ་འཁོར། ",
            "ཡེ་ཤེས་རིན་པོ་ཆེའི་ངོ་བོ་ལས་གྲུབ་པ། ",
            "རྩེ་མོ་ཕྱོགས་ཀུན་ཏུ་འཁྱིལ་ཞིང་།",
            "རྒྱ་ཕྱོགས་བཅུར་མ་ཆད་པ། ",
            "ནམ་མཁའི་དབྱིངས་ཀྱི་མཐའ་ཀླས་པ་ཐམས་ཅད་དུ་ཁྱབ་པ་ནི་",
            "ལོངས་སྐུ་རང་གི་ངོ་བོའི་སྣང་ཚུལ་།",
            "ལེའུ་དང་པོར། ",
            "དེ་བཞིན་གཤེགས་པ་ཡང་དག་པར་རྫོགས་པའི་",
            "སངས་རྒྱས་ལོངས་སྤྱོད་ཆེན་པོ། ",
            "ཕྱོགས་བཅུ་དུས་བཞིའི་དེ་བཞིན་གཤེགས་པ་ཐམས་ཅད་ཀྱི། ",
            "སྐུ་དང་གསུང་དང་ཐུགས་རྡོ་རྗེའི་",
            "བདག་ཉིད་མ་ལུས་མི་ལུས་ལུས་པ་མེད་པ་ཐམས་ཅད་དང་། ",
            "སོ་སོ་མ་ཡིན་ཐ་མི་དད་པའི་རང་བཞིན། ",
            "འོག་མིན་གྱི་གནས་མཐའ་དང་དབུས་མེད་པ་།",
            "གཞི་ཚད་མེད་པའི་ཡེ་ཤེས་ཀྱི་འཁོར་ལོ་གསལ་བ་།",
            "ཡེ་ཤེས་རིན་པོ་ཆེ་འབར་བའི་གཞལ་ཡས་ཁང་། ",
            "ཞེས་པ་ལ་སོགས་པ་དང་། ",
            "དགུ་པ་ལས། ",
            "ཞིང་ཁམས་བསམ་ཡས་རྣམ་དག་དང་། །",
            "རྒྱ་དང་བྲལ་བའི་གཞལ་ཡས་ཁང་། །",
            "འཁོར་ལོའི་རྒྱན་དང་རོལ་མོའི་ཚོགས། །",
            "དཀྱིལ་འཁོར་བསམ་ཡས་མ་ལུས་ཀུན། །",
            "མཐོང་ནས་"
        ],
        [
            "ཉེ་བར་མཉེས་པ་དང་། །",
            "རྒྱ་ཆེན་གསུང་ལས་དོན་འབྱུང་བའང་། །",
            "མཐུན་པའི་ཡེ་ཤེས་རང་སྣང་བའོ།།",
            "ཞེས་པ་དང་། ",
            "ཀུན་གསལ་ལས། ",
            "ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་། །",
            "གཟུག་སྐུ་འཇའ་ཚོན་བཞིན་དུ་སོ་སོར་གསལ།།",
            "ཐབས་དང་ཤེས་རབ་མཆོག་ལ་མངའ་བརྙེས་པ། །",
            "རིགས་ལྔ་བདེ་བར་གཤེགས་ལ་ཕྱག་འཚལ་ལོ༑ ༑",
            "ཞེས་སོ།།",
            "དེའི་ངང་ལས་མ་གཡོས་བཞིན་དུ། ",
            "སྐུ་གསུང་ཐུགས་རྡོ་རྗེའི་རང་བཞིན་ལས། ",
            "གདུལ་བྱའི་གནས་རིགས་གསུམ་དུ་རིག་པ་ཁྱད་པར་ཅན་གྱི་",
            "སྟོན་པ་རིགས་གསུམ་མགོན་པོ་རང་བྱོན་པ་ནི་",
            "ཐུགས་རྗེ་ལྷུན་གྱིས་གྲུབ་པའི་རང་བཞིན་།",
            "ཡེ་ཤེས་གསང་བ་ལས། ",
            "སྐུ་དང་གསུང་དང་ཐུགས་དག་ལས། །",
            "ཐོག་མ་མཐའ་མ་དབུས་མེད་པའི། །",
            "སེམས་དཔའ་གཟུགས་མཛེས་པདྨ་དང་། །",
            "རྡོ་རྗེ་འཛིན་རྒྱལ་ཡེ་ཤེས་ཆེ།།",
            "ཞེས་གསུངས་སོ།།",
            ""
        ],
        [
            "དེ་དག་ལས་འདིར་ཐུགས་ཀྱི་སེམས་དཔའ་གསང་བའི་བདག་པོ་།",
            "མཉམ་སྦྱོར་ལས། ",
            "སེམས་དཔའ་སངས་རྒྱས་ཀུན་གྱི་དངོས། །",
            "རྡོ་རྗེ་སེམས་དཔའ་སེམས་དཔའ་ཆེ།།",
            "ཞེས་པ་དང་། ",
            "ངན་སོང་སྦྱོང་རྒྱུད་ལས། ",
            "སངས་རྒྱས་ཀུན་བས་སྔར་སངས་རྒྱས། །",
            "མི་ཤེས་དྲི་མ་ཀུན་བཅོམ་པ། །",
            "རྡོ་རྗེ་རྡོ་རྗེ་རྡོ་རྗེ་འཛིན།།",
            "རྡོ་རྗེའི་སྐུ་སྟེ་སྐུ་ཆེ་བ། །",
            "ཕྱག་ན་རྡོ་རྗེར་ཕྱག་འཚལ་བསྟོད།།",
            "ཅེས་པ་དང་། ",
            "གཞན་ཡང་། ",
            "ཐོག་མཐའ་མེད་པའི་སེམས་དཔའ་ནི། །",
            "རྡོ་རྗེ་རྒྱལ་པོ་དགའ་ཆེན་པོ། །",
            "ཞེས་པ་ལ་སོགས་གསུངས་།",
            "ཀུན་ཏུ་བཟང་པོ་དེ་ཉིད་དེ་ལྟར་སྣང་བའི་ཕྱིར། ",
            "ཐོག་མཐའ་མེད་པའི་སྔོན་རོལ་དུ་",
            "སངས་རྒྱས་པས་སྟོན་པ་གཞན་ལས་ཆེས་ཁྱད་པར་དུ་འཕགས་པའོ།།",
            ""
        ],
        [
            "གཉིས་པ་དེས་གསུང་པ་རྒྱུད་ཀྱི་ཆེ་བ་ལ་གཉིས་ལས། ",
            "སྤྱིར་ཐེག་པ་ཆེན་པོ་གསང་སྔགས་རྡོ་རྗེའི་",
            "ཐེག་པ་ཀུན་ལས་མཆོག་ཏུ་འཕགས་།",
            "ཚུལ་གསུམ་པའི་སྒྲོན་མ་ལས། ",
            "དོན་གཅིག་ན་ཡང་མ་རྨོངས་དང་། །",
            "ཐབས་མང་དཀའ་བ་མེད་ཕྱིར་དང་། །",
            "དབང་པོ་རྣོན་པོའི་དབང་བྱས་།",
            "སྔགས་ཀྱི་ཐེག་པ་ཁྱད་པར་འཕགས།།",
            "ཞེས་པས། ",
            "ཐབས་འཕགས་པ་བཞིན་དུ་ཐབས་དེས་",
            "ཆེ་བའི་ཤེས་རབ་ཀྱང་འཕགས་པ་དང་། ",
            "དུས་མྱུར་བས་བྱང་ཆུབ་འགྲུབ་པ་དང་། ",
            "བླང་དོར་མི་དགོས་པས་ལམ་བདེ་བ་དང་། ",
            "ཡེ་ནས་དག་པས་འབད་རྩོལ་ཆུང་བ་དང་། ",
            "གཅིག་ཏུ་འཆད་པས་འཇུག་པ་བདེ་བ་",
            "ལ་སོགས་པ་དུ་མས་འཕགས་ཤིང་ཆེ་བའོ།།",
            "ཁྱད་པར་དུ་འདི་ཉིད་གསང་སྔགས་རྒྱུད་ལུང་ཀུན་གྱི་འཕྲོ་གཞི་ཡིན་པས་ཀྱང་",
            "གཞན་ལས་ཁྱད་པར་འཕགས་།",
            "ལེའུ་གསུམ་པར། ",
            "འདུལ་བ་མདོ་སྡེ་ཆོས་མངོན་དང་། །",
            "དམ་ཚིག་བསྒྲུབ་དང་གྲུབ་པ་དང་། །",
            "སྐུ་དང་གསུང་དང་ཐུགས་ཀྱི་རྒྱུད། །",
            "ཕྱོགས་བཅུ་རྣམས་སུ་རབ་གྲགས་པ། །",
            "གསང་བའི་སྙིང་པོ་ལས་འཕྲོས་ཏེ།།",
            ""
        ],
        [
            "ཞེས་སོ།།",
            "ལམ་ཀུན་གྱི་འབྲས་བུ་ཡིན་པས་ཀྱང་འཕགས་།",
            "བཅུ་གསུམ་པར། ",
            "བསྐལ་པ་ཞིང་གི་རྡུལ་སྙེད་དུ། །",
            "ཤིན་ཏུ་སྦྱང་ལ་རབ་གནས་ཤིང་། །",
            "དཀྱིལ་འཁོར་མ་ལུས་བསྙེན་པ་ཡི། །",
            "འབྲས་བུ་གསང་སྔགས་འདི་ཡིན་།",
            "ཞེས་སོ།།",
            "འདི་ཉིད་ངེས་དོན་ཀུན་གྱི་སྙིང་པོ་ཡིན་ཞིང་།",
            ""
        ],
        [
            "ཚེ་གཅིག་གིས་གྲོལ་བས་ཀྱང་ཁྱད་པར་དུ་འཕགས་།",
            "དེ་ཉིད་ལས། ",
            "འདི་ནི་གསང་ཆེན་ངེས་པ་ཡི། །",
            "འབྲས་བུ་ལམ་དུ་གྱུར་པ་ཡིན།།",
            "རྒྱལ་བའི་དཀྱིལ་འཁོར་མ་ལུས་ལ།།",
            "འདི་ལས་གསང་བའི་ངེས་དོན་མེད།།",
            "ཅེས་གསུངས་སོ།། ",
            "གསུམ་པ་ཆེ་བ་དེ་དང་ལྡན་པའི་རྒྱུད་",
            "ཇི་ལྟར་བཤད་ཅིང་ཉན་པའི་ཚུལ་ལ་གསུམ་།",
            ""
        ],
        [
            "འཆད་པ་པོ་སློབ་དཔོན་གྱི་མཚན་ཉིད། ",
            "ཉན་པ་པོ་སློབ་མའི་མཚན་ཉིད། ",
            "དེ་གཉིས་ཀྱིས་གཏན་ལ་དབབ་བྱ་རྒྱུད་ཀྱི་",
            "དོན་དངོས་བསྟན་པའོ།།",
            "དང་པོ་༼འཆད་པ་པོ་སློབ་དཔོན་གྱི་མཚན་ཉིད་༽ལ་གསུམ་།",
            "མཚན་ཉིད། ",
            "ཆེ་བ། ",
            "ཇི་ལྟར་གདམས་པའི་ཚུལ་ལོ། །",
            "དང་པོ་༼མཚན་ཉིད༽ནི། ",
            "བཀོད་པ་ཆེན་པོ་ཡིད་བཞིན་མཆོག་གི་རྒྱུད་ལས། ",
            "མཁས་ཤིང་བྱ་བ་བྲལ་བ་དང་། །",
            "ཆོས་ཉིད་དོན་ལ་ཚད་ཕེབས་དང་། །",
            "འདོད་པའི་དོན་ལ་རྨོངས་པ་མེད།།",
            "གསང་སྔགས་བླ་མའི་མཚན་ཉིད་དོ༑",
            "༑ཞེས་སོ།།",
            "དམ་ཚིག་ལ་གནས་ཤིང་། ",
            "ཕྱི་ནང་གི་སྒྲུབ་པ་ཐམས་ཅད་ལ་མཁས་པ། ",
            "སློབ་མའི་ཤེས་རྒྱུད་བྱིན་གྱིས་རློབ་ཅིང་གྲོལ་བར་ནུས་པ། ",
            "བསྐྱེད་རྫོགས་ཀྱི་དོན་ལ་དྲོད་རྟགས་ཐོན་ཅིང་། ",
            "འཇིག་རྟེན་གྱི་བྱ་བ་དང་བྲལ་བ་ཞིག་གི་མཚན་ཉིད་ཚང་བའོ།།",
            ""
        ],
        [
            "འདི་ལྟར་ཐུན་མོང་གི་ཐེག་པ་ལས་ཀྱང་། ",
            "བཤེས་གཉེན་ཞི་བ་དུལ་བ་ཉེར་ཞི་བ། །",
            "ཡོན་ཏན་བརྩོན་བྱས་ལྷག་པར་ལུང་གིས་།",
            "དེ་ཉིད་རབ་ཏུ་རྟོགས་ལ་སྨྲ་མཁས་ལྡན།།",
            "བརྩེ་བའི་བདག་ཉིད་སྐྱོ་ངལ་སྤངས་ལ་བསྟེན།།",
            "ཅེས་སོ།།",
            "ཞར་ལ་མཚན་ཉིད་དང་མི་ལྡན་པ་ཡང་། ",
            "ཡོན་ཏན་དེ་དག་དང་མི་ལྡན་ཅིང་། ",
            "ཁྱད་པར་དེ་ཉིད་ལས། ",
            "མཚན་ཉིད་མི་ལྡན་སློབ་དཔོན་ནི། །",
            "ཤེས་ཆུང་ང་རྒྱལ་ཆེ་བ་དང་། །",
            "དམ་ཚིག་སྡོམ་པ་རབ་འཆལ་ཞིང་།",
            "སྔགས་ཀྱི་ལྟ་སྤྱོད་ཉམས་པ་དང་། །",
            "སྙིང་རྗེ་མི་ལྡན་རྙེད་པ་འཚོལ།།",
            ""
        ],
        [
            "ཞེས་སོ།། ",
            "གཉིས་པ་མཚན་ཉིད་དང་ལྡན་པའི་བླ་མ་དེའི་ཆེ་བ་ནི། ",
            "ཀུན་ཏུ་བཟང་པོ་དངོས་ཡིན་པར་ལེའུ་ཐ་མ་ལས། ",
            "དེ་བཞིན་གཤེགས་པ་ཐམས་ཅད་ཀྱི། །",
            "ཕྱག་རྒྱ་གསང་ཆེན་སྙིང་པོ་འདི། །",
            "རྟོགས་ནས་སྨྲ་བ་གང་བྱེད་པ། །",
            "དེ་ཉིད་ང་ཡིན་དབང་ཡང་རྫོགས།།",
            "ཞེས་སོ།། ",
            "གསུམ་པ་ཇི་ལྟར་གདམས་ཚུལ་ནི། །",
            " ལེའུ་བཅུ་གསུམ་པ་ལས། ",
            "སྣོད་ལྡན་ངང་ཚུལ་བཟང་ལ་བརྟན།།",
            "ལུས་དང་ལོངས་སྤྱོད་གཏོང་ལ་སྦྱིན།།",
            ""
        ],
        [
            "གཞན་དུ་ནམ་ཡང་སྦྱིན་མི་བྱ༑༑",
            "རྨོངས་དང་འཕྱར་ལ་གལ་ཏེ་སྦྱིན།།",
            "དུས་མིན་པར་ནི་སྲོག་ཟད་ནས།།",
            "བསྲེག་དང་སྦྲེབས་ལ་ཡུན་རིང་གནས། །",
            "ཞེས་པ་དང་། ",
            "རྒྱན་སྟུག་པོ་བཀོད་པ་ལས། ",
            "རྒྱ་ཆེན་ཆོས་ཀྱི་སྣོད་གྱུར་པ། །",
            "དམན་པའི་ཆོས་ལ་སྦྱར་མི་བྱ།།",
            "དམན་ལའང་མཆོག་གི་ཆོས་མི་བཤད།།",
            "ཅེས་པས་སྣོད་བརྟགས་ལ་བཤད་པར་བྱའོ།།",
            ""
        ],
        [
            "ཅིའི་ཕྱིར་ན་རང་གཞན་ལ་ཉེས་པ་ཆེན་པོ་བསྐྱེད་པའི་ཕྱིར་དང་། ",
            "རྨད་བྱུང་རྒྱལ་པོ་ལས། ",
            "སློབ་མ་མ་བརྟགས་སློབ་དཔོན་དགྲ། །",
            "འདི་ཕྱིར་གནོད་ཅིང་ཡུན་རིང་འཚེ། །",
            "ཞེས་པའི་ཕྱིར་རོ། །",
            " གཉིས་པ་༼ཉན་པ་པོ་སློབ་མའི་མཚན་ཉིད་༽ལ་གསུམ་།",
            "མཚན་ཉིད། ",
            "ཆེ་བ། ",
            "ཇི་ལྟར་ཉན་པའི་ཚུལ་ལོ། །",
            "དང་པོ་༼མཚན་ཉིད་༽ནི། ",
            "སྤྱིར་དད་པ་དང་དམ་ཚིག་ལྡན་པ། ",
            "གཏོང་ཕོད་དང་སྲི་ཞུ་ཆེ་བ། ",
            "ཆོས་དང་བླ་མ་ལ་གུས་པ། ",
            "གསང་ཐུབ་ཅིང་སྒྲུབ་པ་ལ་བརྩོན་པ་།",
            "སྔ་མ་ལས། ",
            "གསང་སྔགས་སློབ་མའི་མཚན་ཉིད་ནི། །",
            "བླ་མ་ལ་གུས་སྲི་ཞུར་ལྡན།།",
            "དད་དང་ངོ་ཚ་ཁྲེལ་ཡོད་ཆེ།།",
            "གསང་ཐུབ་བསྒྲུབ་ལ་བརྩོན་པའོ།།",
            "ཞེས་པའོ།།",
            ""
        ],
        [
            "ཁྱད་པར་དུ་སྔར་ཐོས་བསམ་ལ་སྦྱངས་པའི་",
            "ཤེས་རབ་ཡོད་ཅིང་ཆོས་འདིའི་སྣོད་དུ་གྱུར་པ་།",
            "འདི་ཉིད་ལས། ",
            "ཐོས་བསམ་སྒོམ་ལ་རབ་སྦྱངས་པའི། །",
            "ཤེས་རབ་མཆོག་ལྡན་རྣམས་ཀྱིས་ཟུངས།།",
            "སྣོད་ལྡན་ངང་ཚུལ་བཟང་ལ་བརྟན།།",
            "ལུས་དང་ལོངས་སྤྱོད་གཏོང་ལ་སྦྱིན།།",
            "ཅེས་སོ།།",
            "འདི་དང་མཐུན་པར་ཐེག་པ་ཐུན་མོང་གི་གཞུང་ལས་ཀྱང་། ",
            "བླ་མ་ལ་གུས་ཚུལ་ཁྲིམས་ཡོངས་དག་དང་། །",
            "བསམ་གཏན་དང་ནི་འདོན་ལ་"
        ],
        [
            "རྟག་བརྩོན་དང་། །",
            "གྲིམ་ཞིང་དུལ་ལ་བཟོད་དང་ལྡན་པ་སྟེ།།",
            "སྡོམ་བརྩོན་གནས་པའི་ཆོས་ལྡན་ལགས་པར་གསུངས།།",
            "ཞེས་སོ།།",
            "ཞར་ལ་དེ་ལས་བཟློག་པ་།",
            "སྣོད་མ་ཡིན་ལ་ཁྱད་པར་དུ་སྡོམ་པ་དང་",
            "དམ་ཚིག་འཆལ་ཞིང་།",
            "ཆོས་དང་བླ་མ་ལ་མི་གུས་པ། ",
            "གྲོགས་དང་མཆེད་ལྕམ་ལ་སྨོད་པ་སྟེ༑",
            ""
        ],
        [
            "ཡང་དག་པའི་ལམ་ལ་རྨོངས་ཤིང་། ",
            "སྒོ་གསུམ་ཁྲེལ་བག་མེད་པ། ",
            "རྣམ་གཡེང་དང་མི་དགེ་བ་ལ་འཕྱར་བ་ནི་སྤང་བྱ་།",
            "འདི་ཉིད་ལས། ",
            "རྨོངས་དང་འཕྱར་ལ་གལ་ཏེ་བྱིན།།",
            "དུས་མིན་པར་ནི་སྲོག་ཟད་ནས།།",
            "བསྲེག་དང་སྦྲེབས་ལ་ཡུན་རིང་གནས། །",
            "ཞེས་སོ།། ",
            "གཉིས་པ་སྣོད་ལྡན་གྱི་ཆེ་བ་ནི། ",
            "འདི་ཉིད་ལས། ",
            "གང་ཞིག་འདི་ལ་མོས་གྱུར་པ། །",
            "སངས་རྒྱས་དཀྱིལ་འཁོར་ཐམས་ཅད་ཀྱི། །",
            "ཕྱོགས་དུས་ཀུན་ནས་ཐམས་ཅད་དུ། །",
            "དཀྱིལ་འཁོར་མ་ལུས་བསྙེན་པ་ཡིས། །",
            "ཉེ་བའི་སྲས་སུ་དགོངས་པར་འགྱུར།།",
            "ཞེས་པ་དང་། ",
            "རྒྱལ་བའི་རིགས་མཆོག་འཛིན་པ་དེ།།",
            ""
        ],
        [
            "འཇིག་རྟེན་གཙོ་དང་འཁོར་གྱིས་བཀུར།།",
            "དམ་པ་མཆོག་དང་དམ་པ་ཡིས། །",
            "སྲས་དང་སྤུན་དགོངས་བྱིན་གྱིས་རློབས།།",
            "བདེ་གཤེགས་ཉིད་ཀྱི་ཡུལ་ལ་ཞུགས།།",
            "འཇིགས་མེད་ཀུན་ཏུ་བཟང་པོར་སྦྱོར།།",
            "ཞེས་པ་དང་། ",
            "དེ་ནི་ངེས་པར་ལུང་བསྟན་ཏེ།།",
            "སྲས་ནི་ཐུགས་ལས་སྐྱེས་པ་ཡིན།།",
            ""
        ],
        [
            "ས་རབ་རིག་འཛིན་ས་ལ་གནས། །",
            "ཞེས་སོ།། ",
            "གསུམ་པ་༼ཇི་ལྟར་ཉན་པའི་ཚུལ་༽ནི། ",
            "སྣོད་ཀྱི་སྐྱོན་གསུམ། ",
            "དྲི་མ་དྲུག་དང་བྲལ་བས་ལེགས་པར་ཉན་པ་།",
            "སྐྱོན་གསུམ་ནི། ",
            "ཚིག་དོན་ཅུང་ཟད་མི་གཉེར་བ་ཁ་སྦུབས་ལྟ་བུ་དང་། ",
            "ཅུང་ཟད་ཟིན་ན",
            "འང་མི་བརྟན་བར་ཞབས་རྡོལ་བ་ལྟ་བུ་དང་། ",
            "ཟིན་ཡང་ཉོན་མོངས་པའི་གཉེན་པོར་",
            "མི་འགྲོ་བར་གྲོགས་སུ་འགྱུར་བ་",
            "དུག་ཅན་ལྟ་བུ་གསུམ་དང་བྲལ་བས་ཉན་པ་།",
            "ཡུམ་བར་མ་ལས། ",
            "ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག་དང་། ",
            "ངས་བཤད་དོ།།",
            "ཞེས་པ་ལྟ་བུའོ།།",
            ""
        ],
        [
            "ལེགས་པར་ནི་དུག་ཅན་དང་། ",
            "རབ་ཏུ་ཉོན་ནི་ཁ་སྦུབས་དང་། ",
            "ཡིད་ལ་ཟུངས་ཤིག་ནི་ཞབས་རྡོལ་ལ་གདམས་པའོ།།",
            "དྲི་མ་དྲུག་ནི། ",
            "རྣམ་བཤད་རིག་པ་ལས། ",
            "ང་རྒྱལ་དང་ནི་མ་དད་དང་། །",
            "དོན་དུ་གཉེར་བ་མེད་ཉིད་དང་། །",
            "ཕྱི་རོལ་རྣམ་གཡེང་ནང་དུ་སྡུད།།",
            "སྐྱོ་བས་ཉན་པ་དྲི་མ་ཡིན།།",
            "ཞེས་པ་།",
            "སློབ་དཔོན་དང་གྲོགས་ལས་ང་ལྷག་སྙམ་པའི་ང་རྒྱལ་དང་། ",
            "སློབ་དཔོན་དང་ཆོས་དང་མཆེད་གྲོགས་རྣམས་ལ་མ་དད་པ་དང་། ",
            "ཆོས་ལ་འདོད་འདུན་དང་དོན་གཉེར་མེད་པ་དང་། ",
            "དབང་པོ་ཡུལ་གྱི་ཕྱིར་འབྲང་ཞིང་",
            "རྩེ་གཅིག་ཏུ་མི་འཇོག་པ་དང་། ",
            "སེམས་བྱིང་རྨུགས་ཀྱིས་ནང་དུ་སྡུད་པ་དང་། ",
            "འཆད་ཉན་གྱི་ཚེ་འདིས་ཅི་བྱེད་སྙམ་དུ་བདུད་ཀྱིས་",
            "བཅོས་པའི་སྐྱོ་བས་ཉན་པ་རྣམས་ནི། ",
            "ཚེ་འདིར་ཡང་ཚིག་དོན་ཕུན་སུམ་ཚོགས་པའི་",
            "རང་བཞིན་བསམ་གཏན་དང་། ",
            "ཤེས་རབ་དང་། ",
            "རྣམ་པར་གྲོལ་བའི་ཆོས་ལ་བར་དུ་གཅོད་ཅིང་། ",
            "ཕྱི་མར་ཡང་ཆོས་དང་མི་འཕྲད་པའི་ཉེས་པས་",
            "འཁོར་བ་མཐའ་མེད་དུ་འཁྱམས་པར་འགྱུར་བས་",
            "རབ་ཏུ་གུས་པས་སྤྱོད་ལམ་བསྡམ་ཞིང་ལེགས་པའི་ཚུལ་གྱིས་སོ།།",
            ""
        ],
        [
            "གཉིས་ཀ་ལ་ཐུན་མོང་དུ་འདོམས་པའི་ཚུལ་ནི། ",
            "ཆོས་སྤྱོད་ཐམས་ཅད་ཀྱི་མན་ངག་མངོན་པར་རྟོགས་པའི་རྒྱུད་ལས། ",
            "དང་པོ་བྱང་ཆུབ་སེམས་བསྐྱེད་དོ།།",
            "རང་ཉིད་སྒྲོལ་མར་བསྒོམ་བྱས་ནས།།",
            "རྣ་བ་གཡས་པར་པདྨ་བསམ། །",
            "སློབ་དཔོན་འཇམ་དཔལ་བསྒོམས་བྱས་ནས།།",
            "བླ་མའི་ཞལ་གྱི་འོད་ཟེར་དག །",
            "པདྨར་ངེས་པར་ཐིམ་པར་བྱ།།",
            "འགྲོ་རྣམས་ལྷ་མོར་བསྒོམས་བྱས་ནས།།",
            "ཐོན་ཁར་མི་རྟོག་སྟོང་པ་ཉིད། །",
            "སྐད་ཅིག་གཉིས་ཙམ་བསྒོམ་པར་བྱ།།",
            ""
        ],
        [
            "ཞེས་པས། ",
            "སློབ་དཔོན་འཇམ་དཔལ་དུ་གསལ་བའི་ཞལ་ནས་",
            "ཆོས་ཀྱི་གསུང་འོད་ཟེར་དུ་ཐོན་པས། ",
            "རང་ཉིད་དེའི་ཡུམ་སྒྲོལ་མར་གྱུར་པའི་",
            "རྣ་བ་གཡས་པར་ཐིམ་པས་",
            "ཚིག་དོན་གྱིས་ལུས་གང་དྲི་མ་དག་པར་བསམ་ཞིང་།",
            "ཆོས་ཐོན་དུས་ཆོས་ཐུན་འགོ་ཞབས་འགྱུར་བས་ཀྱང་",
            "མི་རྟག་པ་མཚོན་ཞིང་།",
            "དེའི་རང་ཞིན་སྟོང་པར་བསམ་པའི་ངང་ནས་བསྔོ་བ་བྱ་ཞིང་",
            "སྒྱུ་མ་ལྟ་བུས་ཐུན་མཚམས་འདའ་བར་བྱའོ།།",
            "དེའང་འཆད་པ་པོས་ཆོས་བསྟན་པ་ནི་སྦྱིན་པ། ",
            "ཉོན་མོངས་པ་མེད་པས་ཚུལ་ཁྲིམས། ",
            "ཆོས་བསྟན་པ་ལ་སྐྱོ་ངལ་དང་གནོད་འཚེ་བཟོད་པས་བཟོད་པ། ",
            "སྤྲོ་བས་བརྩོན་འགྲུས། ",
            "ཆོས་འཆད་པ་ལས་གཞན་དུ་མ་ཡེངས་པས་བསམ་གཏན། ",
            "ཚིག་དོན་འབྱེད་པས་ཤེས་རབ་སྟེ་",
            "ཕ་རོལ་ཏུ་ཕྱིན་པ་དྲུག་རྫོགས་ཤིང་། ",
            "ཉན་པ་པོས་ཀྱང་ཆོས་འཆད་པའི་སྟན་དང་མཆོད་པ་ཆུ་དང་",
            "མེ་ཏོག་ལ་སོགས་པ་འབུལ་བས་སྦྱིན་པ། ",
            "ལུས་ངག་ཡིད་གསུམ་གྱི་མ་དག་པ་རྐང་པ་བརྐྱང་པ་ལ་སོགས་པ་།",
            "སྤྱོད་འཇུག་་ལས། ",
            "སྐྱིལ་ཀྲུང་འདུག་དང་རྒྱབ་མི་བསྟན།།",
            "གདུགས་དང་མཁར་བ་མཚོན་ཐོགས་དང་། །",
            "མགོ་བོ་དཀྲིས་པ་དག་ལ་མིན།།",
            ""
        ],
        [
            "ཞེས་པ་ལ་སོགས་པ་།",
            "སྒྲ་ཆེ་ཆུང་མི་བྱ་བའི་བར་ནི་ལུས་བསྡམ་པ་དང་། ",
            "ཅ་ཅོ་དང་ཤུབ་བུ་ཟློས་རེས་བྱེད་པ་",
            "ལ་སོགས་མི་བྱ་བ་ནི་ངག་གི་ཉེས་པ་དང་། ",
            "སེམས་ཀྱི་ཉོན་མོངས་པ་དང་མ་དད་པ་",
            "ལ་སོགས་བསྡམ་པ་ནི་ཚུལ་ཁྲིམས་སོ།།",
            "ཆོས་གྲལ་དུ་ལྷགས་པའི་འབུ་སྦྲང་ལ་སོགས་པ་ལ་མི་འཚེ་ཞིང་",
            "ཤིག་ལ་སོགས་པའི་གནོད་པ་ཆེ་ཆུང་བཟོད་པ་དང་། ",
            "ཆོས་སྟོན་པ་ལ་གསོལ་བ་འདེབས་ཤིང་",
            "ཉན་པར་བརྩོན་པ་ནི་བརྩོན་འགྲུས་དང་། ",
            "སེམས་མ་ཡེངས་བར་ཉན་ཅིང་ཐོས་པ་འཛིན་པ་ནི་བསམ་གཏན་དང་། ",
            "རང་གིས་རྟོགས་པའི་དོན་ལ་དཔྱོད་པ་དང་ཐེ་ཚོམ་གྱི་གཞིར་གྱུར་ན་",
            "བླ་མ་ལ་དྲི་ཞིང་རྩོད་པས་རྣམ་པར་གཏན་ལ་དབབ་པ་ནི་ཤེས་རབ་།",
            "དེ་ཉིད་ལས། ",
            "མེ་ཏོག་སྟན་སོགས་རབ་འབུལ་ཞིང་།།",
            "ས་ཕྱོགས་སྤྱོད་ལམ་བསྡམ་པ་དང་། །",
            "སྲོག་ཆགས་རྣམས་ལ་འཚེ་མི་བྱེད།།",
            ""
        ],
        [
            "བླ་མ་ལ་ནི་གསོལ་བ་འདེབས།།",
            "མ་ཡེངས་བླ་མའི་གདམས་ངག་འཛིན།།",
            "དོགས་སེལ་ཕྱིར་ན་སྐྱོན་ཚིག་འདྲི། །",
            "སྒྲོལ་མ་ཡན་ལག་དྲུག་དང་ལྡན།།",
            "ཞེས།",
            "ཡང་ན་སྣང་བ་ཐམས་ཅད་འོག་མིན་གྱི་ཞིང་ཁམས། ",
            "ཆོས་སྒར་དེ་ཉིད་དཀྱིལ་འཁོར་གྱི་བཀོད་པ། ",
            "བླ་མ་ཉིད་གཙོ་བོ་རིགས་ལྔ་ལུས་གཅིག་ལ་",
            "ཞལ་ཕྱོགས་བཞི་གང་དུ་བལྟས་ཀྱང་དེར་ལྟ་བས་",
            "ཐེག་པ་ཆེན་པོའི་སྒྲ་སྒྲོགས་པའི་གསུང་གི་འོད་ཟེར། ",
            "འཁོར་རྣམས་ཞི་ཁྲོ་གང་མོས་ཀྱི་ཚོམ་བུར་གསལ་བའི་",
            "རྣ་བར་བཞུགས་པས་རྟོགས་པ་བསྐྱེད་ཅིང་། ",
            "གསུང་ཡི་གེའི་སྤྲིན་ལས་ཕྱོགས་བཅུའི་",
            "འཇིག་རྟེན་ཐམས་ཅད་དུ་ཆོས་ཀྱི་",
            "གསུང་དབྱངས་རྒྱ་མཚོས་སེམས་ཅད་ཐམས་ཅད་ཀྱི་",
            "མུན་པ་བསལ་ཞིང་",
            "དོན་བྱས་པར་བསམ་མོ། །",
            "ཐོན་ཀར་སྣང་སྲིད་ལྷ་དང་",
            "གཞལ་ཡས་ཁང་གི་རང་བཞིན་དུ་གསལ་བཏབ་།",
            ""
        ],
        [
            "བདེན་པ་དབྱེར་མེད་པའི་ངང་ལས་བསྔོ་བ་བྱས་ལ་ལངས་ཏེ་",
            "སྒྱུ་མའི་ངང་ནས་ཐུན་མཚམས་ཀྱི་བྱ་བ་རྣམས་བྱའོ།།",
            "འདི་དག་ནི་གནད་དམ་པའོ།། ",
            "གསུམ་པ་དེ་གཉིས་ཀྱིས་གཏན་ལ་དབབ་བྱ་རྒྱུད་ཀྱི་",
            "དོན་དངོས་གཏན་ལ་དབབ་པ་ལ་གཉིས་།",
            "རྒྱུད་གསུམ་སྤྱིའི་རྣམ་པར་བཞག་པ་དང་། ",
            "གསང་ཆེན་དོན་གྱི་རིམ་པ་བྱེ་བྲག་ཏུ་བཤད་པའོ།།",
            "དང་པོ་༼རྒྱུད་གསུམ་སྤྱིའི་རྣམ་པར་བཞག་པ་༽ལ་གསུམ་།",
            "མཚན་ཉིད། ",
            "དབྱེ་བ། ",
            "ལྡང་ཚད་དོ།།",
            ""
        ],
        [
            "དང་པོ་༼མཚན་ཉིདབ་༽ནི། ",
            "དེ་བཞིན་གཤེགས་པ་དངོས་སམ་",
            "དངོས་ཀྱི་བདག་རྐྱེན་ལས་བཀའ་བྱིན་གྱིས་བརླབས་པ་གང་ཞིག ",
            "འབྲས་བུ་རྡོ་རྗེའི་ཐེག་པ་ཡིན་ཏེ",
            "རྡོ་རྗེ་ལས། ",
            "གསུངས་སོ་བསྟན་ནོ་བྱིན་གྱིས་བརླབས། །",
            "རབ་འབྱམས་ཐེག་པའི་སྙིང་པོ་མཆོག །",
            "རང་བཞིན་རབ་ཏུ་འབྲེལ་བའི་ཕྱིར། །",
            "རྒྱུད་ཅེས་ངེས་པར་བཞག་པ་ཡིན།།",
            "ཞེས་སོ།།",
            "དེའང་གཞི་ལམ་འབྲས་བུ་གསུམ་ཀ་ཡེ་ནས་",
            "སངས་རྒྱས་ཀྱིས་བྱིན་གྱིས་བརླབས་པ་དང་། ",
            "དེའི་རང་བཞིན་གསུངས་པའི་",
            "མཚན་ཉིད་འདིར་འདུས་པ་ཁོ་ནའོ།། ",
            "གཉིས་པ་༼དབྱེ་བ་༽ལ་གསུམ་།",
            "རྩ་བའི་རྒྱུད། ",
            "ཕྱི་མའི་རྒྱུད། ",
            "ཕྱི་མའི་ཕྱི་མའི་རྒྱུད་དོ།།",
            ""
        ],
        [
            "དང་པོ་༼རྩ་བའི་རྒྱུད་༽ནི༑ ",
            "གཞུང་གཞན་ལ་མ་བརྟེན་པར་གཞན་བསྐྱེད་པར་ནུས་པ་རྩ་བའི་རྒྱུད། ",
            "དེའི་དོན་རྒྱས་པར་སྟོན་པ་གཉིས་པའོ།།",
            "མ་ཚང་བ་ཁ་སྐོང་བ་གསུམ་པའོ།།",
            "ཡང་རྩ་བ། ",
            "བཤད་རྒྱུད། ",
            "རྒྱུད་ཕྱི་མ་གསུམ་དུའང་བསྟན་།",
            "དང་པོ་ནི་སྔར་བཞིན་ནོ།།",
            "གཉིས་པ་ནི་རྒྱུད་རང་གིས་རྒྱུད་གཞན་གྱི་",
            "དོན་འགྲེལ་བར་བྱེད་པ་བཤད་པ་དང་། ",
            "དེ་གཉིས་ནས་མི་གསལ་བ་གསལ་བར་སྟོན་པ་མ་ཚང་བ་",
            "ཁ་སྐོང་བས་རྒྱུད་ཕྱི་མ་ཞེས་བཞེད་དེ",
            "སྔ་མ་དང་དོན་གཅིག་།",
            ""
        ],
        [
            "དེ་ལྟར་གསུམ་ལས། ",
            "འདི་ནི་སྒྱུ་འཕྲུལ་རྩ་བའི་རྒྱུད་ཆེན་པོ་།",
            "འདི་ལ་ཁ་ཅིག་གིས། ",
            "ཞི་བའི་བསྟོད་པ་ཡན་ཆད་རྩ་བའི་རྒྱུད། ",
            "མན་ཆད་ལ་ཕྱི་མའི་རྒྱུད་ཟེར་བ་ནི་རིགས་པར་མ་མཐོང་།",
            "ཐམས་ཅད་རྩ་བའི་རྒྱུད་ཡིན་པར་བསྟན་པ་དང་། ",
            "རྒྱུད་ལས་ཀྱང་དེ་ལྟར་མ་ཕྱེས་པ་དང་། ",
            "ཞི་ཁྲོ་གཉིས་སུ་བྱུང་བ་ནི་རྒྱུད་གཞན་ཐམས་ཅད་ཀྱི་",
            "རྩ་བར་བསྟན་པ་ཡིན་གྱི། ",
            "ཁྲོ་བོའི་དཀྱིལ་འཁོར་ཞི་བའི་གཡོན་དུ་བསྟན་པའི་",
            "རྣམ་དབྱེ་དེ་ནི་ཤིན་ཏུ་འགལ་བར་མཐོང་ངོ་།། ",
            "གསུམ་པ་ལྡང་ཚད་ནི། ",
            "རྒྱུད་དེ་ཉིད་བྱ་བ་གཞན་གྱི་འཕྲོ་གཞིར་འགྱུར་ཞིང་།",
            "གཞན་ལ་དེའི་ཆོ་ག་མི་ལྟོས་ན་རྒྱུད་ཆེན་པོ་ཞེས་བྱ་།",
            "རྩ་བའི་རྒྱུད་འདི་བཞིན་ནོ།།",
            ""
        ],
        [
            "གཞན་ལས་འཕྲོས་ཤིང་གཞན་དུ་ལྟོས་ན་ཡན་ལག་གི་རྒྱུད་དམ་",
            "བཀོལ་བ་དུམ་བུའི་རྒྱུད་ཅེས་བྱ་།",
            "རྒྱུད་ཆུང་ངུའོ།།",
            "དཔེར་ན་རྩེ་མོ་རིགས་བསྡུས་བཞིན་ནོ།།",
            "རྒྱུད་སོ་སོའི་ལྡང་ཚད་ནི། ",
            "རང་གི་ལམ་ཐབས་མཆོག་ལ་བརྟེན་ནས་",
            "ཉོན་མོངས་པ་རང་སར་དག་ཅིང་། ",
            "དངོས་གྲུབ་གཉིས་སྒྲུབ་པའི་རང་བཞིན་འབྲེལ་ཆགས་པ་ནི་",
            "རྒྱུད་དུ་བཀོད་པ་ཙམ་སོ་སོའི་ཚད་དོ།།",
            "གཞི་ལམ་འབྲས་བུ་གསུམ་ཀྱང་",
            "རང་རང་གི་ངོ་བོ་ཟམ་མ་ཆད་ཅིང་། ",
            "ཐབས་མཆོག་གི་གཞི་དང་། ",
            "ལམ་དང་། ",
            "འབྲས་བུར་གནས་པས་རྒྱུད་ཅེས་རྣམ་པར་བཞག་།",
            ""
        ],
        [
            "འདི་དག་ལ་ཡི་གེ་མི་འདྲ་བ་ཤིན་ཏུ་མང་བས་",
            "འདིར་མ་བྲིས་སོ།། ",
            "གཉིས་པ་གསང་ཆེན་དོན་གྱི་རིམ་པ་བྱེ་བྲག་ཏུ་བཤད་པ་ལ་གསུམ་།",
            "གཞི་དང་ལམ་དང་། ",
            "འབྲས་བུའི་རྣམ་པར་བཞག་པའོ།། ",
            "དེ་སྐད་དུའང་རྡོ་རྗེ་ལས། ",
            "གཞི་དང་ལམ་དང་ངོ་བོ་ཡིས། །",
            "ངེས་པ་རྣམ་པ་གསུམ་དུ་གསུངས།།",
            "ཞེས་སོ།། ",
            "དང་པོ་༼གཞི་༽ལ་གཉིས་།",
            ""
        ],
        [
            "གནས་ལུགས་དོན་གྱི་གཞི་དང་། ",
            "རྟོགས་པ་ལམ་གྱི་གཞིའོ།།",
            "དང་པོ་༼གནས་ལུགས་དོན་གྱི་གཞི་༽ལ་གསུམ་།",
            "གཞིའི་གནས་།",
            "སྣང་ཚུལ། དབྱེ་བའོ།།",
            "དང་པོ་༼གཞིའི་གནས་ལུགས་༽ནི། ",
            "ཡེ་ནས་འོད་གསལ་བའི་སེམས་ཉིད་ཀྱི་",
            "རང་བཞིན་དཀྱིལ་འཁོར་གསུམ་དུ་སངས་རྒྱས་ཤིང་",
            "དངོས་པོ་དང་མཚན་མ་གང་ཡང་མ་གྲུབ་པ་།",
            ""
        ],
        [
            "འདི་ཉིད་ལས། ",
            "རྩ་བ་མེད་པའི་སེམས་ཉིད་ནི། །",
            "ཆོས་རྣམས་ཀུན་གྱི་རྩ་བ་ཡིན།།",
            "ཞེས་པ་དང་། ",
            "གཞི་རྩ་མེད་པའི་སེམས་ཉིད་ནི། །",
            "ཕོ་མོ་མ་ཡིན་མ་ནིང་མིན།།",
            "མཚན་མེད་མ་ཡིན་རིགས་བརྒྱུད་མིན།།",
            "ཁ་དོག་མ་ཡིན་དབྱིབས་མ་ཡིན།།",
            "གནས་སུ་མ་ཡིན་གང་ཡང་མིན།།",
            "དེ་བཞིན་ཉིད་དབྱིངས་ཡེ་ཤེས་ཏེ།།",
            ""
        ],
        [
            "ཞེས་པ་དང་། ",
            "ཡང་། ",
            "ཕྱོགས་བཅུ་དུས་བཞི་གང་ནས་ཀྱང་། །",
            "རྫོགས་པའི་སངས་རྒྱས་རྙེད་མི་འགྱུར།།",
            "སེམས་ཉིད་རྫོགས་པའི་སངས་རྒྱས་ཏེ།།",
            "སངས་རྒྱས་གཞན་དུ་མ་ཚོལ་།",
            "ཅེས་གསུངས་པས། ",
            "འདིའི་དོན་ངེས་པར་བྱ་བ་ལ་དཔེ་དོན་རྟགས་གསུམ་ལས། ",
            "སེམས་ཉིད་རང་བཞིན་གྱིས་དག་པའི་དཔེ་སྟོན་ཀའི་",
            "ནམ་མཁའ་སྤྲིན་ཐམས་ཅད་དང་བྲལ་བ་ལྟ་བུ་སྟེ་",
            "དངོས་པོ་དང་མཚན་མ་མེད་པའོ།།",
            "དོན་ནི་སེམས་ཉིད་གང་དུའང་མ་གྲུབ་ཅིང་",
            "སྨྲ་བསམ་བརྗོད་པ་ཐམས་ཅད་ལས་འདས་པ་རང་བྱུང་གི་ཡེ་ཤེས་སོ།།",
            "རྟགས་ནི་དྲན་རིག་སྣ་ཚོགས་སུ་གསལ་བ་འདི་ཉིད་ཡིན་།",
            ""
        ],
        [
            "གཞིག་རྩ་དང་ངོས་བཟུང་མེད་པ། ",
            "ཁ་དོག་དང་དབྱིབས་མཚན་མེད་ལ་སྣང་བ་འདིས་མཚོན་པའོ།།",
            "དེ་སྐད་དུའང་ཀུན་བྱེད་ལས། །",
            "ང་ཡི་རང་བཞིན་ཤེས་འདོད་ན།།",
            "དཔེ་ནི་ནམ་མཁའ་ལྟ་བུར་ལྟོས།།",
            "དོན་ནི་ཀུན་ཏུ་སྐྱེ་བ་མེད།།",
            "རྟགས་ནི་རིག་པ་བྱང་ཆུབ་སེམས། །",
            "ཞེས་སོ།།",
            "དེའང་མེད་པ་ཕྱང་ཆད་དུ་མ་སོང་བས་",
            "གསལ་ལ་"
        ],
        [
            "ངོས་བཟུང་མེད་པ་རྒྱ་མཚོ་རྙོགས་དྭངས་པའི་གཏིང་ལྟ་བུ། ",
            "ཡོད་པ་མཐའ་གཅིག་ཏུ་མ་གྲུབ་པས་",
            "དཔེ་སྟོན་ཀའི་ནམ་མཁའ་ལྟ་བུ། ",
            "ཡོན་ཏན་ལྷུན་གྱིས་གྲུབ་པས་",
            "ཡིད་བཞིན་གྱི་ནོར་བུ་ལྟ་བུ་།",
            "རྒྱ་མཚོ་ལས། ",
            "ནམ་མཁའ་རྒྱ་མཚོ་རིན་ཆེན་སོགས། །",
            "ཉེ་བའི་དཔེ་ཡིས་མཚོན་པའོ།།",
            "ཞེས་སོ།།",
            "དེའང་ངོ་བོ་གང་དུའང་མ་གྲུབ་པས་ཀ་དག་ཅེས་བྱ་།",
            "ཡོན་ཏན་ཡེ་ནས་རྫོགས་པས་ལྷུན་གྲུབ་ཅེས་བྱ་།",
            "ངོ་བོ་གཅིག་ལ་རང་བཞིན་གཉིས་སུ་",
            "མེད་པ་ཆུ་དང་ཆུ་ཟླའི་ཚུལ་།",
            ""
        ],
        [
            "རྒྱས་པ་ལས། ",
            "ཐམས་ཅད་དག་ཅེས་བྱ་བ་ཡང་། །",
            "དངོས་པོ་བསལ་དག་མ་ཡིན་ཏེ།།",
            "སྣང་སྤྱོད་ཉིད་ན་རྣམ་པར་དག །",
            "རང་རིག་ཡེ་ཤེས་གཟུགས་སུ་སྐྱེས།།",
            "སྐུ་དང་ཡེ་ཤེས་བསམ་མི་ཁྱབ།།",
            "ཅེས་སོ།།",
            "དབྱེ།",
            "ཀ་དག་དང་ལྷུན་གྲུབ་གཉིས་པོ་།",
            ""
        ],
        [
            "དབྱིངས། ",
            "ཡེ་ཤེས། ",
            "གཉིས་སུ་མེད་པ་གསུམ་གསུམ་དུ་འདོད་།",
            "སྔ་མ་ལས། ",
            "དབྱིངས་དང་ཡེ་ཤེས་གཉིས་སུ་མེད།།",
            "ལྷུན་གྱིས་གྲུབ་དང་རྣམ་དག་པའོ།།",
            "ཞེས་སོ།།",
            "དེ་ལ་དབྱིངས་ཀ་དག་ནི་སེམས་ཉིད་ཡེ་ནས་དག་པའོ།།",
            "ཡེ་ཤེས་ཀ་དག་ནི་རིག་པ་སྐྱེས་སམ་",
            "གནས་དུས་ཉིད་ནས་ངོ་བོ་མེད་པའོ།།",
            ""
        ],
        [
            "གཉིས་མེད་ཀ་དག་ནི་གང་སྣང་བ་ཉིད་ལས་",
            "ཐ་དད་པའི་ཆོས་ཉིད་མ་གྲུབ་པའོ།།",
            "དེ་བཞིན་དུ། ",
            "དབྱིངས་ལྷུན་གྲུབ་ནི་ཡེ་ནས་འོད་གསལ་བའི་སེམས་ཉིད་སུས་ཀྱང་",
            "མ་བྱས་པར་གདོད་མ་ནས་",
            "དུས་གསུམ་འཕོ་འགྱུར་མེད་པར་ཡོད་པ་།",
            "ལེ་ལག་ལས། ",
            "འདས་དང་ད་ལྟར་བྱང་བ་དང་། །",
            "འབྱུང་བར་མ་ངེས་དུས་འདི་དག །",
            "སྔ་ཕྱི་མེད་པར་མཉམ་ཡིན་ཏེ།།",
            "ཞེས་སོ།།",
            "ཡེ་ཤེས་ལྷུན་གྲུབ་ནི་དཀྱིལ་འཁོར་གསུམ་དང་",
            "ཅིར་སྣང་ཐམས་ཅད་ཡེ་ཤེས་ཀྱི་རོལ་པར་ཤར་བ་ཉིད། ",
            "སུས་ཀྱང་མ་བྱས་པར་ཡེ་ཤེས་ཉིད་རང་སྣང་བར་འདོད་དེ",
            "རྡོ་རྗེ་ལས། ",
            "ཆོས་ཀུན་ཡེ་ནས་དག་པ་ཡི། །",
            "ཡེ་ཤེས་ཉིད་ལ་ཉིད་སྣང་བ། །",
            "སུས་ཀྱང་མ་བྱས་རང་བྱུང་བར། །",
            "ཡེ་ཉིད་ནས་ནི་ལྷུན་གྲུབ་པའོ།།",
            ""
        ],
        [
            "ཞེས་སོ།།",
            "གཉིས་མེད་ལྷུན་གྲུབ་ནི་དེ་ལྟར་ཡེ་ཤེས་སུ་",
            "སྣང་བ་ཡང་རྟག་པ་བདེན་པའི་རང་བཞིན་མ་ཡིན་།",
            "ཆུ་ཟླའམ་གཟུགས་བརྙན་ལྟར་སྣང་ལ་",
            "ངོ་བོས་སྟོང་པར་འདོད་པ་ནི། ",
            "རྒྱས་པ་ལས། ",
            "འདི་ལྟར་ཐམས་ཅད་གཟུགས་བརྙན་ཏེ།།",
            "བྱ་བྱེད་སྣང་ཞིང་དངོས་པོ་མེད།།",
            "ཆུ་ཟླའི་ཚུལ་དུ་ཐམས་ཅད་གནས། །",
            "ཐམས་ཅད་སྣང་ལ་རང་བཞིན་མེད།།",
            "ཅེས་སོ།།",
            ""
        ],
        [
            "གཉིས་པ་སྣང་ཚུལ་ནི། ",
            "གཞི་དེ་ལྟ་བུ་ལས་མ་རིག་པ་བདག་ཏུ་འཛིན་བྱེད་ཀྱི་",
            "བློ་རྟོག་པ་ལངས་པས་འགྲོ་བ་སོ་སོར་སྣང་བ་རྨི་ལམ་ལྟ་བུ་།",
            "འདི་ལས། ",
            "ཨེ་མ་ཧོ་བདེ་གཤེགས་སྙིང་པོ་ལས། ",
            "རང་གི་རྣམ་རྟོག་ལས་ཀྱིས་སྤྲུལ།།",
            "ཅེས་སོ༑༑",
            "དེ་ལྟར་སྣང་དུས་འདི་ཉིད་ན་ངོས་བཟུང་མེད་།",
            "ལས་རིམ་ལས། ",
            "འཁོར་བ་གཟུགས་བརྙན་འདྲ་བ་ཡིས། །",
            "རང་བཞིན་ཡེ་ནས་མྱ་ངན་འདས།།",
            "ཞེས་སོ།།",
            ""
        ],
        [
            "དེའང་སེམས་ཅན་གྱི་དུས་།",
            "སེམས་ཀྱི་སྣང་བ་ཡུལ་དང་རྣམ་པ་སྣ་ཚོགས་སྣང་བ་",
            "དུང་ལ་སེར་པོར་འཛིན་པ་ལྟ་བུ་ཉིད། ",
            "འཁྲུལ་པ་དག་ཚེ་སངས་རྒྱས་ལ་ཡེ་ཤེས་ཀྱི་",
            "སྣང་བ་སྐུ་དང་ཞིང་ཁམས་སུ་སྣང་བ་ཡང་། ",
            "སྔར་གྱི་གཞི་ཕུང་པོ་ཁམས་དང་སྐྱེ་མཆེད་དག་པ་ལས་གྱུར་པ་།",
            "དུང་སེར་པོ་ཉིད་བད་ཀན་དག་པས་",
            "དཀར་པོར་སྣང་བ་བཞིན་ནོ།། ",
            "གསུམ་པ་དབྱེ་བ་ལ་གསུམ་།",
            "དོན་དམ་པ། ",
            "ཀུན་རྫོབ། ",
            "དབྱེར་མེད་པའོ།། ",
            "དེ་སྐད་དུ་ལམ་རིམ་ལས། ",
            "དེ་ཡང་རྣམ་གསུམ་ཚུལ་དུ་བཞག །",
            "ཅེས་སོ།།",
            ""
        ],
        [
            "དང་པོ་༼དོན་དམ་པ་༽ནི། ",
            "ཆོས་ཐམས་ཅད་ཀྱི་རང་བཞིན་སྤྲོས་པའི་མཐའ་དང་བྲལ་བ་།",
            "རྒྱས་པ་ལས། ",
            "ཆོས་རྣམས་མ་ལུས་ཐམས་ཅད་ཀུན། །",
            "དེ་བཞིན་ཉིད་དང་སྟོང་བའི་མཐའ། །",
            "ཡང་དག་ཉིད་དང་ཆོས་ཀྱི་དབྱིངས། །",
            "མཚན་ཉིད་མེད་ཅིང་དམིགས་སུ་མེད།།",
            "ཅེས་སོ།།",
            "དེའང་ཆོས་ཐམས་ཅད་རིག་པས་གཞིག་ཅིང་བརྟགས་ན་",
            "གང་གི་ངོ་བོར་མ་གྲུབ་ཅིང་། ",
            "སྣང་དུས་ཉིད་ནས་སྐྱེ་འགགས་གནས་གསུམ་དང་བྲལ་བར་གནས་།",
            "འདི་ཉིད་ལས། ",
            "ཨེ་མ་ངོ་མཚར་རྨད་ཀྱི་ཆོས། །",
            "རྫོགས་པའི་སངས་རྒྱས་ཀུན་གྱི་གསང་།།",
            ""
        ],
        [
            "སྐྱེ་བ་མེད་ལས་ཐམས་ཅད་སྐྱེས།།",
            "སྐྱེས་པ་ཉིད་ན་སྐྱེ་བ་མེད།།",
            "ཅེས་པའི་འདོན་པ་བསྒྱུར་།",
            "འགགས་པ་དང་། ",
            "གནས་པ་དང་། ",
            "དམིགས་པ་དང་། ",
            "འགྲོ་འོང་མེད་པའི་བར་དུ་གསུངས་ཤིང་། ",
            "རིགས་པས་ཀྱང་གྲུབ་།",
            "སྣང་སྲིད་འཁོར་འདས་ཀྱིས་བསྡུས་པའི་ཆོས་འདི་དག་ཆོས་ཅན། ",
            "རང་བཞིན་བདེན་པར་གྲུབ་པ་ཅུང་ཟད་ཀྱང་མེད་།",
            "བདེན་པའི་གཅིག་དང་དུ་མ་དང་བྲལ་བའི་ཕྱིར། ",
            "ཅེས་གཅིག་དུ་བྲལ་གྱི་གཏན་ཚིགས་ལ་སོགས་པས་ཀྱང་ཤེས་སོ།།",
            ""
        ],
        [
            "མདོར་ན་ཇི་ལྟར་སྣ་བ་དེའི་རང་བཞིན་གདོད་མ་ནས་",
            "ངོ་བོ་མེད་པ་ནི་དོན་དམ་པའི་གནས་ལུགས་སོ།། ",
            "གཉིས་པ་ཀུན་རྫོབ་ལ་གསུམ་།",
            "ངོ་བོ༑ ",
            "དབྱེ་བ། ",
            "རང་བཞིན་ནོ།།",
            "དང་པོ་༼ངོ་བོ་༽ནི། ",
            "སྣང་སྲིད་འཁོར་འདས་ཀྱི་ཆོས་མ་འགགས་",
            "སྣ་ཚོགས་སུ་གསལ་བ་འདི་ཡིན་ནོ།། ",
            "དབྱེ་ན་གཉིས་།",
            "ཡང་དག་ཀུན་རྫོབ་དང་། ",
            "ལོག་པའི་ཀུན་རྫོབ་བོ། །",
            "དང་པོ་༼ཡང་དག་ཀུན་རྫོབ་༽ནི། ",
            "འཁྲུལ་པ་དག་པའི་ཚེ་ཐམས་ཅད་དཀྱིལ་འཁོར་གྱི་",
            "རོལ་པར་སྣང་བ་ཡིན་ཏེ",
            ""
        ],
        [
            "འདི་ཉིད་ལས། ",
            "ཡེ་ཤེས་ཉིད་ལ་ཡེ་ཤེས་རོལ།།",
            "ཡེ་ཤེས་རོལ་པ་ཉིད་ཀྱང་།",
            "ཅེས་པ་དང་། ",
            "ལམ་རིམ་ལས། ",
            "ཡང་དག་ཉིད་དུ་གྲགས་སོ་ཅོག །",
            "གཉིས་སྣང་ཉིད་ནས་གང་ཡིན་པ། །",
            "སེམས་ཉིད་ཡེ་ཤེས་སྒྱུ་མར་ཤར།།",
            "སྣང་བ་ངོ་བོ་ངེས་མེད་ཅིང་། །",
            "ཇི་ལྟར་བལྟས་པའི་སྣང་བ་དང་། །",
            "རང་བཞིན་ཐེར་ཟུག་རྟག་ཆད་བྲལ།།",
            "ཅེས་སོ།། ",
            "གཉིས་པ་༼ལོག་པའི་ཀུན་རྫོབ་༽ནི། ",
            "འཁོར་བའི་འཁྲུལ་སྣང་ཇི་སྙེད་པ་ཐམས་ཅད་།",
            ""
        ],
        [
            "དེ་ཉིད་ལས། ",
            "དེ་ལ་ལོག་རྟོག་སྒྱུ་མ་ནི། །",
            "ཆོས་དང་བདག་དང་དངོས་པོ་རྣམས། །",
            "ངོ་བོ་ཡོད་སོགས་རྟོག་པ་ལས། །",
            "རྟོགས་པ་སྒྱུ་མའི་ཀློང་གྱུར་པས། །",
            "སྐྱེས་ཀྱང་མི་བདེན་བསླུ་བ་གྲུབ།།",
            "ཅེས་སོ།། ",
            "གསུམ་པ་རང་བཞིན་ལ་གཉིས་།",
            "ཡེ་ཤེས་སྒྱུ་མའི་རང་བཞིན་དང་། ",
            "ལོག་རྟོག་སྒྱུ་མའི་རང་བཞིན་ནོ།།",
            "དང་པོ་༼ཡེ་ཤེས་སྒྱུ་མའི་རང་བཞིན་༽ནི། ",
            "འོག་མིན་གྱི་ཞིང་ཁམས་ན་ལོངས་སྐུའི་སྣང་བ་དང་། ",
            "དེ་ལས་འཕྲོས་པའི་སྤྲུལ་པ་།",
            "འཇའ་ཚོན་ནམ་ཆུ་ཟླ་ལྟར་སྣང་ལ་རང་བཞིན་མེད་པ་",
            "དུས་ཐམས་ཅད་པའི་ངོ་བོར་གནས་ཤིང་། ",
            "རྒྱུ་རྐྱེན་རང་རྒྱུད་པས་མ་བསྐྱེད་པར་འདོད་དེ༑"
        ],
        [
            "གཞི་ནས་དེ་ལྟར་གནས་པ་གསལ་བའི་ཕྱིར་རོ། །",
            " གཉིས་པ་༼ལོག་རྟོག་སྒྱུ་མའི་རང་བཞིན་༽ནི། ",
            "འགྲོ་བའི་སེམས་སྣང་རྨི་ལམ་ལྟ་བུ་།",
            "དེའང་སེམས་ཀྱི་བག་ཆགས་ལས་ཕྱི་རོལ་དོན་གཞན་གྱིས་",
            "བསྐྱེད་པའི་རྒྱུ་འབྲས་སུ་མི་འདོད་།",
            "རང་གི་རྣམ་རྟོག་ལས་ཀྱིས་སྤྲུལ།།",
            "ཅེས་སོ།།",
            "འདི་ནམ་བཟློག་།",
            "ལང་ཀར་གཤེགས་པ་ལས། ",
            "སྲིད་གསུམ་འདི་ནི་རྨི་ལམ་དང་། །",
            "སྨིག་སྒྱུ་ཆུ་ཡི་ཕུང་པོ་བཞིན། །",
            "ནོར་བར་མཐོང་ནས་",
            ""
        ],
        [
            "ཕྱིར་བཟློག་།",
            "ཞེས་སོ།། ",
            "གསུམ་པ་དབྱེར་མེད་པ་ནི། ",
            "ལོག་རྟོག་སྒྱུ་མ་དང་། ",
            "ཡང་དག་སྒྱུ་མ་གཉིས་ཀའི་ཚེའང་། ",
            "རང་གི་སྣང་བ་དེ་དང་དེའི་རང་བཞིན་སྟོང་པ་ལ་ཆུ་དང་",
            "ཟླ་གཟུགས་ལྟར་དབྱེར་མེད་པ་ཡིན་ཏེ",
            "འདི་ཉིད་ལས། ",
            "ཡང་དག་སྒྱུ་མའི་ཚུལ་གཉིས་སུ། །",
            "བདག་དང་བདག་གི་གཞན་མེད་དེ།།",
            "རྣམ་དག་དབྱིངས་ཉིད་ཚུལ་གཅིག་།",
            "ཞེས་སོ།།",
            ""
        ],
        [
            "དེའང་སྒྱུ་མ་འདི་གཉིས་གཅིག་གམ་ཐ་དད། ",
            "གཅིག་ན་དག་མ་དག་སོ་སོར་བཞག་ཏུ་མེད་པ་དང་། ",
            "ཕན་ཚུན་འཆོལ་བར་སྣང་བར་འགྱུར་ཞིང་",
            "མི་གཅིག་ན་སེམས་ཉིད་གཅིག་གི་",
            "རང་བཞིན་མ་ཡིན་པར་འགྱུར་རོ་ཞེ་།",
            "ལན་ལ་གཉིས་ལས། ",
            "ཚུལ་མཚུངས་པ་ནི། ",
            "རྨི་ལམ་གྱི་འཁྲུལ་སྣང་དང་། ",
            "ཉིན་སྣང་གི་མ་འཁྲུལ་བ་འདི་གཉིས་ཐ་སྙད་དུ་གཅིག་གམ་ཐ་དད། ",
            "གཅིག་ན་ཉིན་མཚན་གྱི་སྣང་བ་ཐ་དད་དུ་སོ་སོར་བཞག་ཏུ་མེད་པ་དང་། ",
            "ཉིན་སྣང་བཞིན་དུ་རྨི་ལམ་ཡང་མ་འཁྲུལ་བ་དང་། ",
            "རྨི་ལམ་བཞིན་དུ་ཉིན་སྣང་ཡང་མ་འཁྲུལ་པར་འགྱུར་པས་",
            "ཕན་ཚུན་འཆོལ་བའི་སྐྱོན་ཡོད་ཅིང་། ",
            "ཐ་དད་ནའང་སེམས་གཅིག་ལ་སྣང་བའི་",
            "རང་བཞིན་མ་ཡིན་པར་འགྱུར་རོ་ཞེ་ན་ལན་ཅི་།",
            "དེ་སེམས་སུ་ངོ་བོ་གཅིག་ལ་དུས་ཀྱི་ཐ་དད་ཞེ་།",
            "མཚུངས།",
            "རིག་པར་ངོ་བོ་གཅིག་ཀྱང་རྐྱེན་འཁྲུལ་མ་འཁྲུལ་གྱི་",
            "གནས་སྐབས་སོ་སོར་སྣང་ཞེས་བྱའོ།།",
            ""
        ],
        [
            "གཉིས་པ་ལན་དངོས་ནི། ",
            "དུང་སེར་པོར་འཛིན་དུས་ནས་དཀར་པོར་གནས་པ་དེའི་ཕྱིར། ",
            "སེར་པོར་མ་གྲུབ་པས་དཀར་པོ་དང་གཅིག་ཐ་དད་དུ་མ་གྲུབ་པ་ལྟར། ",
            "འཁྲུལ་པར་སྣང་དུས་ཉིད་ནས་མ་འཁྲུལ་པའི་",
            "རང་བཞིན་ཡེ་ནས་དག་པར་གནས་པས། ",
            "ངོ་བོ་གཅིག་པ་དང་ཐ་དད་པ་གང་དུའང་བཞག་ཏུ་མེད་དོ།།",
            "དེ་བཞིན་དུ་ཐོ་ཡོར་ལ་མིར་འཁྲུལ་དུས་ཉིད་ནས་ཐོར་གནས་པས། ",
            "ཐོ་ཡོར་དང་མི་ལ་ངོ་བོ་གཅིག་པ་དང་",
            "ཐ་དད་དུ་བཞག་ཏུ་མེད་པ་བཞིན་ནོ།།",
            "ཚུལ་འདི་ལྟར་འཁོར་བ་ཉིད་མྱ་ངན་ལས་འདས་པར་",
            "འཁྲུལ་པ་གཞི་དང་རྩ་བ་མེད་ཅིང་། ",
            "དོན་ལ་མི་གནས་པར་བསྟན་པ་།",
            "འདི་ལས། ",
            "ངོ་མཚར་སྐུ་གསུམ་ཡོན་ཏན་ཞིང་ཁམས་ཡང་། །",
            "གཞན་ན་མེད་དེ་དེ་ཉིད་དེ་ལྟར་ཡིན།།",
            "ཞེས་པ་དང་། ",
            "ལོག་རྟོག་རྒྱུ་འབྲས་རྒྱུན་ཉིད་ཀྱང་། །",
            "གཞི་རྩ་མེད་དབྱིངས་སྐད་ཅིག་མ། །",
            "རྣམ་པར་དག་པའི་དབྱིངས་ཉིད་ཚུལ། །",
            "ཞེས་པ་དང་། ",
            "རྡོ་རྗེ་ཕུང་པོའི་ཡན་ལག་ནི། །",
            "རྫོགས་པའི་སངས་རྒྱས་ལྔ་རུ་གྲགས།།",
            "ས་ཆུ་སྤྱན་དང་མཱ་མ་ཀཱི། །",
            "མེ་རླུང་གོས་དཀར་སྒྲོལ་མ་སྟེ།།",
            ""
        ],
        [
            "ནམ་མཁའི་དབྱིངས་ཀྱི་དབང་ཕྱུག་མ། །",
            "སྲིད་གསུམ་ཡེ་ནས་སངས་རྒྱས་ཞིང་།།",
            "ཐམས་ཅད་མ་ལུས་ཆོས་སོ་ཅོག །",
            "སངས་རྒྱས་ཉིད་ལས་གཞན་མ་ཡིན།།",
            "སངས་རྒྱས་ཉིད་ལས་གཞན་པའི་ཆོས། །",
            "སངས་རྒྱས་ཉིད་ཀྱིས་མི་བརྙེས་སོ།།",
            "ཞེས་སོ།།",
            "དེའང་དུང་དཀར་པོར་སྣང་བ་འདི་བར་སྐབས་སུ་",
            "སེར་པོར་སྣང་བ་ལྟར་འཁྲུལ་པར་སྣང་ཡང་། ",
            "གཟུང་འཛིན་དག་པ་ན་འཁྲུལ་སྣང་འདི་ཉིད་ཡེ་ཤེས་སུ་དག་།",
            "དུང་སེར་སྣང་དཀར་པོར་དག་པ་བཞིན་སངས་རྒྱས་སོ།།",
            ""
        ],
        [
            "འདི་ལ་གནས་གྱུར་ཞེས་བཏགས་ཀྱང་",
            "གནས་གྱུར་མ་ཡིན་ཏེ་སྣང་བ་དེ་ལྟར་གནས་པའོ།།",
            "དུང་སེར་པོ་ཉིད་དཀར་པོར་གནས་གྱུར་པ་མེད་།",
            "དང་པོ་ནས་དཀར་པོར་གནས་པ་བཞིན་དུ། ",
            "འཁྲུལ་སྣང་རྟོག་ཚོགས་དང་བཅས་པ་འདི་ཉིད་",
            "དང་པོ་ནས་སངས་རྒྱས་པས། ",
            "དེ་ལས་ལོགས་ཤིག་ཏུ་གནས་སྤོས་པ་བཞིན་གནས་གྱུར་",
            "མི་འཐད་ཅིང་འདིའི་དགོངས་པ་མ་ཡིན་ནོ།།",
            "དེ་ལ་རྒྱུ་ཡི་ཐེག་པས་ཀུན་རྫོབ་འདུས་བྱས་",
            "མི་རྟག་ཅིང་བསླུ་བར་འདོད་།",
            "དེ་ལྟར་ན་ལོངས་སྐུའང་བསླུ་བར་ཐལ་།",
            "གཟུགས་སྐུ་གཉིས་ཀུན་རྫོབ་པས་བསྡུས་པའི་ཕྱིར་དང་། ",
            "མི་རྟག་པར་ཐལ་པ་ལས། ",
            "འགྲོ་གྲོལ་བར་དུ་འཇིག་རྟེན་འབྱོར་སླད་།",
            ""
        ],
        [
            "ཅེས་ཁོ་རང་གི་གྲུབ་མཐའ་ནང་འགལ་བ་ཡིན་ནོ།། ",
            "འདིར་ནི་ལོག་རྟོག་སྒྱུ་མའི་ཀུན་རྫོབ་མ་རིག་པས་བསྐྱེད་པའི་",
            "རྒྱུ་འབྲས་ཡིན་པས་མི་རྟག་པ་དང་བསླུ་བར་འདོད་།",
            "ཡང་དག་སྒྱུ་མ་ནི་དང་པོ་ཉིད་ནས་དེ་ལྟར་གཞི་ལ་",
            "ལྷུན་གྱིས་གྲུབ་པ་ལམ་གྱིས་ཕྱིན་ཅི་ལོག་དག་པ་ན་",
            "སྔར་ཐོག་ཏུ་ཕེབས་པས་དུས་གསུམ་འཕོ་འགྱུར་མེད་།",
            "རྒྱུ་རྐྱེན་གྱིས་གསར་དུ་འདུས་མ་བྱས་ཤིང་",
            "ལྷུན་གྱིས་གྲུབ་པའི་ཕྱིར་རོ། །",
            "ཚུལ་འདི་རྣམས་བྱམས་པས་ཀྱང་བཤད་།",
            "འདུས་མ་བྱས་ཤིང་ལྷུན་གྱིས་གྲུབ།།",
            "གཞན་གྱི་རྐྱེན་གྱིས་རྟོགས་མིན་དང་། །",
            "མཁྱེན་དང་བརྩེ་དང་ནུས་པར་ལྡན།།",
            ""
        ],
        [
            "དོན་གཉིས་ལྡན་པའི་སངས་རྒྱས་ཉིད། །",
            "ཅེས་སོ།།",
            "དེས་ན་འདིར་ཆོས་ཐམས་ཅད་བདེན་པ་དབྱེར་མེད་དུ་",
            "ཡེ་ནས་སངས་རྒྱས་པའི་དོན་ནི་གནས་ལུགས་དོན་གྱི་གཞིའོ།། ",
            "གཉིས་པ་རྟོགས་པ་ལམ་གྱི་གཞི་ལ་གསུམ་།",
            "གནས།",
            "སྣང་ལུགས། ",
            "དབྱེ་བའོ།།",
            "དང་པོ་༼གནས་ལུགས་༽"
        ],
        [
            "ནི། ",
            "གནས་ལུགས་ཀྱི་གཞི་དེ་ཉིད་",
            "བློས་ཕྱིན་ཅི་མ་ལོག་པར་རྟོགས་པ་།",
            "རྡོ་རྗེ་ལས། ",
            "རང་བཞིན་གནས་པའི་གཞི་དེ་ནི། །",
            "རྟོགས་པ་རྣལ་འབྱོར་ལམ་གྱི་གཞི། །",
            "ཞེས་སོ།།",
            "དེའང་མ་རྟོགས་ན་གཞི་དེས་ཀུན་ལ་ཁྱབ་ཀྱང་",
            "གཤིས་སུ་གནས་པ་ཙམ་ལས་དོན་བྱེད་མི་ནུས་ཏེ་",
            "ཐ་མལ་པའི་སེམས་ཅན་ལ་གནས་པ་བཞིན་ནོ།།",
            "དེ་ཉིད་རྟོགས་པ་ལས་ལམ་བསྒོམ་པའི་གཞི་བྱེད་པས་",
            "དོན་འགྲུབ་པ་རྣལ་འབྱོར་པའི་ལམ་གྱི་གཞི་ཞེས་བྱའོ།། ",
            "གཉིས་པ་༼སྣང་ལུགས་༽ནི། ",
            "དེ་ཉིད་རྟོགས་པའི་རྣལ་འབྱོར་པ་ནི་",
            "དངོས་པོ་མཚན་མར་འཛིན་པ་ཤས་ཆུང་",
            "བས་ཐར་པ་ལ་ཉེ་བ་དང་། ",
            "ཐ་མལ་གྱི་སྣང་བ་མ་དག་པ་དངོས་སུ་མ་ལོག་ཀྱང་",
            "སེམས་ཅན་གཞན་ལས་ཁྱད་པར་དུ་འཕགས་ཏེ",
            "དཔེར་ན་རྨི་ལམ་དུ་དགྲ་དང་",
            "གཡང་ས་ལ་སོགས་པ་འཇིགས་པ་ཤར་དུས། ",
            "རྨི་ལམ་དུ་ཤེས་པ་དང་། ",
            "མ་ཤེས་པ་གཉིས་ཀ་ལ་སྣང་བ་",
            "དེ་མ་ལོག་པར་མཚུངས་ཀྱང་། ",
            "སྡུག་བསྔལ་ལ་ཁྱད་ཡོད་དེ",
            ""
        ],
        [
            "རྨི་ལམ་དུ་མ་ཤེས་ན་དེའི་བར་ཉིན་དུས་དང་",
            "ཁྱད་མེད་པ་ཙམ་མྱོང་དགོས་།",
            "དེ་ཉིད་རྨི་ལམ་ཡིན་པར་ཤེས་པ་རྣམས་ལ་",
            "སྣང་བ་དེ་དངོས་སུ་མ་ལོག་ཀྱང་",
            "སྡུག་བསྔལ་རང་མཚན་པ་མེད་པ་བཞིན་དུ། ",
            "ཕྱི་ནང་གི་འཁྲུལ་སྣང་རང་མཚན་དུ་ཞེན་པའི་",
            "འགྲོ་བ་རྣམས་ལ་གནས་སྐབས་སུ་བདེ་སྡུག་རང་མཚན་པ་ཡོད་ཅིང་། ",
            "ཡུན་རིང་པོར་འཁོར་བར་འཁྱམས་པའི་ཉེས་པ་ཡོད་ལ",
            "རྣལ་འབྱོར་པ་ཆོས་ཐམས་ཅད་ཀྱི་གཞིའམ་",
            "གཤིས་བདེན་པ་དབྱེར་མེད་དུ་རྟོགས་ན་",
            "རྣམ་རྟོག་དང་མཚན་འཛིན་ཤས་ཆུང་བས། ",
            "གནས་སྐབས་སུ་བདེ་སྡུག་ལ་སྤང་བླང་དང་",
            "ཞེན་འཛིན་རང་མཚན་པ་མེད་ཅིང་། ",
            "མྱུར་དུ་འཁོར་བ་མྱང་འདས་སུ་གྲོལ་བར་",
            "ངེས་པ་བདེན་མེད་སྒྱུ་མར་སྣང་བ་ཞེས་བྱའོ།། ",
            "འདིའི་སྣང་བ་དང་སེམས་སྒྱུ་མ་གཉིས་པོ་གང་གི་ནང་དུ་འདུ་།",
            "འཁྲུལ་སྣང་དང་ཞེན་རྟོག་གི་ཆ་རྣམས་ནི་",
            "ལོག་རྟོག་སྒྱུ་མ་ཉིད་དུ་།",
            ""
        ],
        [
            "སོ་སོ་རང་གི་རིག་པའི་ལྟ་བ་དང་། ",
            "ཏིང་ངེ་འཛིན་དང་། ",
            "ཡེ་ཤེས་རྣམས་ནི་ཡང་དག་སྒྱུ་མར་འདུ་།",
            "ཕྱིན་ཅི་ལོག་གི་བློ་ལས་འདས་པའི་རིག་པ་ཡིན་པའི་ཕྱིར་རོ། །",
            "བླ་མ་རོང་པའི་བཞེད་ཀྱིས། ",
            "གནས་སྐབས་ཕྱིན་ཅི་ལོག་གི་སྒྱུ་མ་སྣང་ཡང་ངེས་པར་",
            "མི་གོལ་མི་སྲིད་པས་ཡང་དག་སྒྱུ་མའི་ས་ལ་གཏོགས་པར་བསྡུ་སྟེ",
            "ལྕགས་ཀྱུས་ཟིན་པའི་ཉ་ཆུ་ནང་ན་གནས་ཀྱང་",
            "སྐམ་སར་གཏོགས་པ་བཞིན་ནོ་ཞེས་གསུང་ངོ་།། ",
            "གསུམ་པ་༼དབྱེ་བ་༽ལ་གསུམ་།",
            "མཉམ་པ་ཉིད་བཞི། ",
            "དག་པ་གསུམ། ",
            "རྟོགས་པ་བཞིའི་གཏན་ཚིགས་ཀྱིས་གནས་ལུགས་ཀྱི་",
            "གཞི་རྟོགས་པ་ལམ་གྱི་གཞིར་བསྒྲུབ་པའོ།།",
            "དང་པོ་༼མཉམ་པ་ཉིད་༽ནི། ",
            "མཉམ་གཉིས་ལྷག་པའི་མཉམ་གཉིས་ཀྱིས། །",
            "ཞེས་པས། ",
            "སྣང་སྲིད་འཁོར་འདས་ཀྱིས་",
            "བསྡུས་པའི་ཆོས་ཐམས་ཅད་ཆོས་ཅན། ",
            "ཡེ་ནས་དག་མཉམ་རྫོགས་པ་ཆེན་པོར་གནས་པ་ཡིན་ཏེ",
            ""
        ],
        [
            "གདོད་མ་ནས་མཉམ་པ་ཉིད་བཞིའི་",
            "རང་བཞིན་དུ་གནས་པའི་ཕྱིར་རོ༑ ༑",
            "དེ་ལ་ཐུན་མོང་གི་མཉམ་པ་གཉིས་དང་། ",
            "ལྷག་པའི་མཉམ་པ་གཉིས་སོ།།",
            "དང་པོ་ཐེག་པ་ཐུན་མོང་གི་འདོད་པའི་",
            "བདེན་པ་གཉིས་ཀྱིས་གཞལ་བས་ཀྱང་མཉམ་།",
            "སྣང་ཙམ་ཉིད་ནས་རང་བཞིན་མ་གྲུབ་པའི་ཕྱིར། ",
            "སྒྱུ་མ་ལྟ་བུར་ཆོས་ཐམས་ཅད་མཉམ་སྟེ༑",
            "རྣམ་བཀོད་ལས། ",
            "ཐུན་མོང་རྒྱུ་ཡི་ཀུན་རྫོབ་ཏུ། །",
            "རྐྱེན་བཞི་འདུས་ཙམ་སྒྱུ་མ་ཙམ། །",
            "ཞེས་སོ།།",
            "དོན་དམ་པར་གང་དུའང་",
            "མ་གྲུབ་པའི་ཕྱིར་ཆོས་ཐམས་ཅད་མཉམ་།",
            "དེ་ཉིད་ལས། ",
            "ཀུན་བརྟགས་སྤྲས་པ་བཅས་པའི་ཕྱིར། །",
            "རྣམ་གྲངས་དོན་དམ་ཞེས་ཀྱང་བྱ།།",
            ""
        ],
        [
            "དེ་ལ་རྒྱུ་རྐྱེན་ཆ་དབྱེ་བས། །",
            "འདུས་སྣང་དངོས་པོ་མ་སྐྱེས་ལ།།",
            "དོན་དམ་མཉམ་པར་འདོད་པ་སྟེ།།",
            "རྟེན་ཅིང་འབྲེལ་བས་སྒྲུབ་པའི་མཐའོ།།",
            "ཞེས་སོ།།",
            "གཉིས་པ་ཐུན་མོང་མ་ཡིན་པའི་ཐེག་པ་ལ་གྲགས་པའི་",
            "བདེན་པ་གཉིས་ཀྱིས་གཞལ་ན",
            "འང་ཆོས་ཐམས་ཅད་མཉམ་ཉིད་དུ་གནས་པ་ལས། ",
            "དང་པོ་ཀུན་རྫོབ་སྒྱུ་མར་མཉམ་པ་ནི། ",
            "ཕྱི་ནང་གི་ཆོས་ཐམས་ཅད་ཆོས་ཅན། ",
            "ཟང་ངན་བླང་དོར་གྲུབ་པ་མེད་དེ",
            ""
        ],
        [
            "སྣང་བ་སྒྱུ་མར་དག་ཅིང་དེའི་རང་བཞིན་བདེན་མེད་ལ",
            "ས་འདུས་པའི་ཕྱིར་རོ། །",
            "དེ་ཉིད་ལས། ",
            "ཀུན་རྫོབ་སྒྱུ་མར་སྣང་བ་ནི། །",
            "སྒྱུ་མའི་ཚུལ་དུ་ཐམས་ཅད་སྣང་།།",
            "འདི་དག་ཐམས་ཅད་གཟུགས་བརྙན་ཏེ།།",
            "ཐམས་ཅད་སྣང་ལ་རང་བཞིན་མེད།།",
            "ཅེས་སོ།།",
            "དོན་དམ་སྐྱེ་འགགས་མེད་པའི་ཕྱིར། ",
            "མཉམ་པ་ཉིད་དུ་གནས་།",
            ""
        ],
        [
            "དེ་ཉིད་ལས། ",
            "དོན་དམ་སྐྱེ་འགས་མེད་པ་སྟེ༑༑",
            "ཆོས་རྣམས་མ་ལུས་ཐམས་ཅད་ཀུན། །",
            "དེ་བཞིན་ཉིད་དང་སྟོང་པའི་མཐའ། །",
            "ཡང་དག་ཉིད་དང་ཆོས་ཀྱི་དབྱིངས། །",
            "ཞེས་སོ།།",
            "དེའང་ཐེག་པ་འོག་མ་ལྟར་ཀུན་རྫོབ་སྐྱེ་འགགས་བྱེད་ལ་",
            "དོན་དམ་མི་བྱེད་པ་ལྟར་མ་ཡིན་།",
            "གནས་ལུགས་ལ་ཀུན་རྫོབ་ཀྱང་སྣང་དུས་ཉིད་ནས་",
            "དོན་དམ་དང་དབྱེར་མེད་པས། ",
            "སྐྱེ་འགགས་མི་བྱེད་པར་འདོད་དེ༑",
            "རྣམ་བཀོད་ལས། ",
            "དོན་དམ་ཀུན་རྫོབ་དབྱེར་མེད་ནི། །",
            "ཆོས་རྣམས་མ་ལུས་ཐམས་ཅད་ཀུན། །",
            "གཞི་རྩ་མེད་ལ"
        ],
        [
            "ས་ཐམས་ཅད་བྱུང་།།",
            "མེད་དང་ཡོད་པ་གཉིས་ཀ་མིན།།",
            "དོན་དམ་ཀུན་རྫོབ་དབྱེརམེད་་དེ།།",
            "འདུས་མ་བྱས་ཉིད་འདུས་བྱས་སྣང་།།",
            "དངོས་མེད་དེ་ཉིད་སྣ་ཚོགས་པའི། །",
            "དེ་ཉིད་སྒྱུ་མ་མིག་ཡོར་ཚུལ། །",
            "ཞེས་པ་དང་། ",
            "འདི་ཉིད་ལས། ",
            "འདུས་མ་བྱས་ཉིད་འདུས་བྱས་རྡོ་རྗེ་དཀྱིལ་འཁོར་འབྱིན་པའི་དམ། །",
            "ཞེས་པ་དང་། ",
            "བདེན་པ་གཉིས་ཀར་དབྱེར་མེད་པས། །",
            "འཕྲུལ་དགའི་ཚུལ་ཏེ་ཐ་དད་མིན།།",
            "ཞེས་སོ།།",
            ""
        ],
        [
            "ལོག་རྟོག་སྒྱུ་མའང་རྨི་ལམ་བཞིན་དུ་སྐྱེ་འགག་ཏུ་སྣང་ཡང་",
            "སྐྱེ་འགག་ཏུ་དོན་ལ་མ་གྲུབ་པས་",
            "ཀུན་རྫོབ་སྐྱེ་འགག་གྲུབ་པར་མི་འགྱུར་ཞིང་།",
            "ཡང་དག་སྒྱུ་མ་དུས་གསུམ་འཕོ་འགྱུར་མེད་པས་",
            "སྐྱེ་འགགས་མི་བྱེད་པ་ཁོ་ནར་འདོད་དོ།།",
            "ཚུལ་འདི་ཉིད་སློབ་དཔོན་ཟླ་བ་གྲགས་པས་ཀྱང་བཤད་དེ།།",
            "བདེན་པ་གཉིས་ཆར་དུའང་རང་བཞིན་ཡོད་མིན་པས། །",
            "འདི་དག་རྟག་པ་མ་ཡིན་ཆད་མ་ཡིན།།",
            "ཞེས་པ་དང་། ",
            "ཀླུ་སྒྲུབ་ཀྱིས། ",
            "གང་གིས་རྟེན་ཅིང་འབྲེལ་བར་འབྱུང་།།",
            "འགགས་པ་མེད་པ་སྐྱེ་མེད་པ། །",
            "ཆད་པ་མེད་པ་རྟག་མེད་པ། །",
            "ཞེས་པ་ལ་སོགས་པ་གསུངས་པ་ཡིན་ནོ།།",
            ""
        ],
        [
            "གཉིས་པ་༼དག་པ་༽ནི། ",
            "སྣོད་བཅུད་རྒྱུད་རྣམས་དག་རྟོགས་ཤིང་། །",
            "ཞེས་པས། ",
            "ཆོས་ཐམས་ཅད་ཆོས་ཅན། ",
            "ཡེ་ནས་མཉམ་རྫོགས་གཅིག་ཏུ་གནས་པ་ཡིན་ཏེ",
            "དག་པ་གསུམ་དུ་གནས་པའི་ཕྱིར་རོ། །",
            "དེ་ལ་སྣོད་ཡུམ་ལྔར་དག །",
            "བཅུད་ཀྱི་ཕུང་པོ་ལྔ་ཡབ་ལྔར་དག །",
            "རྒྱུད་ཀྱི་རྟོག་ཚོགས་བརྒྱད་བྱང་ཆུབ་སེམས་དཔར་དག་པའོ།།",
            "འདི་དག་གི་རང་བཞིན་སྔར་བསྟན་ཟིན་མོད་ཀྱི་",
            "འོན་ཀྱང་ཅུང་མི་འདྲ་བས་ལུང་གཞན་དང་མཚུངས་པར་བཤད་།",
            "རྣམ་བཀོད་ལས། ",
            "རྒྱུ་ཡི་མཚན་ཉིད་དག་པ་ནི། །",
            "ཕྱི་རོལ་ཆེན་པོ་ལྔ་རྣམས་ཏེ།།",
            "སེམས་ཉིད་གཟུང་འཛིན་གཉིས་སྣང་བ། །",
            "གཟུང་བའི་ཡུལ་ཉིད་འབྱུང་བ་ཆེ།།",
            "རྒྱུ་ཉིད་རང་གི་སེམས་ཡིན་པས། །",
            "འབྱུང་བ་ཆེན་པོ་རྒྱུད་ལས་དག །",
            "ཡུམ་གྱི་རང་བཞིན་ཉིད་དུ་གནས། །",
            "ཞེས་པ་དང་། ",
            "ཟླ་བ་རུས་པ་རྡོ་རྗེ། ",
            "ཤ་རིན་པོ་ཆེ། ",
            "དྲི་ཆེན་དེ་བཞིན་གཤེགས་པ༑ ",
            "དྲི་ཆུ་ལས། ",
            "ཉི་མ་ཁྲག་པདྨའི་རིགས་ཏེ་ཡབ་ལྔར་དག་པ་དེ་ཉིད་ལས། ",
            "འབྲས་བུ་ཡོངས་སུ་དག་པ་ན།།",
            ""
        ],
        [
            "སེམས་ཅན་ཀུན་གྱི་རུས་པ་དེ།།",
            "རྡོ་རྗེ་བྱང་ཆུབ་སེམས་ཡིན་ནོ།།",
            "ཤ་ནི་པདྨའི་རཀྟ་ཡིན།།",
            "དྲི་ཆེན་དྲི་ཆུ་གུར་གུམ་ཆུ། །",
            "སོ་སོའི་ལུས་ལ་གནས་པ་དག །",
            "དོན་དམ་དམིགས་མེད་དག་པ་ཡིས། །",
            "ཕྱི་ནང་ཆོས་རྣམས་ཐམས་ཅད་ཀྱང་། །",
            "རང་གི་ངོ་བོར་མ་ཡིན་།",
            "སྐྱེ་འགགས་མེད་པར་ཡེ་ནས་དག །",
            "ཅེས་པ་དང་། ",
            "རྟོག་ཚོགས་རྒྱུད་ནི་སེམས་དཔའ་ཆེ།།",
            "ཞེས་སོ།།",
            ""
        ],
        [
            "གསུམ་པ་རྟོགས་པ་བཞིའི་གཏན་ཚིགས་ནི། ",
            "རྟོགས་པ་བཞིས་བསྡུས་པའི་ཆོས་ཐམས་ཅད་ཆོས་ཅན། ",
            "རྣལ་འབྱོར་བས་དག་མཉམ་རྫོགས་པ་ཆེན་པོར་",
            "དབང་འབྱོར་པ་ཡིན་ཏེ",
            "དེ་དག་གི་རང་བཞིན་རྟོགས་པ་བཞིར་",
            "བློས་ངེས་པའི་ཕྱིར་རོ། །",
            "དེའང་འདི་ཉིད་ལས། ",
            "རྒྱུ་གཅིག་པ་དང་ཡིག་འབྲུའི་ཚུལ། །",
            "བྱིན་གྱིས་བརླབས་དང་མངོན་སུམ་པར། །",
            "རབ་ཏུ་རྟོགས་པ་རྣམ་བཞི་ཡིས། །",
            "ཐམས་ཅད་མངོན་རྫོགས་རྒྱལ་པོ་ཆེ།།",
            "ཞེས་སོ།།",
            "ཆོས་ཐམས་ཅད་བདེན་པ་དབྱེར་མེད་དུ་",
            "ཡེས་ནས་དག་པར་རྒྱུ་གཅིག་པ་དང་། ",
            "སྐུ་གསུང་ཐུགས་ཀྱི་ཡི་གེའི་སྤྲིན་དུ་",
            "ཡེ་ནས་གནས་ཤིང་མ་སྐྱེས་པར་གཅིག་པ་དང་། ",
            "དེ་དག་ཀྱང་སྐུདང་ཡེ་ཤེས་ཀྱི་རང་བཞིན་དུ་",
            "ཡེ་ནས་སངས་རྒྱས་པས་བྱིན་གྱི་རླབས་ཤིང་། ",
            "བླ་མས་ཀྱང་དབང་ལ་སོགས་པས་",
            "ལམ་དུ་བྱིན་གྱིས་བརླབས་པ་དང་། ",
            "དེ་དག་ཀྱང་ཇི་ལྟར་གནས་པ་བཞིན་བསྟན་པའི་",
            "གནས་ལུགས་རང་གི་ཡིད་ཆེས་པར་མངོན་སུམ་དུ་",
            "རྟོགས་པ་བཞིའི་ངོ་བོར་ཁོང་དུ་ཆུད་པ་ནི། ",
            "གཤིས་ཀྱི་གཞི་ལམ་གྱི་གཞིར་འགྲུབ་པར་",
            "བྱེད་པའི་གཏན་ཚིགས་སོ།།",
            "དེ་ལྟར་ཆོས་ཐམས་ཅད་སྣང་སྟོང་གཉིས་སུ་མེད་པས་",
            "འཁོར་འདས་དབྱེར་མེད་ཀྱི་ལྟ་བ་རྟོགས་པས། ",
            "རྟག་ཆད་ཀྱི་མཐའ་ལས་གྲོལ་བ་དང་། ",
            "ཚོགས་གཉིས་མྱུར་དུ་རྫོགས་པ་དང་། ",
            "ལམ་ལ་གོལ་ས་མེད་པ་དང་། ",
            "ཐར་པ་བྱང་ཆུབ་ཏུ་ངེས་པ་དང་། ",
            "ངན་འགྲོར་མི་ལྟུང་ཞིང་བཟང་འགྲོར་བརྒྱུད་པ་དང་། ",
            "ལས་ཀྱི་ཉེས་པས་མི་གོས་པ་དང་། ",
            "ཐེག་པ་དམན་པ་ལས་གྲོལ་བ་དང་། ",
            "དངོས་པོ་དང་མཚན་མར་མི་འཛིན་པ་དང་། ",
            "དོན་གཉིས་ལྷུན་གྱིས་གྲུབ་པ་ལ་སོགས་པའི་ཡོན་ཏན་ཚད་མེད་དེ",
            "ལམ་རིམ་ལས། ",
            "གང་ཞིག་འདི་འདྲར་མཐོང་རྟོགས་པ། །",
            "དངོས་གྲུབ་མཆོག་གི་སྙིང་པོ་སྟེ།།",
            ""
        ],
        [
            "ཆུ་སྲིན་ཕྱག་རྒྱ་ཇི་བཞིན་དུ། །",
            "དང་པོ་དོན་རྟོགས་མཐར་མི་གཏོང་།།",
            "རྒྱ་མཚོ་དྭངས་པའི་གཟུགས་བརྙན་ལྟར། །",
            "སྒྲ་རྟེན་ཡིད་ལ་བྱེད་མིན་པར། །",
            "རང་རིག་མངོན་སུམ་དམིགས་བྲལ་བ། །",
            "རང་གསལ་གསུམ་བྲལ་མི་འགུལ་བས། །",
            "ངེས་པར་གདིང་དུ་གང་བྱས་པ། །",
            "ཐོས་བསམ་བརྟན་པའི་ལྟ་མཐར་ཕྱིན།།",
            "དེ་ལས་མཚན་མ་འབྱུང་བ་ནི། །",
            "སྟོབས་ཀྱི་རྟོགས་ཀྱི་རྟོགས་པའི་རླུང་ལྡན་ལ།།",
            "འཕོ་འགྱུར་མཐོང་ལ་འཇིགས་མེད་ཅིང་། །",
            "འཁྲུལ་པའི་ཁམས་ལ་སྐྱོ་བ་མེད།།",
            "གྲུབ་པའི་གནས་ལ་མི་སྨོན་ཏོ།།",
            "ཞེས་སོ།།",
            ""
        ],
        [
            "འཕོ་འགྱུར་ནི་འཆི་བ་སྟེ་ཉམ་མི་ངའོ།།",
            "དེ་དག་གིས་གཞི་བསྟན་ཟིན་ཏོ།། ",
            "གཉིས་པ་ལམ་ལ་གཉིས་།",
            "གང་གིས་སྒོམ་པ་གང་ཟག་གི་མཚན་ཉིད་དང་། ",
            "གང་བསྒོམ་པ་ལམ་དངོས་ཀྱི་རིམ་པའོ།།",
            "དང་པོ་༼གང་གིས་སྒོམ་པ་གང་ཟག་གི་མཚན་ཉིད་༽ནི། ",
            "ལམ་རིམ་ལས། ",
            "དེ་ཡང་རང་བཞིན་སྦྱངས་པ་ཡིས། །",
            "སྣོད་དུ་གྱུར་པ་ཉེ་རིང་ཕྱིར། །",
            "རིམ་དང་ཅིག་ཆར་བཞི་ཆཇ་ཡིས། །",
            "ཕྱེ་བས་རྣལ་འབྱོར་ཆེན་པོར་།",
            "ཅེས་པས། ",
            "རང་བཞིན་གྱི་སྣོད་དང་། ",
            "སྦྱངས་པའི་སྣོད་དོ།།",
            ""
        ],
        [
            "དང་པོ་༼རང་བཞིན་གྱི་སྣོད་༽ནི། ",
            "གཞི་ཡེ་ནས་དབང་པོ་རྣོན་པོར་གྱུར་པ་།",
            "ཀུན་བྱེད་ལས། ",
            "ལྷ་མི་སེམས་ཅན་དབང་པོ་མི་མཐུན་ཏེ།།",
            "ལ་ལ་ཡེ་ནས་དབང་པོ་ཆིག་ཆོད་ཡོད།།",
            "ལ་ལ་དབང་པོ་སྦྱངས་པའི་བློ་ཅན་ཡོད།།",
            "ཅེས་པ་དང་། ",
            "མཉམ་སྦྱོར་ལས། ",
            "ངོ་བོ་ཉིད་དང་མཐུན་དག་དང་། །",
            "རང་བཞིན་གྱིས་ནི་དེ་གྲུབ་བོ། །",
            "ཞེས་པ་དང་། ",
            "དགོངས་འདུས་ལ"
        ],
        [
            "ས། ",
            "རྡོ་རྗེ་སེམས་དཔའི་ཞིང་ཁམས་ན་འཁོད་པའི་སེམས་ཅན་དེ་དག་ནི། ",
            "སེམས་ཅན་གྱི་རང་བཞིན་སྣ་ཚོགས་པའི་ཕྱིར། ",
            "བློ་ཤིན་ཏུ་ཟབ་པ་དང་། ",
            "མི་ཟབ་པ་དང་། ",
            "ཡངས་པ་དང་། ",
            "དོག་པ་དང་། ",
            "བརྟན་པ་དང་། ",
            "འགྱུར་བ་དང་། ",
            "རྣོན་པོ་དང་། ",
            "རྟུལ་བ་དང་། ",
            "མྱུར་བ་དང་། ",
            "བུལ་བ་དང་། ",
            "ཆེ་བ་དང་། ",
            "ཆུང་བ་ཤ་སྟག་གིས་གང་བས་གསང་སྔགས་ཀྱི་ངོ་བོ་ཉིད་ཀྱི་གཏམ། ",
            "རིམ་གྱིས་པ་དང་། ",
            "ཅིག་ཆར་དུ་ཐོས་ན་",
            "དེ་ལ་མི་སྐྲག་མི་དངངས་ཤིང་དགའ་བ་དང་། ",
            "མགུ་བ་དང་། ",
            "རངས་པར་གྱུར་པའི་ཕྱིར་སྣ་ཚོགས་སུ་སྣང་ངོ་། །",
            "ཞེས་པ་དང་། ",
            "ཐབས་ཞགས་ལས། ",
            "སེམས་ཅན་དེ་དག་ལས་རང་བཞིན་གྱི་དབང་པོ་རྣོན་པོ་ནི། ",
            "མི་གཡོ་བའི་ཏིང་ངེ ་འཛིན་སྐྱེ་བར་འགྱུར་རོ། །",
            "ཞེས་པ་དང་། ",
            "ཐུན་མོང་གི་མདོ་སྡེ་དགོངས་པ་ངེས་པར་འགྲེལ་པ་ལས་ཀྱང་། ",
            "ཁ་ཅིག་ནི་རང་བཞིན་གྱིས་དབང་པོ་རྣོ་བ་ཡིན་ལ",
            "ཁ་ཅིག་ནི་རྟུལ་པོར་གནས་།",
            "ཞེས་པ་དང་། ",
            "མཛོད་ལས་ཀྱང་། ",
            "ཁ་ཅིག་དང་པོ་ནས་དེའི་རིགས། །",
            "ཁ་ཅིག་སྦྱངས་པ་ལས་གྱུར་ཏོ།།",
            "ཞེས་པ་ལ་སོགས་པ་བྱུང་བས། ",
            "གཞི་ནས་དབང་པོ་ལ་རྣོ་རྟུལ་ཡོད་ཅིང་། ",
            "སྦྱངས་པས་ཀྱང་རྟུལ་པོ་རྣོན་པོར་གྲོལ་བར་བཤད་དོ།།",
            "འདི་ཉིད་ཀྱི་རྣོན་པོ་མ་ཧཱར་འཇུག་ཚུལ་གཉིས་ལས། ",
            "ཅིག་ཆར་བ་ནི། ",
            "སྔ་མ་དང་ཡང་སྔ་ལ་སོགས་པར་",
            "ཐེག་པ་གང་ལའང་མ་སྦྱངས་ཤིང་། ",
            "འདིར་ཡང་ཐེག་པ་གང་དུའང་",
            "མ་སྦྱངས་པར་མ་ཧཱ་དང་ཨ་ཏིར་འཇུག་པའོ།།",
            ""
        ],
        [
            "རིམ་གྱིས་པ་ནི། ",
            "སྔར་གང་དུའང་མ་ཞུགས་མ་སྦྱངས་ཀྱང་། ",
            "འདི་ལ་མ་ཧཱ་མན་ཆད་གང་རུང་ལ་རིམ་པར་གསུམ་མམ་",
            "གཅིག་ཏུ་ཞུགས་པའི་རྗེས་ལ་ཨ་ཏིར་འཇུག་པའོ།།",
            "དེ་ལྟར་ཐེག་པ་ལ་ཞུགས་མ་ཞུགས་ཀྱིས་རིམ་གྱིས་པ་དང་། ",
            "ཅིག་ཆར་བ་ཞེས་བྱ་སྟེ༑",
            "དེ་གཉིས་ཡེ་ནས་ལྷུན་གྱིས་གྲུབ་པའི་སྣང་བ་སྐུ། ",
            "གྲགས་པ་གསུང་།",
            "དྲན་རིག་ཐུགས་ཀྱི་དཀྱིལ་འཁོར་གྱི་དོན་ཁོང་དུ་ཆུད་ཅིང་གྲུབ་པས། ",
            "དབང་པོ་རྣོན་པོ་ལྟ་བ་ཡངས་པ་དེ་ཉིད་མྱུར་དུ་གྲོལ་།",
            "ལམ་རིམ་ལས། ",
            "ལ་ལ་དབང་པོ་རྣོན་བ་དག །",
            "ཐེག་པ་ཆེན་པོར་གཉིས་འཇུག་སྟེ།།",
            "མ་སྦྱངས་གྲུབ་པ་གསུམ་ཕྱིར་གྱིས། །",
            "མཐོ་བརྟན་མྱུར་རྣོ་རྒྱ་ཆེ་ཡངས།།",
            ""
        ],
        [
            "ཟབ་ཡངས་རྒྱུ་ཡི་གང་ཟག་དེ།།",
            "ཉིད་དང་རྐྱེན་དང་དེ་རིམ་པས། །",
            "ཕྱེ་བས་རྒྱུ་འབྲས་ཆེན་པོ་རྣམས། །",
            "མ་ངེས་འཇུག་དང་འདི་ཉིད་དུའོ། །",
            "ཞེས་སོ།།",
            "འདིར་རང་དང་གཞན་གྱི་གྲུབ་པའི་མཐའ་ལ་རབ་ཏུ་རྨོངས་ཤིང་། ",
            "ཐེག་པ་ཆེན་པོའི་ཕྱོགས་ལ་བློ་ཁ་མ་ཕྱོགས་།",
            "ཕྲག་དོག་གི་མུན་པ་མི་བཟད་པ་དང་། ",
            "ཀུན་ནས་དཀྲིས་པའི་ཁྲོ་གཉེར་རྒྱུན་རིང་བས་",
            "རང་གི་དགེ་ཚོགས་མ་རུང་པར་བྱེད་པའི་བློ་ངན་དག་ན་རེ། ",
            "གཞི་ནས་དབང་པོ་ལ་རྣོ་རྟུལ་མི་རིགས་།",
            "ཐམས་ཅད་རྟུལ་པོ་ཤ་སྟག་ཡིན་པས་",
            "སྦྱངས་ན་དེར་འགྱུར་གྱི། ",
            "ཁྱེད་ཀྱིས་དེ་སྐད་བརྗོད་པ་ནི་",
            "ཕྱིན་ཅི་ལོག་ཅེས་ཟེར་རོ། །",
            "དེ་ལྟར་ན་སྦྱངས་ཀྱང་རྟུལ་པོ་ཉིད་དུ་གྲུབ་པ་།",
            ""
        ],
        [
            "རྣོན་པོར་འགྱུར་མི་རིགས་།",
            "སོལ་བའི་དངོས་པོ་ཇི་ཙམ་སྦྱངས་ཀྱང་",
            "གསེར་དུ་མི་འགྱུར་བ་བཞིན། ",
            "ཞེས་པ་འདི་ལ་ལན་ཅི་།",
            "ལུང་གིས་ཀྱང་གནོད་།",
            "ཕལ་པོ་ཆེ་ལས། ",
            "ཞིང་རྣམས་ཀུན་ཀྱང་སྣ་ཚོགས་ཏེ།།",
            "ལ་ལ་རིན་ཆེན་རྣམ་པར་བཀྲ། །",
            "ཁ་ཅིག་ཉོན་མོངས་ཀུན་གྱི་གནས། །",
            "སེམས་ཅན་ཀུན་ཀྱང་ཐ་དད་དེ།།",
            "ཁ་ཅིག་སེམས་དགེ་རབ་དྭངས་ཤིང་། །",
            "དབང་པོ་མཆོག་དང་རབ་ལྡན་ཏེ།།",
            ""
        ],
        [
            "ལ་ལ་མི་ཤེས་ཀུན་ནས་རྨོངས།།",
            "གཞི་ནི་རང་བཞིན་ཐ་དད་ཅིང་། །",
            "རིག་པ་བྱེ་བྲག་སོ་སོར་སྣང་།།",
            "དེ་བཞིན་མདོག་དབྱིབས་བདེ་སྡུག་དང་། །",
            "རང་བཞིན་རྒྱ་མཚོའི་ཚད་དང་ལྡན།།",
            "ཅེས་པ་དང་ཡང་འགལ་བ་ཡིན་ནོ།། ",
            "གཉིས་པ་སྦྱངས་བའི་སྣོད་ནི། ",
            "ཚེ་རབས་ནས་ཐེག་པ་སྣ་ཚོགས་ལ་སྦྱངས་པའོ།།",
            "དེ་ལའང་གཉིས་ལས། ",
            "སྦྱངས་པའི་རིམ་གྱིས་བ་ནི། ",
            "སྔ་མ་དང་ཡང་སྔ་ལ་ཐེག་པ་མཐའ་དག་ལ་སྦྱངས་ཤིང་། ",
            "འདིར་ཡང་ཀུན་ལ་རིམ་པར་ཞུགས་ཤིང་",
            "སྦྱངས་པའི་མཐར་ཨ་ཏིར་འཇུག་པ་།",
            ""
        ],
        [
            "སྔ་མ་ལས། ",
            "དེ་ཕྱིར་མ་ངེས་རིགས་མཚོན་ནས།།",
            "མུན་པའི་ཤེས་པ་དེ་དག་ཉིད། །",
            "རང་བཞིན་རྒྱུ་ཡི་སྙུང་བར་གནས། །",
            "ཕལ་པའི་སེམས་བརྒྱད་མཐར་གནས་ཚེ། །",
            "ལམ་སྟེགས་སྔོན་དུ་རྫོགས་པར་སྤྱོད།།",
            "ཅེས་སོ།།",
            "སྦྱངས་པའི་ཅིག་ཆར་བ་ནི༑ ",
            "སྔ་མ་ཡང་སྔར་ཀུན་ལ་སྦྱངས་པ་ཞིག་འདིར་གང་ལའང་",
            "མ་ཞུགས་མ་སྦྱངས་བར་ཨ་ཏི་ཉིད་ལ་འཇུག་པའོ།།",
            "སྔ་མ་ལས། ",
            "ཁ་ཅིག་དུས་མཐའ་ཅིག་ཆར་བ། །",
            "བསྐལ་པ་རྡུལ་སྙེད་སྔོན་སྦྱངས་པས། །",
            "ཐུན་མོང་དེ་ཉིད་སྦྱངས་པའི་མཐར། །",
            "རིམ་གྱིས་སྦྱངས་ལ་ཅིག་ཆར་བགྲོད།།",
            ""
        ],
        [
            "ཅེས་སོ།། ",
            "འདི་ལ་གླན་རྡོ་རྗེ་འོད་ནི། །",
            "སྔོན་སྦྱངས་འདིའི་ཚེ་སྟོད་ཐེག་པ་ཆུང་ངུ་དང་། ",
            "ཐེག་པ་ཆེན་པོ་ཕ་རོལ་དུ་ཕྱིན་པ་ལ་སྦྱངས་།",
            "སྔགས་ཕྱི་པ་བོར་ཏེ་འཇུག་པར་བཞེད་དོ།།",
            "དེ་ལྟར་ན་ཅིག་ཆར་བ་ཡང་དག་ཏུ་མི་འགྱུར་རོ། །",
            "ཞར་ལམ་དུ་ཞུགས་ཟིན་གྱི་དབང་དུ་བྱས་ནས་",
            "ཅིག་ཆར་བ་ནི་དུས་མྱུར་བར་འབྲས་བུ་ཐོབ་པ་དང་། ",
            "ལམ་སྔ་མ་ཁ་ཅིག་བཞག་ནས་ཕྱི་མ་བསྒོམ་པའང་",
            "ཡོད་ལ"
        ],
        [
            "རིམ་གྱིས་པ་ནི་རིམ་པ་ཇི་སྐད་བཤད་པ་བཞིན་ནོ།།",
            "དེ་དག་ཀྱང་འཇུག་ཚུལ་གྱིས་གཉིས་སུ་བཤད་།",
            "ཆགས་པ་ཅན་དང་། ",
            "ཆགས་པ་བྲལ་བའོ།། ",
            "གཉིས་པ་གང་བསྒོམ་པ་ལམ་དངོས་ཀྱི་རིམ་པ་ལ་གཉིས་།",
            "ཐུན་མོང་དང་། ",
            "ཐུན་མོང་མ་ཡིན་པའི་ལམ་མོ། །",
            "དང་པོ་༼ཐུན་མོང་༽ནི། ",
            "མ་ངེས་པའི་རིགས་ཅན་འགའ་ཞིག་འོག་མའི་ལམ་སྟེགས་སྔོན་ལ་མ་བསྟན་ན་",
            "མི་འཇུག་པ་ཡོད་སྲིད་པས། ",
            "དེ་གཞུག་པའི་དོན་དུ་ཐུན་མོང་གི་ལམ་",
            "རེ་ཞིག་བསྟན་ཏེ"
        ],
        [
            "འདི་ཉིད་ལས། ",
            "ས་རྣམས་ཁྱད་པར་བཀོད་པ་ཡང་༑ ༑",
            "གསང་བའི་སྙིང་པོར་འགྲོ་བའི་ལམ། །",
            "ཞེས་པ་དང། ",
            "ཐེག་པ་བཞི་ཡི་ངེས་འབྱུང་ལ༑༑",
            "ཐེག་པ་གཅིག་གི་འབྲས་བུར་གནས། །",
            "ཞེས་སོ།། ",
            "གཉིས་པ་༼ཐུན་མོང་མ་ཡིན་པའི་ལམ་༽ལ་གཉིས་།",
            "ལམ་དུ་འཇུག་པའི་ཚུལ་སེམས་བསྐྱེད་པ་དང་། ",
            "ལམ་དངོས་ཀྱི་རིམ་པའོ།། ",
            "དང་པོ་ཐུན་མོང་གི་ཐེག་པ་ལས་སྨོན་འཇུག་གཉིས་བཤད་པ་ལྟར། ",
            "འདིར་ཡང་ལམ་ལ་འཇུག་པ་རྒྱུའི་སེམས་བསྐྱེད་དང་། ",
            "ཞུགས་ནས་སྤྱོད་པ་འབྲས་བུའི་སེམས་བསྐྱེད་གཉིས་སུ་བཤད་དེ",
            ""
        ],
        [
            "སྤྱན་འགྲེལ་ལས། ",
            "རང་བཞིན་མངོན་བྱེ་རྣལ་འབྱོར་པ། །",
            "ངོ་བོ་རྐྱེན་གྱི་རྣམ་པར་དབྱེ།།",
            "རིགས་དང་རིགས་སུ་ངེས་པ་ཡིས། །",
            "དང་པོ་རྣམ་པ་གཉིས་འགྱུར་པ། །",
            "ཞེས་སོ།། ",
            "དང་པོ་༼ལམ་དུ་འཇུག་པའི་ཚུལ་སེམས་བསྐྱེད་པ་༽ནི། ",
            "བླ་མས་དཀྱིལ་འཁོར་དུ་འཇུག་པའི་སྔོན་འགྲོར་",
            "ཐེག་པ་ཐུན་མོང་གི་སྨོན་འཇུག་གཉིས་བསྐྱེད་ནས",
            "དབང་བསྐུར་བས་ཐུན་མོང་མ་ཡིན་པའི་",
            "སེམས་བསྐྱེད་དེ་ལམ་དང་པོར་ཚུད་པ་ཡིན་ནོ།། ",
            "གཉིས་པ་༼ལམ་དངོས་ཀྱི་རིམ་པ་༽ནི། ",
            "ལམ་སོ་སོའི་ཐབས་དང་། ",
            "ཤེས་རབ་ཁྱད་པར་ཅན་གྱི་སེམས་ཐམས་ཅད་ཡིན་།",
            "སྔ་མ་ལས། ",
            "ལམ་གྱི་ངོ་བོ་སེམས་བསྐྱེད་པ། ",
            "རང་རང་ཐབས་དང་ཤེས་རབ་མཆོག །",
            "ཅེས་སོ།།",
            ""
        ],
        [
            "གཉིས་པ་ལ་གཉིས་།",
            "ལམ་གཉིས་ཀྱི་རིམ་པ་སྤྱིར་བསྟན་པ་དང་། ",
            "ལམ་སོ་སོའི་རང་བཞིན་བྱེ་བྲག་ཏུ་བཤད་པའོ།།",
            "དང་པོ་༼ལམ་གཉིས་ཀྱི་རིམ་པ་སྤྱིར་བསྟན་པ་༽ལ་གཉིས། ",
            "གྲོལ་ལམ་དང་། ",
            "ཐབས་ལམ་མོ་དང་། །",
            "དང་པོ་༼གྲོལ་ལམ་༽ནི། ",
            "གཅན་ཟག་ལས་དང་པོ་པའམ་",
            "ཆགས་བྲལ་རྣམས་འཇུག་པའི་ལམ་སྟེ༑",
            "ལྷ་དང་། ",
            "མི་རྟོག་པ་བསྒོམ་པ་གཉིས་སོ།།",
            "དང་པོ་༼ལྷ་༽ནི། ",
            "གཞི་བདེན་པ་དབྱེར་མེད་རྟོགས་།",
            ""
        ],
        [
            "སྔོན་འགྲོ། ",
            "དངོས་གཞི། ",
            "རྗེས་གསུམ་ཚང་བས་བསྙེན་སྒྲུབ་བཞིའི་ལྷ་བསྒོམ་པའོ།།",
            "དེའང་རིམ་གྱིས་དང་སྐད་ཅིག་བསྒོམ་པའི་གང་ཟག་གཉིས་སོ།། ",
            "གཉིས་པ་མི་རྟོག་པའང་། ",
            "ལུས་ཆོས་བདུན་ལྡན་པས་ཆོས་ཐམས་ཅད་ཡུལ་སེམས་གཉིས་སུ་",
            "མེད་པ་ནམ་མཁའ་ལྟ་བུའི་ངང་དུ་འཇོག་པ་།",
            "འདི་ལའང་རང་གསལ་གཉིས་མེད་དུ་",
            "སྐད་ཅིག་གིས་འཇོག་པ་དང་། ",
            "རིམ་གྱིས་བསྒོམས་པས་འཇོག་པ་།",
            "ཅིག་ཆར་བ་དང་རིམ་གྱིས་པ་གཉིས་ཡོད་དོ།།",
            "དེ་སྐད་དུའང་ལམ་རིམ་ལས། ",
            "བསམ་བྱ་བསམ་པར་མི་བྱ་སྟེ།།",
            ""
        ],
        [
            "མི་བསམ་པ་ཡང་མི་བསམ་མོ། །",
            "གང་ལ་རྣམ་པར་མི་བསམ་པ། །",
            "དེ་ནི་རང་རིག་མཉམ་ཉིད་དོ།།",
            "ཞེས་པ་དང་། ",
            "བླ་མ་ལས། ",
            "རིམ་པར་དེ་ཉིད་གསལ་འགྱུར་འབྲེལ།།",
            "སྐབས་ཀྱི་རྫོགས་པ་ཆེན་པོར་བརྗོད།།",
            "ཅེས་སོ།། ",
            "གཉིས་པ་ཐབས་ལམ་།",
            "རླུང་དང་། ",
            "ཐིག་ལེ་གཉིས་ལས། ",
            "སོ་སོར་སྦྱོང་བ་ནི། ",
            "དང་པོ་རླུང་ལ་བརྟེན་ནས་ཐིག་ལེ་རྣལ་འབྱོར་དུ་བྱེད་པ་།",
            ""
        ],
        [
            "རྩ་ཡུང་བ་དང་འདྲ་བར་ཐིག་ལེ་ཆུ་དང་",
            "འདྲ་བ་རླུང་སྐྱེས་བུས་རྩོལ་བས་དྲངས་།",
            "ལུས་ཀྱི་འཁོར་ལོ་བཞི་དང་། ",
            "དེའི་འདབ་མས་གཞི་དང་འདྲ་བ་ཐམས་ཅད་དུ་ཁྱབ་པར་བཀྲམ་པ་ལས། ",
            "གནས་སྐབས་དང་། ",
            "མཐར་ཐུག་གི་དོན་གཉིས་འགྲུབ་པའོ།།",
            "འདི་ལ་གཅིག་ཏུ་བསྒོམ་པ་ནི། ",
            "བརྟན་པ་ཐོབ་ནས་བསྲེས་ཏེ་བསྒོམ་པའོ།།",
            "དེ་འང་དང་པོ་དབང་རྣམས་རྫོགས་པར་མནོས་།",
            "སྟེང་སྒོའི་འཁོར་ལོ་དྲུག་དང་། ",
            "སྲོག་ཤིང་གསུམ་དང་། ",
            "རྩ་རླུང་བསྒོམ་པ་དང་། ",
            "འོག་སྒོའི་བསྙེན་སྒྲུབ་བཞི་བསྒོམ་པ་ལས། ",
            "ཡེ་ཤེས་ནམ་མཁའི་གཟུགས་ཅན་གསལ་ལ་མི་རྟོག་པ་དང་། ",
            "ཉི་ཟླའི་གཟུགས་ཅན་བདེ་སྟོང་ངོ་བོ་སྟོང་པ་དང་། ",
            "མཆོག་དགའི་གཟུགས་ཅན་དབྱེར་མེད་",
            "ལྷུན་རྫོགས་ཆེན་པོ་གསུམ་རིམ་པས་ཐོབ་པ་ནི་",
            "རིམ་གྱིས་པ་ཡིན་ལ"
        ],
        [
            "རང་བཞིན་ལྷན་ཅིག་སྐྱེས་པའི་ཡེ་ཤེས་དུས་གཅིག་ཏུ་",
            "སྐྱེས་པ་ནི་ཅིག་ཆར་བ་ཞེས་བྱའོ།། ",
            "དེའང་ཕྱི་གཟུགས་བརྙན་གྱི་དཀྱིལ་འཁོར་དུ་དབང་མནོས། ",
            "སྙིགས་མའི་རླུང་དང་། ",
            "ཕྲ་བའི་རླུང་དང་། ",
            "ཡེ་ཤེས་ཀྱི་རླུང་དང་། ",
            "འཁོར་ལོ་བཞིའི་གནས་ལུགས་དང་། ",
            "དེ་དག་སོ་སོའི་རྩ་དང་ཐིག་ལེ་འོད་ལ་སོགས་པ་བསྒོམ་དུ་གཞུག",
            "དེ་བརྟན་པ་དང་། ",
            "ཤེས་རབ་ཡེ་ཤེས་ཀྱི་དབང་བསྐུར། ",
            "ཐིག་ལེ་དབབ་པ་དང་། ",
            "རྡོ་རྗེའི་བུམ་པར་བཟུང་བའི་ཐབས་ཀྱིས་",
            "འགྲོ་འོང་ལ་མཁས་པར་བྱ་སྟེ",
            "ས་བཅུ་ལམ་ལྔ་ཕ་རོལ་ཏུ་ཕྱིན་པ་བཅུ། ",
            "དགའ་བ་བཅུ་དྲུག་གི་ཡེ་ཤེས་སུ་ངོ་སྤྲད་།",
            "ཡུམ་ཟླ་བ་ཅན་དང་རོལ་པ་ལས་",
            "ཤར་བའི་ཡེ་ཤེས་ནི་དོན་དམ་པའི་བདེན་པ་།",
            "ཤེས་རབ་ཡེ་ཤེས་ཀྱི་དབང་ངོ་༑",
            ""
        ],
        [
            "༑དེ་ནས་སྟེང་སྒོ་བསྒོམ་དུ་བཅུག་པའི་རྗེས་།",
            "འོག་སྒོའི་ཐིག་ལེ་བཟློག་པ་ལ་སོགས་པའི་གདམས་ངག་བརྗོད་།",
            "ཡུམ་ཉི་མ་ཅན་དང་རོལ་པ་ལས་ཤར་བའི་",
            "ཡེ་ཤེས་ནི་བདེ་བ་ཆེན་པོའི་དབང་།",
            "བདེན་པ་དབྱེར་མེད་ཀྱི་ཡེ་ཤེས་ཤར་བའོ།།",
            "དེ་ཉིད་ཉམས་སུ་བླངས་པས་རྡོ་རྗེ་འཆང་གི་ས་བགྲོད་།",
            "ཟླ་གསང་ལས། ",
            "འདོད་ཆགས་མེད་ལ་བྱང་ཆུབ་མེད།།",
            ""
        ],
        [
            "སྡིག་པའི་ནང་ནས་ཆགས་བྲལ་ཏེ།།",
            "ཞེས་པ་དང་། ",
            "རྒྱ་མཚོ་ལས། ",
            "བྱེ་བྲག་རླུང་ལས་གྱུར་པ་ཡིས། །",
            "ཡེ་ཤེས་འབྱུང་བའི་སྟེང་འོག་སྒོ། །",
            "དགུག་དང་བཀུག་པའི་ཐབས་ཉིད་དེ།།",
            "འཁོར་ལོ་གསུམ་གྱི་སྲོག་ཤིང་གསུམ། །",
            "མེ་རླུང་འགྲོ་བ་ནམ་མཁའི་བ༑ ༑",
            "བཞོ་བས་སྟེང་དུ་རྣམ་པར་གྲགས།།",
            "བཀུག་པ་གསུམ་གྱིས་སེམས་ལྔའི་རིམ། །",
            "སྐྱེས་པས་བཅུ་དྲུག་ས་ཐོབ་པའི། །",
            "རང་བཞིན་ལྷན་ཅིག་སྐྱེས་པའི་ཕྱིར། །",
            "འཆིང་པ་ཉིད་ཀྱིས་ཐར་བའི་ལམ། ",
            "ཞེས་སོ།།",
            "སེམས་ལྔ་ནི་ཡུམ་དང་སྦྱར་བ་ལས། ",
            "བྱང་ཆུབ་ཀྱི་སེམས་གནས་ནས་གཡོ་བ་དང་། ",
            "གནས་སུ་བབས་པས་ལྡང་བ་དང་། ",
            "རྡོ་རྗེར་བཟུང་བས་གནས་པ་དང་། ",
            "གྱེན་དུ་དྲངས་པས་འཇུག་པ་དང་། ",
            "ལུས་ལ་ཁྲེམ་པས་དོན་དམ་པ་བྱང་ཆུབ་ཀྱི་སེམས་དང་ལྔའོ།།",
            "དེ་དག་གིས་ནི་ཐབས་ལ་བརྟེན་ནས་",
            "མྱུར་དུ་གྲོལ་བའི་དགོས་པ་ཡོད་དོ།།",
            ""
        ],
        [
            "གཉིས་པ་ལམ་སོ་སོའི་རང་བཞིན་བྱེ་བྲག་ཏུ་བཤད་པ་ལ་གཉིས་།",
            "བསྐྱེད་རྫོགས་ཅིག་ཆར་དུ་བསྒོམ་པ་དང་། ",
            "རིམ་གྱིས་བསྒོམ་པའོ།།",
            "དང་པོ་༼བསྐྱེད་རྫོགས་ཅིག་ཆར་དུ་བསྒོམ་པ་༽ནི། ",
            "སེམས་བསྐྱེད་པ་དང་། ",
            "ཏིང་ངེ་འཛིན་གསུམ་བསྒོམ་པ་སྔོན་དུ་འགྲོ་བས། ",
            "ཞི་ཁྲོ་གང་རུང་གི་དཀྱིལ་འཁོར་རྒྱས་བསྡུས་ཅི་རིགས་སུ་བསྒོམ་ནས་",
            "གྲོལ་ལམ་ལྟར་དེའི་ངང་ལ་སེམས་སྤྲོ་བསྡུ་མེད་པར་",
            "འཇོག་པར་རང་བྱུང་གི་རྫོགས་རིམ། ",
            "རིམ་གྱིས་བསྡུས་ནས་",
            "མི་དམིགས་པར་བསྒོམ་པ་དེ་ཁོ་ན་ཉིད་ཀྱི་རྫོགས་རིམ་མམ། ",
            "ཐབས་ལམ་གཉིས་གང་རུང་བསྒོམ་པ་སྙིང་པོའི་རྫོགས་རིམ་བསྒོམ་སྟེ",
            "མཐར་སྒྱུ་མ་ལྟ་བུའི་ཚུལ་གྱིས་བསྔོ་བ་བྱེད་པ་ནི་",
            "གདན་ཐོག་གཅིག་ཏུ་རྫོགས་པར་བྱེད་པས། ",
            "སངས་རྒྱས་ཀྱི་ཆོས་ཐམས་ཅད་ཅིག་ཆར་ཉིད་དུ་བསྒོམ་པ་།",
            ""
        ],
        [
            "ཞི་བ་རིན་པོ་ཆེའི་དྲྭ་བ་དང་། ",
            "ཁྲོ་བོ་དམ་པ་རྒྱན་གྱི་སྒྲུབ་ཐབས་ལྟར་ཤེས་པར་བྱའོ།། ",
            "གཉིས་པ་༼རིམ་གྱིས་བསྒོམ་པ་༽ལ་གཉིས་།",
            "ལམ་གྱི་གོ་དོན་མདོར་བསྟན་པ་དང་། ",
            "དེའི་རང་བཞིན་རྒྱས་པར་བཤད་པའོ།།",
            "དང་པོ་༼ལམ་གྱི་གོ་དོན་མདོར་བསྟན་པ་༽ནི། ",
            "གང་ཟག་རྩོལ་བ་དང་སྦྱང་པ་རབ་ཏུ་གྱུར་པ་ཞིག ",
            "བསྐྱེད་རྫོགས་ཚར་གཅིག་གིས་རྡོ་རྗེ་འཆང་གི་",
            "གོ་འཕང་བགྲོད་པའི་དབང་དུ་བྱས་ན",
            "བསྒོམ་ལམ་བཞི་བར་ཆད་མེད་ལམ་དང་ལྔར་",
            "རིག་འཛིན་གྱི་ས་བགྲོད་དེ་ཚེ་འདིར་མཆོག་གི་ས་ཐོབ་པའོ།།",
            "བསྒོམ་ལམ་བཞི་ནི། ",
            "དེ་བཞིན་ཉིད། ",
            "ཀུན་ཏུ་སྣང་།",
            ""
        ],
        [
            "རྒྱུ་ཡི་གེའི་སྤྲིན། ",
            "ཡེ་ཤེས་དྲྭ་བའི་ཏིང་ངེ་འཛིན་ནོ།།",
            "བར་ཆད་མེད་པའི་ཏིང་ངེ་འཛིན་ནི་ཚོགས་བསྒྲུབ་པའོ།།",
            "དེ་དག་སོ་སོའི་དགོས་པའང་། ",
            "སྟོང་པ་ཆེན་པོ་དེ་བཞིན་ཉིད་ཀྱི་ཏིང་ངེ་འཛིན་གྱིས། ",
            "དང་པོ་ལྟ་བས་ཐག་བཅད་པས་བསྐྱེད་རྫོགས་རང་རྒྱུད་དུ་",
            "མི་ཞེན་པའི་དགོས་པ་ཡོད་ཅིང་། ",
            "སངས་རྒྱས་པའི་ཚེ་ཆོས་སྐུའི་ངང་ལས་",
            "གཟུགས་སྐུ་འཆར་བའི་གཞི་གྱུར་པས་",
            "དེའི་རྟེན་འབྲེལ་མངོན་དུ་བྱེད་པ་དང་། ",
            "ལམ་ཡེ་ཤེས་ཀྱི་ཚོགས་རྫོགས་པའི་དགོས་པ་ཡོད་དོ།།",
            "ཀུན་སྣང་སྙིང་རྗེ་ཆེན་པོའི་རང་བཞིན་སྒྱུ་མ་དང་",
            "མིག་ཡོར་ལྟ་བུའི་ཏིང་ངེ་འཛིན་གྱིས། ",
            "སྟོང་པའི་མཐར་ཞེན་པ་ལས་གྲོལ་ཞིང་",
            "ཐབས་སྙིང་རྗེ་ཆེན་པོའི་བསྒོམ་པ་ལམ་དུ་བྱེད་པས། ",
            "བསོད་ནམས་ཀྱི་ཚོགས་རྫོགས་པ་དང་། ",
            "སངས་རྒྱས་པའི་ཚེ་འོག་མིན་གྱི་ཞིང་ཁམས་རྒྱ་དང་བྲལ་བའི་",
            "རང་བཞིན་མངོན་དུ་བྱེད་པའི་དགོས་པ་ཡོད་དོ།།",
            "རྒྱུའི་ཏིང་ངེ་འཛིན་ཡི་གེའི་སྤྲིན་ལས། ",
            "ཕྱག་རྒྱ་གཅིག་པའི་བར་བསྒོམ་པས་ཐབས་དང་",
            "ཤེས་རབ་ཟུང་དུ་འབྲེལ་ཞིང་།",
            ""
        ],
        [
            "རྟག་ཆད་ཞེན་པའི་མཐའ་ལས་འདས་པས་",
            "ལམ་རང་གི་ངོ་བོ་གཉིས་སུ་མེད་པ་དང་། ",
            "སངས་རྒྱས་པའི་ཚེ་འོག་མིན་གྱི་",
            "དཀྱིལ་འཁོར་ལོངས་སྐུ་རང་གི་ངོ་བོ་ལས་",
            "མཆེད་པ་ཡོངས་སུ་རྫོགས་པའི་",
            "རང་བཞིན་གཙོ་བོ་ལྷུན་གྱིས་གྲུབ་པ་རྟེན་འབྲེལ་མངོན་དུ་",
            "བྱེད་པའི་དགོས་པ་ཡོད་དོ།།",
            "ཡེ་ཤེས་དྲྭ་བའི་ཏིང་ངེ་འཛིན་གྱིས། ",
            "དཀྱིལ་འཁོར་གྱི་རྒྱན་དང་བཀོད་པ་དང་། ",
            "འོད་ཟེར་དང་འཕྲོ་འདུ་དང་། ",
            "འཁོར་གྱི་རོལ་པ་དཔག་ཏུ་མེད་པ་རྫོགས་ལ",
            "ཕྱག་རྒྱ་སྤྲོས་པའི་ཏིང་ངེ་འཛིན་གྱིས་འོག་མིན་གྱི་",
            "ལོངས་སྤྱོད་ཆེན་པོ་སྤྲུལ་པའི་སྐུ་འཕྲོ་གཞི་རྫོགས་པ་དང་། ",
            "ལམ་ཡེ་ཤེས་དང་སྟོང་པ་ཆེན་པོའི་",
            "ཚོགས་གཉིས་ལྷུན་གྱིས་རྫོགས་པའི་དགོས་པ་དམ་པ་འགྲུབ་བོ། །",
            "བར་ཆད་མེད་པའི་ཚོགས་བསྒྲུབས་པས། ",
            "བསྐྱེད་རྫོགས་ཀྱི་ནུས་པ་འབྱིན་ཅིང་རིག་འཛིན་གྱི་ས་བསྒྲུབ་པ་ལ་",
            "དངོས་སུ་བར་ཆད་མེད་པར་སྦྱོར་བའི་དགོས་པ་ཡོད་དོ།།",
            "དེ་དག་རིམ་གྱིས་བསྒོམ་པའི་ཚེ་ལམ་གྱི་རྫོགས་ཚུལ་ཡང་། ",
            "དེ་བཞིན་ཉིད་ནི་ཚོགས་ལམ་ཆུང་ངུ་། ",
            "ཀུན་ཏུ་སྣང་ཚོགས་ལམ་འབྲིང་། ",
            "རྒྱུའི་ཕྱག་རྒྱ་གཅིག་སྤྲོས་ཚོགས་ལམ་ཆེན་པོ། ",
            "ཡེ་ཤེས་དྲྭ་བའི་ཕྱག་རྒྱ་རྣམ་སྤྲོས་སྦྱོར་ལམ་དྲོད་དང་། ",
            "རྩེ་མོ། ",
            "བར་ཆད་མེད་པ་བཟོད་པ་དང་། ",
            "ཆོས་མཆོག་ཆེན་པོ་མཐར་ཐུག་པའི་ཡེ་ཤེས་རྫོགས་སོ༑༑",
            "འདི་དག་ལམ་ཟག་པ་དང་བཅས་པ་སྟེ་",
            "འཇིག་རྟེན་པའི་ལམ་ཡིན་པའི་ཕྱིར་རོ། །",
            " དེའང་དེ་དག་བསྒོམ་པའི་ཚེ་",
            "ས་དེ་དག་གི་རྟགས་རྫོགས་ནས་",
            "ལམ་གོང་མར་འཇུག་གི་མ་རྫོགས་ཀྱི་བར་དུ་",
            "རང་བཞིན་གྱིས་དེ་ལ་ངེས་པར་སློབ་པའོ།།",
            ""
        ],
        [
            "ཇི་ལྟར་ཞེ་ན་ཚོགས་ལམ་རྫོགས་པའི་རྟགས། ",
            "སངས་རྒྱས་མཆོག་གི་སྤྲུལ་སྐུ་མཐོང་བ་དང་། ",
            "གཟུངས་ཐོབ་པ་དང་། ",
            "རྫུ་འཕྲུལ་ཅུང་ཟད་འགྲུབ་པ་ན་སྦྱོར་ལམ་ལ་འཇུག་།",
            "དེའང་ལུས་ཤིག་སྲོ་མེད་པ་དང་། ",
            "སྲིན་བུ་མེད་པ་ལ་སོགས་པ་ཐོབ་།",
            "གོང་མ་ལ་གོང་མ་འཇུག་པ་།",
            "རྒྱས་པར་ཕ་རོལ་ཏུ་ཕྱིན་པའི་",
            "ཐེག་པ་ལས་འབྱུང་བ་བཞིན་ནོ།།",
            "དེའང་བར་ཆད་མེད་པའི་སྐབས་སུ་",
            "རྣམ་སྨིན་རིག་འཛིན་ཐོབ་པའོ།།",
            "རྟེན་དེ་ལ་ཚེ་དབང་མ་ཐོབ་པར་ཤི་།",
            ""
        ],
        [
            "ལུས་རྒྱ་དང་བྲལ་མ་ཐག་སེམས་ལྷའི་སྐུ་ཕྱག་རྒྱ་ཆེན་པོའི་",
            "རིག་འཛིན་ལ་སྦྱར་ནས་ལྷུན་གྲུབ་ཐོབ་།",
            "ཚེ་དབང་བོར་ནས་ཤི་བའོ།།",
            "རྒྱུ་མཚན་ལུས་དོར་བས་ཚེ་དབང་མ་ཐོབ་པའོ།།",
            "མ་ཤི་ན་",
            "ཆོས་མཆོག་ཆེན་པོའི་ཡེ་ཤེས་མཐར་ཐུག་ལས་",
            "མཐོང་ལམ་དངོས་སུ་སྐྱེ་བས། ",
            "སྐྱེ་ཤི་མེད་པ་རྡོ་རྗེའི་སྐུར་གྱུར་པའི་ཕྱིར་",
            "ཚེ་ལ་དབང་བའི་་་རིག་འཛིན་ཞེས་བྱའོ།།",
            "དེ་ནས་མཐོང་ཟིན་གོམས་པར་བྱེད་པའི་",
            "ལམ་ས་བཅུ་ནི་ཕྱག་རྒྱ་ཆེན་པོའི་རིག་འཛིན་།",
            ""
        ],
        [
            "ཆོས་ཉིད་ཟག་པ་མེད་པའི་དོན་གོམས་ཤིང་། ",
            "ས་གོང་མའི་ཡོན་ཏན་རྫོགས་པར་གོང་ནས་གོང་དུ་འགྱུར་པའི་ཕྱིར་རོ། །",
            "དེ་ནས་ལྷུན་གྱིས་གྲུབ་པའི་རིག་འཛིན་སངས་རྒྱས་ཀྱི་ས་ལ་སྦྱོར་བ་ཡིན་ནོ།།",
            "འདི་དག་ལ་ཉ་ཚལ་པ་ལ་སོགས་པ་ཁ་ཅིག་ན་རེ། ",
            "རྣམ་སྨིན་ལམ་གྱི་རྟེན་ལ་ཚེ་དབང་མི་འབྱུང་།",
            "ཕྱག་རྒྱ་ཆེན་པོ་ས་གཉིས་པ་ནས་བརྒྱད་པའི་བར་དང་། ",
            "ལྷུན་གྲུབ་དག་པ་ས་གསུམ་ཚེ་དབང་ས་དང་པོ་",
            "དང་མཉམ་ཞེས་འདོད་པའང་། ",
            "སྒྱུ་འཕྲུལ་སྤྱིའི་དགོངས་པ་མ་ལོན་ཅིང་། ",
            "ས་ལམ་གྱི་དོན་རྣམས་ལེགས་པར་ཁོང་དུ་མ་ཆུད་པར་ངེས་སོ།།",
            "དེའང་རྣམ་སྨིན་གྱི་རྟེན་ལ་ཚེ་དབང་ཐོབ་མི་ཐོབ་གཉིས་ཡོད་།",
            "བར་དུ་ཆད་ན་ཕྱག་རྒྱ་ལ་།",
            "མ་ཆད་།",
            ""
        ],
        [
            "ཆོས་ཉིད་ཟག་པ་མེད་པའི་དོན་གོམས་ཤིང་། ",
            "ས་གོང་མའི་ཡོན་ཏན་རྫོགས་པར་",
            "གོང་ནས་གོང་དུ་འགྱུར་པའི་ཕྱིར་རོ། །",
            "དེ་ནས་ལྷུན་གྱིས་གྲུབ་པའི་རིག་",
            "འཛིན་སངས་རྒྱས་ཀྱི་ས་ལ་སྦྱོར་བ་ཡིན་ནོ།།",
            "འདི་དག་ལ་ཉ་ཚལ་པ་ལ་སོགས་པ་ཁ་ཅིག་ན་རེ། ",
            "རྣམ་སྨིན་ལམ་གྱི་རྟེན་ལ་ཚེ་དབང་མི་འབྱུང་།",
            "ཕྱག་རྒྱ་ཆེན་པོ་ས་གཉིས་པ་ནས་བརྒྱད་པའི་བར་དང་། ",
            "ལྷུན་གྲུབ་དག་པ་ས་གསུམ་ཚེ་དབང་ས་དང་པོ་",
            "དང་མཉམ་ཞེས་འདོད་པའང་། ",
            "སྒྱུ་འཕྲུལ་སྤྱིའི་དགོངས་པ་མ་ལོན་ཅིང་། ",
            "ས་ལམ་གྱི་དོན་རྣམས་ལེགས་པར་ཁོང་དུ་མ་ཆུད་པར་ངེས་སོ།།",
            "དེའང་རྣམ་སྨིན་གྱི་རྟེན་ལ་ཚེ་དབང་ཐོབ་མི་ཐོབ་གཉིས་ཡོད་།",
            "བར་དུ་ཆད་ན་ཕྱག་རྒྱ་ལ་།",
            "མ་ཆད་།",
            ""
        ],
        [
            "ལྷུན་གྲུབ་ནི་སངས་རྒྱས་ཀྱི་ས་ལ་འདོད་།",
            "འདི་ལས། ",
            "དེ་ཚེ་བཅུ་དྲུག་ཚུན་ཆད་ཀྱིས། །",
            "སྐུ་ལྔ་ལྷུན་གྱིས་རྫོགས་པ་ནི། །",
            "ཞེས་པས། ",
            "མཐར་ཕྱིན་པའི་ལམ་དུ་གསུངས་པའི་ཕྱིར་རོ༑ ༑",
            "དག་ས་གསུམ་ལྷུན་གྲུབ་མཐར་ཐུག་མ་ཡིན་ཏེ",
            "གཞན་དོན་བྱེད་པ་ལ་ཏིང་ངེ་འཛིན་གྱི་",
            "རྩོལ་བ་ཡོད་པའི་ཕྱིར་དང་། ",
            "རང་དོན་དུ་སངས་རྒྱས་ཐོབ་བྱར་ཡོད་པས་",
            "རང་དོན་མཐར་ཐུག་ལྷུན་གྱིས་མ་གྲུབ་པའི་ཕྱིར་དང་། ",
            "ས་དེ་པའི་སེམས་དཔའ་དོན་མི་བྱེད་པས་",
            "གཞན་དོན་མཐའ་དག་ལྷུན་གྱིས་མ་གྲུབ་པའི་ཕྱིར་དང་། ",
            "སྤང་རྟོགས་ཀྱི་ཡོན་ཏན་མཐའ་དག་ལྷུན་གྱིས་མ་གྲུབ་པའི་ཕྱིར་རོ། །",
            "དེ་ནི་རིག་འཛིན་གོང་མ་གོང་མ་ལ་",
            "འོག་མའི་ཡོན་ཏན་རྫོགས་པའི་ཆ་ནས་དེར་འཇོག་ལ",
            "སངས་རྒྱས་ཀྱི་ས་ན་མཐར་ཐུག་གི་རིག་འཛིན་ཐམས་ཅད་རྫོགས་།",
            "དོར་བ་མེད་པ་སྟོང་པ་ཉིད་ལ་མངའ་བརྙེས་པའི་ཕྱིར་རོ། །",
            "འདི་དག་རྒྱས་པར་འོག་ཏུ་འཆད་དོ།། ",
            "གཉིས་པ་དེའི་རང་བཞིན་རྒྱས་པར་བཤད་པ་ལ་ལྔ་།",
            ""
        ],
        [
            "དེ་བཞིན་ཉིད། ",
            "ཡེ་ཤེས་སྒྱུ་མ། ",
            "ཕྱག་རྒྱ་གཅིག་པ། ",
            "ཕྱག་རྒྱ་སྤྲོས་བཅས། ",
            "བར་ཆད་མེད་པའོ།།",
            "དང་པོ་༼དེ་བཞིན་ཉིད་༽ལ་བཞི་ལས། ",
            "ལྟ་བ་ནི། ",
            "ཆོས་ཐམས་ཅད་གདོད་མ་ནས་",
            "དག་ཅིང་བདེན་པ་དབྱེར་མེད་སེམས་ཉིད་ཀྱི་དོན་།",
            "རྣམ་བཀོད་ལས། ",
            "ནམ་མཁའི་ངོས་བཟུང་མེད་པ་ལྟར། །",
            "སྣང་སྲིད་ཐམས་ཅད་དེ་དང་འདྲ།།",
            "ཆོས་རྣམས་ཐམས་ཅད་སེམས་ཡིན་ཏེ།།",
            "སེམས་ནི་ནམ་མཁའི་རང་བཞིན་ནོ།།",
            "ཞེས་སོ༑",
            ""
        ],
        [
            "༑ སྒོམ་པ་ནི། ",
            "སེམས་བསྐྱེད་པའི་རྗེས་ལ་ཆོས་ཉིད་གྲུབ་བསལ་མེད་པའི་ངང་ལ་འཇོག་པ་།",
            "ལས་རིམ་ལས། ",
            "རྟོག་པའི་སྨྲ་བསམ་ཡུལ་ལས་འདས།།",
            "དེ་བཞིན་ཉིད་དབྱིངས་ཡེ་ཤེས་ཏེ།།",
            "དེ་ཉིད་རང་གསལ་མི་གཡོ་བ། །",
            "ཞི་གནས་ལྷག་མཐོང་ཟུང་དུ་འབྲེལ།།",
            "ཞེས་སོ།། ",
            "སྤྱོད་པ་ནི། ",
            "རང་དོན་དུ་མི་དམིགས་པ་གསུམ་གྱི་ངང་ལས་",
            "སྒྱུ་མའི་ཚུལ་གྱིས་སྤྱད་ཅིང་། ",
            "གཞན་དོན་དུ། ",
            "ལས་བཞི། ",
            "སྒྲུབ་པ་གསུམ་དབང་ལྔ་ལ་སོགས་མོས་སློབ་ཀྱི་སྤྱོད་པ་།",
            ""
        ],
        [
            "རིམ་པ་བཞིན་དེ་ཉིད་ལས། ",
            "སྤྱོད་དགུ་དོར་བའི་གཅིག་ཆ་ཡང་། །",
            "མི་དམིགས་མཐུན་པར་སྤྱོད་ཅེས་བྱ།།",
            "ཞེས་པ་དང་། ",
            "ཤེས་འཇུག་ཀུན་དང་གཞན་དོན་དུ། །",
            "ལས་བཞི་སྤྱོད་ཅིང་བསྒྲུབ་དབང་ཆེ།།",
            "སྤྲོས་པའི་འཁོར་ལོ་མངོན་བསྒོམ་ཞིང་།།",
            "ལམ་ཀུན་སྐད་ཅིག་ཆས་བསྒོམས་ནས།།",
            "ནུས་པ་འབྱིན་ལྡན་རྫོགས་པར་བྱེད།།",
            "ཅེས་སོ།།",
            ""
        ],
        [
            "འབྲས་བུ་ནི། ",
            "དངོས་སུ་དོན་དམ་རྟོགས་པ་དང་། །",
            "བརྒྱུད་ནས་ཆོས་སྐུ་ཐོབ་པ་སྟེ།།",
            "ཡང་དེ་ཉིད་ལས། ",
            "སྣང་སྟོང་གཉིས་མེད་རྣལ་འབྱོར་མཐའ། །",
            "མངོན་བྱས་ལྷག་པའི་ཆོས་སྐུར་སྦྱོར།།",
            "ཅེས་སོ།།",
            "ལམ་འདི་ཀུན་གྱི་སྔོན་དུ་འགྲོ་ཞིང་ཟིན་དགོས་ཏེ་",
            "འདི་མེད་ན་མི་འགྲུབ་པ་ཡང་། ",
            "གལ་ཏེ་བསམ་གཏན་འདི་མེད་ན།།",
            "རྒྱ་མཚོའི་འཇིང་གི་ཕ་བོང་བཞིན། །",
            "བསྐལ་པར་ལམ་ལ་བརྩོན་བྱས་ཀྱང་། །",
            "དོན་གྱི་སྙིང་པོ་སྐམ་པ་ཡིན།།",
            "ཞེས་སོ།།",
            ""
        ],
        [
            "གཉིས་པ་ཡེ་ཤེས་སྒྱུ་མ་ལའང་བཞི་ལས། ",
            "ལྟ་བ་ནི། ",
            "ཆོས་ཐམས་ཅད་བདེན་པ་དབྱེར་མེད་སྒྱུ་མའི་ངང་དུ་གསལ་བ་།",
            "འདི་ཉིད་ལས། ",
            "སྐད་ཅིག་མ་སྐྱེས་མ་འགགས་པས། །",
            "གཟུང་འཛིན་བྲལ་བའི་རིག་པ་ཉིད། །",
            "ཡེ་ཤེས་སྒྱུ་མར་མི་གཡོ་གསལ།།",
            "ཆུ་དང་ཟླ་བ་ཇི་བཞིན་དུ། །",
            "མཚུངས་པར་གསལ་བའི་ངོ་བོར་བརྗོད།།",
            "ཅེས་སོ།། ",
            "སྒོམ་པ་།",
            "སྔོན་འགྲོ་ཚད་མེད་པ་བཞི་དང་",
            "སྙིང་རྗེ་ཆེན་པོས་བརླན་པར་བྱ་།",
            ""
        ],
        [
            "སྔོན་དུ་སྟོང་གོམས་རྣལ་འབྱོར་པ། །",
            "ཁམས་གསུམ་ཐུགས་རྗེས་བཟུང་བའི་ཕྱིར། །",
            "ཡན་ལག་བརྒྱད་པ་སྔོན་བཞིན་བྱ།།",
            "ཞེས་སོ།།",
            "དེའང་སྟོང་པ་ཉིད་ཀྱི་བསམ་གཏན་བཞི་དང་། ",
            "དེའི་ངང་ལས་སྙིང་རྗེ་ཆེན་པོའི་",
            "ཚད་མེད་བཞི་སྟེ་ཡན་ལག་བརྒྱད་དོ།།",
            "དངོས་གཞི་ནི་དེའི་རྗེས་ལ་ཆོས་ཐམས་ཅད་མེད་",
            "བཞིན་དུ་སྣང་བ་སྒྱུ་མའི་དཔེ་བརྒྱད་ཀྱི་ངང་།",
            "ཕྱམ་མེ། ",
            "ཝལ་ལེ། ",
            "རང་གསལ་མི་རྟོག་པར་བཞག་པ་ནི་",
            "ཆོས་ཐམས་ཅད་དང་དེ་ཉིད་གང་དུའང་",
            "འཛིན་པ་མེད་པ་ནམ་མཁའ་ལྟ་བུའི་",
            "ཆོས་ཉིད་ཀྱི་ངང་ལ་ལྷན་ནེར་བཞག་སྟེ",
            "དེ་བས་གཉིས་གོམས་རྒྱུ་གོམས་པས། །",
            "དྲན་ལས་སྤྱི་བླུག་ཡེ་ཤེས་གསལ།།",
            ""
        ],
        [
            "མངོན་དུ་བཏང་བཞག་གང་ཡང་མེད།།",
            "ནམ་མཁར་ནམ་མཁའ་ཇི་བཞིན་ནོ།།",
            "ཞེས་སོ།།",
            "དེ་ནི་ཡུལ་ནམ་མཁའ་དང་བློ་ནམ་མཁའ་བཞིན་དུ་",
            "རྟོག་མེད་བསམ་བརྗོད་ལས་འདས་པར་འཇོག་པའོ།། ",
            "སྤྱོད་པ་ནི། ",
            "ཆགས་སྡང་དུག་ལྔ་སྒྱུ་མ་ལྟར་",
            "རང་བཞིན་མེད་པར་སྤྱད་།",
            "རྣམ་རྟོག་མཚན་མ་ཅི་སྐྱེས་ཀྱང་། །",
            "ཡེ་ཤེས་སྒྱུ་མར་རང་སྣང་ཕྱིར། །",
            "ཆགས་སྡང་རེ་དོགས་མེད་པར་སྤྱད།།",
            ""
        ],
        [
            "ཅེས་སོ།། ",
            "འབྲས་བུ་ནི། ",
            "དངོས་སུ་ཀུན་རྫོབ་ཀྱི་བདེན་པ་རྟོགས་པ་དང་། ",
            "བརྒྱུད་ནས་ལོངས་སྐུ་ཐོབ་།",
            "ལམ་འདིར་ཆ་རྐྱེན་རྫོགས་གྲུབ་པ། །",
            "མཚན་དང་དཔེ་བྱད་ཀུན་དང་ལྡན།།",
            "དབང་ཕྱུག་ཆེན་པོའི་གནས་ཉིད་དུ། །",
            "མངོན་དུ་འབྱུང་བར་ཐེ་ཚོམ་མེད།།",
            "ཅེས་སོ།། ",
            "གསུམ་པ་ཕྱག་རྒྱ་གཅིག་པ་ལ་བཞི་ལས། ",
            "ལྟ་བ་ནི། ",
            "བདེན་པ་དབྱེར་མེད་ལྷ་ཡི་རང་བཞིན་དུ་ཡེ་ནས་དག་པ་ཤེས་པ་།",
            ""
        ],
        [
            "ཐམས་ཅད་ལྷུན་རྫོགས་ལྷ་ཡི་སྐུ། །",
            "ཕྱག་རྒྱ་ཆེན་པོར་ཡེ་ནས་གནས། །",
            "ཞེས་སོ།།",
            "སྒོམ་པ་།",
            "ཏིང་ངེ་འཛིན་སྔ་མ་རྣམས་སྔོན་དུ་སོང་།",
            "དབྱིངས་ཀྱི་རྒྱུ་ཡི་གེའི་སྤྲིན་ལས། ",
            "ཡེ་ཤེས་ཀྱི་རྒྱུ་དཀྱིལ་འཁོར་དུ་",
            "ལྷ་ཕྲ་རགས་གང་མོས་རིམ་གྱིས་སམ། ",
            "ཅིག་ཆར་དུ་གསལ་བར་བསྒོམ་སྟེ་རིམ་པ་སྟར། ",
            "ཨ། ",
            "རབ་ཏུ་བརྟན་གྱུར་ཨ་དཀར་ལས། །",
            "ཤིན་ཏུ་ཕྲ་བའི་ཨ་རྣམས་སྤྲོ། །",
            "ཞེས་པ་དང་། ",
            "ཕྱི་མ་ཚངས་པ་སྲིན་པོའི་ཚུལ། །",
            "རྫོགས་པར་བྱ་བ་ཟུང་དུ་འགྱུར།།",
            "ཞེས་སོ།།",
            ""
        ],
        [
            "དེའང་ཞི་ཁྲོ་གཉིས་ལས། ",
            "རིམ་གྱིས་པ་དང་། ",
            "ཅིག་ཆར་བ་གཉིས་ལས། ",
            "རིམ་གྱིས་པ་ལའང་། ",
            "ཕྲ་བ་ནི། ",
            "རྣམ་སྣང་རྩ་བའི་སྟོན་པ་འདྲ་བ་ཞལ་གཅིག་ཕྱག་གཉིས་པར་",
            "ཧཱུྃ་ལས་བསྒོམ་པ་།",
            "དེ་དཀྱིལ་ཡི་གེ་ཧཱུྃ་གནས་པའི། །",
            "མཐིང་ཀ་འཚེར་ལ་རབ་གསལ་བའི། །",
            "འོད་ཟེར་འཕྲོ་བ་རྣམ་པར་བསྒོམ།།",
            "ཞེས་སོ།། ",
            "རགས་པ་ནི། ",
            "ཞལ་གསུམ་ཕྱག་དྲུག་ཡན་ལག་གི་ལྷ་དང་བཅས་པ་བསྒོམ་།",
            "ལམ་རིམ་ལས། ",
            "དེ་བཞིན་གཉིས་མེད་གསལ་གྱུར་ནས།།",
            "སྐུ་གཅིག་རྡོ་རྗེ་དྲིལ་འབར་བསྒོམ།།",
            ""
        ],
        [
            "དེ་བཞིན་ཉིད་དུ་གྱུར་པ་དང་། །",
            "དབུ་གསུམ་ཕྱག་དྲུག་ཉིད་དུ་བསྒོམ།།",
            "ཞེས་སོ།། ",
            "ཅིག་ཆར་དུ་བསྒོམ་པ་ནི། ",
            "སྐད་ཅིག་གིས་ཆུ་ལས་ཉ་ལྡང་གི་ཚུལ་དུ་བསྒོམས་།",
            "དེ་ལས། ",
            "ཡང་ན་ཕྱག་རྒྱ་ཆེན་པོ་སྟེ།།",
            "ཆུ་ལས་ཉ་ལྡང་ཇི་བཞིན་དུ། །",
            "བདག་ཉིད་ཕྱག་རྒྱ་ཆེན་པོ་སྟེ།།",
            "ཞལ་གསུམ་ཕྱག་དྲུག་རྟག་ཏུ་བསྒོམ།།",
            ""
        ],
        [
            "ཞེས་པ་དང་། ",
            "ཉི་ཟླ་གཟའ་སྐར་དུས་གཅིག་ཏུ། །",
            "ཆུ་དཀྱིལ་དྭངས་པར་གསལ་བ་ལྟར། །",
            "སྐད་ཅིག་སྐུར་གསལ་འོད་དུ་འབར།།",
            "སྙིང་པོ་བརྗོད་པས་འཁོར་ལོ་གསལ།།",
            "ཅེས་སོ༑༑",
            "ཁྲོ་བོའི་ལྷ་བསྒོམ་པ་ལའང་རིམ་དང་ཅིག་ཆར་།",
            "རཀྴའི་ཆ་ལུགས་འཛིན་པ་ཡང་། །",
            "རིམ་དང་ཅིག་ཆར་སྔོན་བཞིན་ཏེ།།",
            "ཞེས་སོ།།",
            ""
        ],
        [
            "རིམ་ལའང་ཕྲ་བ་ཡེ་ཤེས་སེམས་དཔའ་",
            "བུདྡྷ་ཧེ་རུ་ཀ་ཞལ་གཅིག་ཕྱག་གཉིས་པ་།",
            "ཕྲ་བའི་གཞལ་ཡས་གདན་དང་ལྡན།།",
            "གནས་གཅིག་ཡེ་ཤེས་སེམས་དཔའ་བསྒོམ།།",
            "ཞེས་སོ།།",
            "རགས་པ་ལའང་སྔར་བཞིན་ནོ།།",
            "ཅིག་ཆར་བ་ཡང་འདྲའོ།།",
            ""
        ],
        [
            "སྤྱོད་པ་ནི། ",
            "དུས་ཐམས་ཅད་དུ་ལྟ་བའི་ངང་ལས་སྤྱོད་པ་།",
            "འདིའི་ཚེ་ས་གཞི་ཀུན་ལྡན་མོད།།",
            "གསུང་གི་གཞི་ལ་ལྷུར་བྱ་ཞིང་།།",
            "ཕྱག་རྒྱ་ཆེན་པོའི་རྣལ་འབྱོར་དུ། །",
            "སྤྱོད་ཡུལ་ཐམས་ཅད་སྤྱད་པར་བྱ།།",
            "ཞེས་སོ།། ",
            "འབྲས་བུ་ནི། ",
            "དངོས་སུ་བདེན་པ་དབྱེར་མེད་རྟོགས་པ་དང་། ",
            "བརྒྱུད་ནས་ཡི་གེ་འཁོར་ལོ་ཚོགས་ཆེན་གྱི་ས་ཐོབ་པ་།",
            ""
        ],
        [
            "ལམ་རིམ་ལས། ",
            "རྣལ་འབྱོར་ལས་སུ་རུང་རྣམས་ཀྱིས། །",
            "ཕྱག་རྒྱ་ཆེན་པོ་རྫོགས་འགྱུར་ཞིང་།།",
            "གསང་བའི་ཡིད་གཉིས་མེད་པ་ན།།",
            "དཀྱིལ་འཁོར་ཆེན་པོ་འབར་བར་གྱུར།།",
            "ཅེས་སོ།། ",
            "བཞི་པ་ཕྱག་རྒྱ་སྤྲོས་བཅས་ལ་བཞི་ལས། ",
            "ལྟ་བ་ནི། ",
            "ཐམས་ཅད་དཀྱིལ་འཁོར་དུ་སངས་རྒྱས་པ་།",
            "རྡོ་རྗེ་ཕུང་པོའི་ཡན་ལག་ནི། །",
            "ཞེས་པ་ལ་སོགས་པའོ།།",
            ""
        ],
        [
            "སྒོམ་པ་ལའང་། ",
            "ལམ་སྔ་མ་རྣམས་སྔོན་དུ་སོང་།",
            "རིམ་མམ་ཅིག་ཆར་གྱིས་ཕུང་པོ་ལ་སོགས་པ་",
            "ལྷ་ཡི་དཀྱིལ་འཁོར་དུ་བསྒོམ་པ་།",
            "སྔ་མ་ལས། ",
            "ཕུང་སོགས་དཀྱིལ་འཁོར་ལྷར་སྣང་བ། །",
            "རྒྱ་མཚོའི་གཟུགས་བརྙན་ཇི་བཞིན་དུ། །",
            "ཀུན་དངོས་རང་རིག་ལྷར་གསལ་བ། །",
            "གཅིག་དང་དུ་མ་ཡོངས་ཀྱིས་མེད།།",
            "གསལ་ཆ་ཡུལ་མེད་མི་གཡོ་བ། །",
            "རྣལ་འབྱོར་ངོ་བོར་རྒྱལ་བས་གསུངས།།",
            "ཞེས་སོ།།",
            "དེ་ལ་དབྱེ་ན་"
        ],
        [
            "ཞི་ཁྲོ་གཉིས་ལས། ",
            "རེ་རེ་ལའང་། ",
            "དཀྱིལ་འཁོར་སྤྲོས་བཅས། ",
            "ཚོམབུ། ",
            "རྣམ་གྲངས། ",
            "ཞལ་ཕྱག་སྟེ་བཞི་བཞིའོ།།",
            "དང་པོ་ཞི་བའི་དཀྱིལ་འཁོར་སྤྲོས་བཅས་ལ་གསུམ་།",
            "བསྡུས་པ། ",
            "འབྲིང་། ",
            "རྒྱས་པའོ།།",
            "དང་པོ་ལྷ་གྲངས་བཅོ་བརྒྱད་།",
            "གཙོ་བོ་རིགས་ལྔ་དང་ཀུན་ཏུ་བཟང་པོ་གང་གིས་",
            "བྱེད་སོ་སོའི་རིགས་དང་མཐུན་པས་མ་ངེས་།",
            "ཡབ་ཡུམ་གཉིས་ལ་རིགས་ཆུང་བརྒྱད་ཀྱིས་བསྐོར་བས་བཅུ། ",
            "སྒོ་བ་ཡབ་ཡུམ་བརྒྱད་དེ་བཅོ་བརྒྱད་དོ།།",
            ""
        ],
        [
            "དཀྱིལ་འཁོར་འབྲིང་པོ་།",
            "རྡོ་རྗེ་དབྱིངས་ཀྱི་ལྷ་ཚོགས་བཞི་བཅུ་ཞེ་གཉིས་སོ།།",
            "རྒྱས་པ་ལ་བརྒྱད་ཅུ་རྩ་གཉིས་།",
            "དབུས་ན་རིགས་ལྔ་ལ་རང་རང་གི་",
            "རིགས་ཆུང་གིས་བསྐོར་བས་ལྔ་བཅུ་ཐམ་པ། ",
            "ཁྲོ་བོ་དང་ཁྲོ་མོ་ཉི་ཤུ་སྟེ་བདུན་ཅུ། ",
            "ཐུབ་པ་དྲུག ",
            "སྒོ་མ་བཞི་སྟེ་བརྒྱད་ཅུ། ",
            "ཀུན་བཟང་ཡབ་ཡུམ་གཉིས་དང་རྩ་གཉིས་སོ།།",
            "ལམ་རིམ་ལས། ",
            "དང་པོ་བཅོ་བརྒྱད་བཞི་བཅུ་གཉིས། །",
            "རྒྱས་པའི་དཀྱིལ་འཁོར་རིམ་བཞིན་སློབ།།",
            "ཅེས་སོ།།",
            ""
        ],
        [
            "ཚོམ་བུ་སྤྲོས་པ་ལའང་གསུམ་ལས། ",
            "དང་པོ་ཚོམ་བུ་གཅིག་པ་ལ་ལྷ་གྲངས་བཅོ་བརྒྱད་དེ༑",
            "གཙོ་བོ་རྣམ་སྣང་།",
            "རྡོ་རྗེ་སེམས་དཔའ། ",
            "རིན་ཆེན་རྡོ་རྗེ། ",
            "ཆོས་རྡོ་རྗེ། ",
            "ལས་རྡོ་རྗེ་བཞིའི་ཡུམ། ",
            "བརྟན་མ་རྡོ་རྗེ། ",
            "འབར་མ་རྡོ་རྗེ། ",
            "སྡུད་མ་རྡོ་རྗེ། ",
            "བསྐྱོད་མ་རྡོ་རྗེ་སྟེ་ཡབ་ཡུམ་བཅུ་དང་། ",
            "ཕྱོགས་ཀྱི་ཁྲོ་བོ་ཡབ་ཡུམ་བརྒྱད་།",
            "དེ་ལས། ",
            "གཉིས་པོ་བདག་ཅག་ཡབ་ཡུམ་གཉིས། །",
            "གནས་སུ་དཀྱིལ་འཁོར་བསམ་བྱ་སྟེ།།",
            "གདན་ལྡན་དབུས་ན་བདག་པོ་གནས། །",
            "དེ་ལ་སེམས་དཔའ་ཁྲོ་བོས་བསྐོར།།",
            "ཞེས་སོ།།",
            ""
        ],
        [
            "ཚོམ་བུ་འབྲིང་པོ་ལ་ལྷ་གྲངས་བཞི་བཅུ་རྩ་དྲུག་།",
            "སྐུའི་ལྷ་མི་བསྐྱོད་པ་ཡབ་ཡུམ་།",
            "རྡོ་རྗེ་སེམས་དཔའ། ",
            "རྡོ་རྗེ་རྒྱལ་པོ། ",
            "རྡོ་རྗེ་ཆགས་པ། ",
            "རྡོ་རྗེ་ལེགས་པ་བཞིའི་ཡུམ། ",
            "རྡོ་རྗེ་སྒེག་མོ། ",
            "རྡོ་རྗེ་བདུག་པ། ",
            "རྡོ་རྗེ་ལྕགས་ཀྱུ། ",
            "རྡོ་རྗེ་སྒྲོལ་མ་སྟེ་ཡབ་ཡུམ་བཅུ། ",
            "གསུང་གི་ལྷ་སྣང་བ་མཐའ་ཡས་།",
            "རྡོ་རྗེ་ཆོས། ",
            "རྣོན་པོ། ",
            "འཁོར་ལོ། ",
            "རྡོ་རྗེ་སྨྲ་བ་བཞིའི་ཡུམ། ",
            "གླུ་མ། ",
            "མར་མེ། ལྕགས་སྒྲོག ",
            "གསལ་བཀྲ་མ་སྟེ་བཅུ། ",
            "གོང་གི་ཐུགས་ཀྱི་ལྷ་རྣམ་སྣང་ཡབ་ཡུམ་གྱི་རིགས་བཅུ་།",
            "སྐུ་གསུང་ཐུགས་ཀྱི་ལྷ་སུམ་ཅུ། ",
            "ཕྱོགས་དང་མཚམས་ཀྱི་ཁྲོ་བོ་ཡབ་ཡུམ་བཅུ་དྲུག་བསྣན་པས་བཞི་བཅུ་རྩ་དྲུག་།",
            "བརྟན་ནས་མདུན་རྒྱབ་སྐུ་གསུང་ཐུགས། །",
            "འཁོར་ལོ་རྫོགས་པས་འབྲུ་གསུམ་གདབ། །",
            "ཅེས།",
            ""
        ],
        [
            "དེའང་ཕྱོགས་བཞིའི་སྒོ་བ་ཡུམ་བརྒྱད། ",
            "མཚམས་བཞིའི་ཁྲོ་བོ་ཡབ་ཡུམ་བརྒྱད་དེ་བཅུ་དྲུག་།",
            "ཚོམ་བུ་རྒྱས་པ་ལ་ལྷ་གྲངས་བདུན་ཅུ་།",
            "སྐུ་གསུང་ཐུགས་ཀྱི་སུམ་ཅུ། ",
            "ཡོན་ཏན་གྱི་ལྷ་རིན་ཆེན་འབྱུང་ལྡན་།",
            "རྡོ་རྗེ་རིན་ཆེན། ",
            "རྡོ་རྗེ་གཟི་བརྗིད། ",
            "རྡོ་རྗེ་རྒྱལ་མཚན། ",
            "རྡོ་རྗེ་བཞད་པ་བཞིའི་ཡུམ། ",
            "ཕྲེང་མ། ",
            "མེ་ཏོག་མ། ",
            "ཞགས་པ་མ། ",
            "བདེ་བ་མ་སྟེ་བཅུ། ",
            "ཕྲིན་ལས་ཀྱི་ལྷ་དོན་གྲུབ་།",
            "རྡོ་རྗེ་ལས། ",
            "བསྲུང་བ། ",
            "གནོད་སྦྱིན། ",
            "རྡོ་རྗེ་ཁུ་ཚུར་བཞིའི་ཡུམ། ",
            "གར་མ། ",
            "དྲི་ཆབ། ",
            "དྲིལ་བུ། ",
            "རྡོ་རྗེ་སེམས་མ་སྟེ་བཅུ་བསྡོམས་པས་ལྔ་བཅུ། ",
            "ཕྱོགས་བཅུའི་ཁྲོ་བོ་བཅུ། ",
            "ཁྲོ་མོ་བཅུ་སྟེ་བདུན་ཅུ་ནི་ལམ་རིམ་ལས། ",
            "བརྟན་ནས་གཡས་དང་གཡོན་ཉིད་དུ། །",
            "ཡོན་ཏན་ཕྲིན་ལས་དཀྱིལ་འཁོར་།"
        ],
        [
            "རྣལ་འབྱོར་དབང་དང་ཚོམ་བུ་ལྔ། །",
            "ཤིན་ཏུ་འདྲིས་ནས་དུས་ཚོགས་སྦྱར།།",
            "ཅེས་སོ།། ",
            "བསྒོམ་ཚུལ་ནི། ",
            "རིགས་བསྡུས་པའི་ཚེ་རིགས་དང་པོའི་",
            "དཀྱིལ་འཁོར་དབུས་སུ་གསལ་བའོ།།",
            "དེ་བརྟན་ནས་འབྲིང་པོའི་ཚེ་",
            "མདུན་དང་རྒྱབ་ཏུ་སྐུ་དང་གསུང་གི་དཀྱིལ་འཁོར་བསྒོམ་པའོ།།",
            "དེ་བརྟན་ནས་རྒྱས་པ་ལ་གཡས་སུ་ཡོན་ཏན་དང་། ",
            "གཡོན་དུ་ཕྲིན་ལས་ཀྱི་དཀྱིལ་འཁོར་གྱི་ཚོམ་བུ་བསྒོམ་པའོ།།",
            "དཀྱིལ་འཁོར་དང་ཚོམ་བུའི་ཁྱད་པར་ནི། ",
            "ཁ་ཅིག་ཕོ་བྲང་གཙོ་བོའི་ཆ་ནས་ཚོམ་བུ། ",
            "རྣམ་གྲངས་བྱུང་རྫོགས་ཀྱི་ཆ་ནས་དཀྱིལ་འཁོར། ",
            "ཡང་ན་མི་རེས་ལྷ་རེ་བསྒོམ་པ་ཚོམ་བུ། ",
            "ལྷ་དུ་མ་མི་གཅིག་གིས་བསྒོམ་པ་དཀྱིལ་འཁོར་ཟེར་ཏེ་",
            ""
        ],
        [
            "ཧ་ཅང་མ་འབྲེལ་ལོ། །",
            "འདིར་བསྒོམ་པའི་ཚེ་སྒོ་རྟ་བབས་ལ་སོགས་པ་",
            "གཞལ་ཡས་ཁང་བསྒོམ་པའི་ཆ་ནས་དཀྱིལ་འཁོར། ",
            "དེ་མི་བསྒོམ་པར་ལྷ་རྣམས་གྲངས་ཚང་དུ་བསྒོམ་པས་ཚོམ་བུའོ།།",
            "རྣམ་གྲངས་སྤྲོས་བཅས་ནི། ",
            "དང་པོ་རིགས་གསུམ་ལ་།",
            "དེ་གོམས་ནས་རིགས་ལྔ་ལ་།",
            "དེ་གོམས་ནས་བཞི་བཅུ་རྩ་གཉིས་ལ་།",
            "དེ་ལ་གོམས་ནས་སངས་རྒྱས་སྟོང་གི་དཀྱིལ་འཁོར་ལ་བསླབ་།",
            "རྩ་བ་རྣམ་སྣང་ཡབ་ཡུམ་།",
            ""
        ],
        [
            "ཡབ་ལ་རིགས་ལྔ། ",
            "སེམས་དཔའ་བརྒྱད་། ",
            "ཐུབ་པ་དྲུག་སྒོ་བ་བཞི་སྟེ་ཉི་ཤུ་རྩ་གསུམ། ",
            "ཡུམ་ལ་ཡུམ་ལྔ། ",
            "སེམས་མ་བརྒྱད། ",
            "སྒོ་མ་བཞི་སྟེ་བཅུ་བདུན་བསྒོམ་པ་ནི་",
            "ཐབས་ཀྱི་ལྷ་བཞི་བཅུ་ཞེས་བྱའོ།།",
            "དེ་དག་གི་ཐུགས་ཀར་རང་དང་འདྲ་བའི་",
            "ཡེ་ཤེས་སེམས་དཔའ་ཚོན་གང་བ་རེ་བསྒོམ་པ་ནི་",
            "ཤེས་རབ་ཀྱི་ལྷ་བཞི་བཅུ་ཞེས་བྱའོ།།",
            "དེ་ཡང་གཙོ་བོ་ནི་ཡབ་ཡུམ་དངོས་ཡིན་པས་",
            "ཐ་དད་དུ་བསྒོམ་མི་།",
            "གལ་ཏེ་བསྒོམ་ན་བཞི་བཅུ་རྩ་གཉིས་སུ་འགྱུར་བའི་སྐྱོན་ཡོད་དོ།།",
            "རགས་པ་དང་ཕྲ་བའི་ཆ་ནས་",
            "ཐབས་དང་ཤེས་རབ་ཏུ་བཏགས་པ་།",
            "རྒྱས་པ་ལས། ",
            "ཆེན་པོ་རགས་པ་ཐབས་སུ་རྟོགས།།",
            ""
        ],
        [
            "མཚན་ཉིད་འཛིན་པ་ཤེས་རབ་བོ། །",
            "ཞེས་སོ།།",
            "ཐབས་ཀྱི་ལྷ་རེ་རེ་ལ་སྐུ་གསུང་ཐུགས་ཀྱི་ལྷ་གསུམ་གསུམ་བསྒོམ་པས་",
            "མི་ཟད་པ་རྒྱན་གྱི་འཁོར་ལོའི་ལྷ་བརྒྱ་ཉི་ཤུ། ",
            "གོང་གི་ཐབས་དང་ཤེས་རབ་ཀྱི་ལྷ་བརྒྱད་ཅུ་སྟེ་ཉིས་བརྒྱ་།",
            "རང་རང་གི་རིགས་ཀྱི་གཙོ་བྱས་པའི་དབུ་རྒྱན་གྱི་ལྷ་ལྔ་རེ་།",
            "ཡེ་ཤེས་ཀྱི་དཀྱིལ་འཁོར་སྟོང་ངོ་།།",
            "དེའང་ཐབས་ཀྱི་ལྷ་ལ་དབུ་རྒྱན་བགྲངས་ཤིང་",
            "ཤེས་རབ་ལྷ་ལ་མི་བགྲངས་བས། ",
            "ཐབས་ཀྱི་ལྷ་བཞི་བཅུ། ",
            "སྐུ་གསུང་ཐུགས་ཀྱི་ལྷ་གསུམ་གསུམ། ",
            "དེ་རེ་རེ་ལ་དབུ་རྒྱན་ལྔ་ལྔ། ",
            "དེའི་སྟེང་དུ་ཤེས་རབ་ཀྱི་ལྷ་བཞི་བཅུ་བསྣན་པས་སྟོང་དུ་འགྱུར་ཏེ",
            "འདི་ཉིད་ལས། ",
            "ཡན་ལག་བཞི་བཅུ་རྩ་གཉིས་ལྡན།།",
            ""
        ],
        [
            "དེ་ཉིད་ཡན་ལག་སྤྲོས་བདག་སྟེ།།",
            "བཞི་བཅུ་རྩ་གཉིས་གསུམ་འཕྲོར་འགྱུར།།",
            "ཞེས་པ་དང་། ",
            "སྔ་མ་ལས། ",
            "སྟངས་དཔྱལ་གཉིས་ཀྱི་ཕྱག་རྒྱ་དང་། །",
            "སངས་རྒྱས་སྟོང་གི་དཀྱིལ་འཁོར་ཡང་། །",
            "རི་རབ་ཏིལ་འབྲུའི་ཚུལ་བཞིན་ཏུ། །",
            "དཔེ་བྱད་མཚན་གྱིས་སྤྲས་པའོ།།",
            "ཞེས་སོ།།",
            "ཉི་ཁྲི་ཆིག་སྟོང་ལ་བསླབ་པ་ནི༑ ",
            "རིགས་ལྔ། ",
            "རྒྱལ་མཆོག་ཀུན་ཏུ་བཟང་པོ་ཡབ་ཡུམ་དང་",
            "བཅས་པ་ལ་སྟོང་ཕྲག་དྲུག ",
            "སེམས་དཔའ་ཡབ་ཡུམ་ཆ་བརྒྱད་དང་། ",
            "སྒོ་བ་ཡབ་ཡུམ་ཆ་བཞི་།",
            "ཆ་བཅུ་གཉིས་ལ་སྟོང་ཕྲག་བཅུ་གཉིས། ",
            "ཐུབ་པ་དྲུག་ལ་ཡུམ་མེད་པས་སྟོང་ཕྲག་གསུམ་།",
            ""
        ],
        [
            "དེ་ལྟར་ཡང་ཉི་ཁྲི་ཆིག་སྟོང་ངོ་།།",
            "ཉི་ཁྲི་བཞི་སྟོང་དུ་འདོད་པ་ནི་",
            "ཡུམ་ཡོད་པར་རློམ་པ་ཡིན་ནོ།།",
            "དེ་སྐད་དུ་ཡང་སྔ་མ་ལས། ",
            "དེ་ལྟར་ལྡན་པའི་གཙོ་མཆོག་གིས། །",
            "རྒྱལ་བ་རྒྱལ་མཆོག་དེ་བཞིན་ཏེ།།",
            "བཅུ་གཉིས་དྲུག་གི་འོད་འཕྲོ་འབར།།",
            "ཞེས་དང་། ",
            "ལས་རིམ་ལས། ",
            "དེ་ལྟར་གཙོ་མཆོག་ལྡན་བྱ་སྟེ།།",
            "བྱ་བྱེད་རིགས་ལྔ་སྟོང་བསྒོམ་བྱ།།",
            ""
        ],
        [
            "བཅུ་གཉིས་དྲུག་གི་འོད་འཕྲོ་བར། །",
            "ཉི་ཁྲི་ཆིག་སྟོང་དུས་གཅིག་གསལ།།",
            "ཅེས་སོ།།",
            "དེ་ལ་བརྟན་པ་དང་བསམ་ཡས་ལྷུན་གྱིས་གྲུབ་པའི་ཏིང་ངེ་འཛིན་ལ་སློབ་།",
            "སྣང་སྲིད་ཐམས་ཅད་ལྷ་ཡི་དཀྱིལ་འཁོར་དུ་གསལ་བར་བསྒོམ་མོ། །",
            "ཞལ་ཕྱག་སྤྲོས་བཅས་ནི། ",
            "དང་པོ་ཞལ་གཅིག་ཕྱག་གཉིས་པ་ལ་བསླབ་བོ། །",
            "དེ་ནས་ཚོམ་བུའི་ལྷ་ཐམས་ཅད་ཞལ་གསུམ་ཕྱག་དྲུག་པར་སློབ་སྟེ",
            "དེ་ཉིད་ལས །",
            "གཞི་གཅིག་ཞལ་གསུམ་ཕྱག་དྲུག་པ། །",
            "བརྟན་ནས་གསུམ་ཀྱང་དེ་བཞིན་ཏེ།།",
            "ལྔ་ལའང་རྗེས་སུ་མཐུན་བསྒོམ་ནས།།",
            ""
        ],
        [
            "སྤྲོས་པའི་ཞལ་ཕྱག་རྒྱས་གསལ་ལོ། །",
            "ཞེས་སོ།། ",
            "གཉིས་པ་ཁྲོ་བོའི་ཕྱག་རྒྱ་སྤྲོས་པ་ལའང་བཞི་།",
            "དཀྱིལ་འཁོར། ",
            "ཚོམ་བུ། ",
            "ཞལ་ཕྱག ",
            "རྣམ་གྲངས་སོ།།",
            "དང་པོ་ལ་དཀྱིལ་འཁོར་བསྡུས་འབྲིང་རྒྱས་གསུམ་ལས། ",
            "བསྡུས་པ་ལ་ཁྲག་འཐུང་ལྔ་བཅུ་རྩ་བརྒྱད་དོ།།",
            "འབྲིང་པོ་ལ་དེའི་སྟེང་དུ་ཁྲོ་བོ་བཅུ་བསྣན་པས་",
            "དྲུག་ཅུ་རྩ་བརྒྱད་དོ།།",
            "རྒྱས་པ་ལ་བརྒྱ་རྩ་བརྒྱད་།",
            ""
        ],
        [
            "དབུས་སུ་བུདྡྷ་ཧེ་རུ་ཀ་ཡབ་ཡུམ་ལ༑",
            "བཛྲ། ",
            "རཏྣ། ",
            "པདྨ། ",
            "ཀརྨ་བཞིའི་ཡུམ། ",
            "བཛྲ། ",
            "རཏྣ། ",
            "པདྨ། ",
            "ཀརྨ་ཀྲོ་དྷཱི་ཤྭ་རཱི་མ་བཞི་སྟེ་བཅུ། ",
            "ཤར་ཏུ་བཛྲ་ཧེ་རུ་ཀ་ཡབ་ཡུམ་གྱི་འཁོར། ",
            "མི་ཏྲི། ",
            "ཀ་རུ། ",
            "ལོ་ཀ ",
            "བིང་དུ་གརྦ་ཧེ་རུ་ཀ་བཞིའི་ཡུམ། ",
            "མི་ཏྲི་ཀྲོ་དྷཱི་ཤྭ་རཱི་མ་ལ་སོགས་པ་བཞི་སྟེ་བཅུ། ",
            "ལྷོར་རཏྣ་ཧེ་རུ་ཀ་ཡབ་ཡུམ་ལ་འཁོར། ",
            "ཡཀྴ། ",
            "རཀྴ། ",
            "བྷི་ཤ ས་ནུ་ཧེ་རུ་ཀ་བཞིའི་ཡུམ། ",
            "ཡཀྴ་ཀྲོ་དྷཱི་ཤྭ་རཱི་མ་ལ་སོགས་བཞི་སྟེ་བཅུ། ",
            "ནུབ་ཏུ་པདྨ་ཧེ་རུ་ཀ་ཡབ་ཡུམ་ལ་འཁོར། ",
            "ཏེ་ཤ ",
            "ཀེ་ཤ པེ་ཤ༑ ",
            "བི་ཤ་ཧེ་རུ་ཀ་བཞིའི་ཡུམ། ",
            "ཏེ་ཤ་ཀྲོ་དྷཱི་ཤྭ་རཱི་མ་ལ་སོགས་པ་བཞི་སྟེ་བཅུ། ",
            "བྱང་དུ་ཀརྨ་ཧེ་རུ་ཀ་ཡབ་ཡུམ་ལ་འཁོར། ",
            "ཏྲག་ཤ ",
            "ཧྲི་ཤ ",
            "ཀེ་ཤ ",
            "བག་ཤ་ཧེ་རུ་ཀ་བཞིའི་ཡུམ་",
            "ཏྲག་ཤ་ཀྲོ་དྡྷཱི་ཤྭ་རཱི་མ་ལ་སོགས་པ་",
            "བཞི་སྟེ་བཅུ་རྣམས་བསྡོམས་པས་ལྔ་བཅུ། ",
            "གནས་ཡུལ་སྒོ་མ་ཉི་ཤུ། ",
            "དབང་མོ་ཉི་ཤུ་རྩ་བརྒྱད། ",
            "ཁྲོ་བོ་བཅུ་།",
            "དེ་ཉིད་ལས། ",
            "དང་པོ་ལྔ་བཅུ་བརྒྱད་གོམས་ནས།།",
            "དྲུག་ཅུ་རྩ་བརྒྱད་དེ་བཞིན་ཏེ།།",
            "ཡབ་ཡུམ་མཐར་ཕྱིན་འཁོར་ལོའི་ཆས། །",
            "ལྔ་བཅུ་ཚོམ་བུ་གནས་ཡུལ་དང་། །",
            "སྒོ་སླས་ཧཱུྃ་ཆེན་བརྒྱད་རྩ་བརྒྱད། །",
            "ཅེས་སོ།།",
            "ཚོམ་བུ་ལའང་བསྡུས་འབྲིང་རྒྱས་གསུམ་ལས། ",
            "བསྡུས་པ་ཚོམ་བུ་གཅིག་པ་ལ་",
            "ལྷ་གྲངས་བདུན་ཅུ་རྩ་བརྒྱད་།",
            ""
        ],
        [
            "བུདྡྷ་ཧེ་རུ་ཀ་ལ་རིགས་བཞིའི་",
            "ཧེ་རུ་ཀ་ཡབ་ཡུམ་གྱིས་བསྐོར་བས་བཅུ། ",
            "གནས་ཡུལ་སྒོ་མ་ཉི་ཤུ། ",
            "དབང་མོ་ཉེར་བརྒྱད། ",
            "ཁྲོ་བོ་ཡབ་ཡུམ་ཉི་ཤུའོ།།",
            "འབྲིང་པོ་ལ་དགུ་བཅུ་རྩ་བརྒྱད་།",
            "སྐུའི་རིགས་ལྔ་ཡབ་ཡུམ་བཅུ། ",
            "གསུང་གི་པདྨ་ཧེ་རུ་ཀ་རིགས་ལྔ་ཡབ་ཡུམ་བཅུ། ",
            "ཐུགས་ཀྱི་བཅུ་སྟེ་སུམ་ཅུ། ",
            "གནས་ཡུལ་སྒོ་མ་ཉི་ཤུ། ",
            "དབང་མོ་ཉེར་བརྒྱད། ",
            "ཁྲོ་བོ་ཡབ་ཡུམ་ཉི་ཤུའོ།།",
            "རྒྱས་པ་ལ་བརྒྱ་དང་བཅོ་བརྒྱད་།",
            "དེའི་སྟེང་དུ་རིན་པོ་ཆེ་རིགས་ཀྱི་ཧེ་རུ་ཀ་ཡབ་ཡུམ་བཅུ། ",
            "ལས་ཀྱི་རིགས་ཀྱི་བཅུའོ།།",
            "དེ་སྐད་དུ། ",
            "ལམ་རིམ་ལས། ",
            "དབུས་ཀྱི་ཧེ་རུ་བཞི་པོ་ལ།།",
            ""
        ],
        [
            "སྐུ་གསུང་ཁྲག་འཐུང་མདུན་རྒྱབ་གསལ།།",
            "དེ་བརྟན་འཁོར་དང་བཅས་པ་བསྒོམ།།",
            "སྐུ་གསུང་ཐུགས་ལ་བརྟན་བྱས་ནས།།",
            "གཡས་གཡོན་ཡོན་ཏན་ལས་ཁྲོ་བོ། །",
            "ཡབ་ཡུམ་གསལ་ནས་འཁོར་ལོའི་ལྷ། །",
            "རྫོགས་པར་བསྒོམ་པ་རིམ་བཞིན་དུ། །",
            "གོང་ནས་གོང་དུ་གྱེན་དུ་འབར།།",
            "ཞེས་པའི་ཚུལ་གྱིས་སྔ་མ་སྔ་མ་བརྟན་ནས་",
            "ཕྱི་མ་ཕྱི་མ་བསྒོམ་པའོ།།",
            ""
        ],
        [
            "ཞལ་ཕྱག་སྤྲོས་བཅས་ནི་སྔར་བཞིན་ནོ།། ",
            "རྣམ་གྲངས་སྤྲོས་བཅས་ནི། ",
            "དང་པོ་ཁྲོ་བོ་རིགས་ལྔ་ལ་།",
            "དེ་ནས་བརྒྱ་རྩ་བརྒྱད་ལ་།",
            "དེ་ལ་བརྟན་ནས་བུདྡྷ་ཧེ་རུ་ཀ་ཡབ་ཡུམ་།",
            "ཡན་ལག་གི་ལྷ་ཐབས་ཀྱི་ཧེ་རུ་ཀ་ལྔ་བཅུ་རྩ་བརྒྱད། ",
            "དེ་ལ་དབུ་རྒྱན་ལྔ་ལྔ་བྱས་པས། ",
            "ཡན་ལག་གི་ལྷ་ཉིས་བརྒྱ་དང་དགུ་བཅུ་ལ་བསླབ་པ་།",
            "དེ་ཉིད་ལས། ",
            "ཡན་ལག་བཀོད་པ་ལྔ་བཅུ་བརྒྱད། །",
            "ཆ་ལྔའི་གྲངས་ནི་ཉིས་བརྒྱ་དང་། །",
            "དགུ་བཅུ་ལྷ་རྣམས་ཡང་དག་ལྡན།།",
            ""
        ],
        [
            "ཅེས་སོ།།",
            "དེ་ལས་ཀྱང་སྤྲོས་།",
            "རྩ་བ་ཧེ་རུ་ཀ་ཡབ་ཡུམ་།",
            "ཡན་ལག་གི་ལྷ་ལྔ་བཅུ་རྩ་བརྒྱད་བསྒོམ་།",
            "ཐབས་ཀྱི་ལྷ་ལྔ་བཅུ་རྩ་བརྒྱད། ",
            "དེ་དག་གི་སྙིང་གར་ཤེས་རབ་ཀྱི་ལྷ་ལྔ་བཅུ་རྩ་བརྒྱད། ",
            "ཤེས་རབ་ཀྱི་ལྷ་ཕར་བཞག་པའི་ཐབས་ཀྱི་",
            "ལྷ་ལ་སྐུ་གསུང་ཐུགས་ཀྱི་ལྷ་གསུམ་གསུམ་བསྒོམས་པས་",
            "བརྒྱ་བདུན་ཅུ་རྩ་བཞི། ",
            "དེ་ལ་དབུ་རྒྱན་རིགས་ལྔ་ལྔ་བསྒོམས་པས་",
            "སྐུ་གསུང་ཐུགས་ཀྱི་ལྷའི་",
            "དབུ་རྒྱན་བརྒྱ་བདུན་ཅུ་ཚན་པ་གསུམ་དང་། ",
            "ཐབས་ཀྱི་ལྔ་བཅུ་རྩ་བརྒྱད་ལ་ཉིས་བརྒྱ་དགུ་བཅུ་།",
            "དབུ་རྒྱན་གྱི་ལྷ་ཉིས་སྟོང་དགུ་བཅུའོ།།",
            ""
        ],
        [
            "དེ་ཐམས་ཅད་བསྡོམས་པས་",
            "སུམ་སྟོང་ཆིག་བརྒྱ་དང་དགུ་བཅུ་ཡོད་དོ།། ",
            "སྤྱོད་པ་ནི། ",
            "སྤྱོད་ལམ་རྣམ་བཞི་ཉིན་མཚན་དུ་",
            "བསྐྱེད་རྫོགས་ལྷའི་ངང་ལས་མ་ཉམས་པར་སྤྱད་།",
            "ལམ་རིམ་ལས། ",
            "སྤྱོད་ཡུལ་མཐོང་ཐོས་ཐམས་ཅད་ཀུན། །",
            "འགྲོ་དང་འདུག་དང་ཉལ་བ་ན།།",
            "དཀྱིལ་འཁོར་གཉིས་ཀྱི་རྣལ་འབྱོར་ལས། །",
            "མ་ཉམས་དེ་ཡི་དབྱིངས་ན་གནས། །",
            "ཞེས་སོ།། ",
            "འབྲས་བུ་ནི། ",
            "དངོས་སུ་བར་ཆད་མེད་པ་ལ་སྦྱོར་།",
            "བརྒྱུད་ནས་ཡི་གེ་འཁོར་ལོའི་ས་ཐོབ་པ་དེ་ཉིད་ལས། ",
            "སྤྲོས་པའི་རྣལ་འབྱོར་རྒྱུན་ཆགས་པ། །",
            "བསོད་ནམས་ཡེ་ཤེས་ལོངས་སྤྱོད་ཀྱིས། །",
            "མུན་སྣང་དུག་འགྱུར་ཚུལ་བཞིན་དུ། །",
            "ཡི་གེ་འཁོར་ལོའི་ཚོགས་མཆོག་བརྙེས། །",
            "ཞེས་སོ།།",
            ""
        ],
        [
            "ལྔ་པ་བར་ཆད་མེད་པའི་",
            "ལམ་ཚོགས་བསྒྲུབ་པ་ལའང་བཞི་ལས། ",
            "དང་པོ་ལྟ་བ་ནི། ",
            "ཆོས་ཐམས་ཅད་གདོད་མ་ནས་སངས་རྒྱས་ཤིང་། ",
            "ཐབས་དང་ཤེས་རབ་ཀྱི་རང་བཞིན་གཉིས་སུ་མེད་པར་རྟོགས་པ་།",
            "རྒྱུ་གཅིག་པ་དང་ཡིག་འབྲུའི་ཚུལ་ལ་སོགས་པའོ།།",
            "སྒོམ་པ་།",
            "སྔོན་འགྲོ་ཐུན་མོང་བ་སྔར་དང་འདྲ་།",
            "ཁྱད་པར་དུ་གནས་ཡིད་དུ་འོང་ཞིང་",
            "གནམ་འཁོར་ལོ་རྩིབས་བརྒྱད་དང་། ",
            "ས་པདྨ་འདབ་བརྒྱད། ",
            "བར་སྣང་འོ་མའི་ཆུ་ལྟར་དྭངས་པ་ལ་སོགས་པ་།",
            "སྔ་མ་ལས། ",
            "སྡེ་དཔུང་ཆེན་པོས་མི་ཚུགས་ཤིང་། །",
            "ས་དང་བར་སྣང་ཤིས་པ་དང་། །",
            "ལོ་རྒྱུས་རྣམ་གཉིས་ལྡན་པ་ཡི། །",
            "ཡིད་འོང་ས་བཙལ་རྒྱས་པར་བྱ།།",
            ""
        ],
        [
            "རྙེད་ནས་ཚོམ་བུའི་གྲངས་བཞིན་དུ། །",
            "ཆེ་ཆུང་རྐྱེན་དང་འཚམས་པར་བྱ།།",
            "འཁོར་ཁང་ཕྱི་དང་ནང་ལྡན་པའི། །",
            "ཞེས་སོ།།",
            "དེ་ཡང་ཕྱི་མར་ཡོ་བྱད་ཅི་རིགས་པ་འཇོག་ཅིང་",
            "སྐྱེ་བོར་གསང་ཐུབ་པ་དང་། ",
            "ནང་མར་སྒྲུབ་པ་པོ་ཡབ་ཡུམ་དངོས་གྲུབ་བརྙེས་པའི་དགོས་པ་ཡོད་དོ།།",
            "དེ་ལྟ་བུའི་ཁང་པར་སྒྲུབ་པའི་རྫས་དང་། ",
            "ཟས་དང་། ",
            "ཡོ་བྱད་དང་། ",
            "སྨན་ལ་སོགས་པ་ཚོགས་པར་བྱ་།",
            "དེ་ལས། ",
            "གོས་རྒྱན་བཟའ་བཏུང་བཟང་བ་དང་། །",
            "སྒྲུབ་པའི་ཡོ་བྱད་ལྔ་རྣམས་དང་། །",
            "དཀྱིལ་འཁོར་ཡོ་བྱད་མཆོད་པའི་རྫས། །",
            "དངོས་གྲུབ་རྟེན་དང་བར་ཆད་།",
            "ཡོ་བྱད་དག་པ་བསྡུ་བྱ་སྟེ།།",
            ""
        ],
        [
            "ཞེས་སོ།།",
            "དུས་ཀྱང་གཟའ་ཚེ་བཟང་པོ་།",
            "རྒྱས་པ་ལས། ",
            "ཚེས་གྲངས་ཡར་གྱི་བརྒྱད་ལ་བརྩམ།།",
            "ཤིན་ཏུ་སྐར་མ་རྒྱལ་རྣམས་ལ།།",
            "བྱང་ཆུབ་སྤྱོད་པ་ཆེར་སྤྱོད་པའི། །",
            "གསང་མཆོག་དངོས་གྲུབ་མྱུར་བ་ཡི། །",
            "གཟའ་སྐར་ཤིས་པའང་འཇུག་པར་བྱ།།",
            "ཞེས་སོ།།",
            ""
        ],
        [
            "དེའང་དེ་ལྟ་བུའི་ལམ་གོམས་པའི་",
            "རྣལ་འབྱོར་བཟུང་གཅིག་གམ། ",
            "གསུམ་མམ། ",
            "ལྔ་ཚོགས་ན་བཟང་།",
            "དེ་དག་གིས་བསྒྲུབ་པར་སྟོན་པ་།",
            "རྡོ་རྗེ་སློབ་དཔོན་ནི། ",
            "ལམ་རིམ་ལས། ",
            "སྟོན་པ་མཛོད་ལྡན་ཆུ་བོ་རྫོགས།།",
            "གཉེར་ལྡན་རྒྱུད་དང་ལས་ལ་མཁས།།",
            "མན་ངག་དྲོད་ཚད་བརྒྱད་འཆང་བ། །",
            "ཞེས་སོ།། ",
            "འཁོར་ནི། ",
            "དེ་ལས། ",
            "སྟོན་པ་མཆོད་བརྩོན་རྟོགས་པ་གསལ།།",
            ""
        ],
        [
            "དམ་ཚིག་སྔགས་དང་ཕྱག་རྒྱ་རྣམས། །",
            "མ་ཉམས་ཤེས་བཞིན་ཡོ་བྱད་ལྡན།།",
            "འགྲུབ་འགྱུར་མི་ལྡན་དོན་མེད་བརླག །",
            "ཅེས་སོ།།",
            "དེའང་རྣལ་འབྱོར་བ་དུ་མ་ཚོགས་།",
            "སྟོན་པ་རྡོ་རྗེ་སློབ་དཔོན་ཆེ་ཤོས་ཡིན་ལ་",
            "གཞན་རྣམས་འཁོར་རོ། །",
            "ཟུང་གཅིག་ལ་ཡབ་སྟོན་པ། ",
            "ཡུམ་འཁོར་ཡིན་ནོ༑",
            "༑ བསྒོམ་པའི་ཐབས་ནི། ",
            "བསྙེན་སྒྲུབ་བཞི་།",
            "ལམ་དང་། ",
            "སྒྲུབ་པ་དང་། ",
            "སྦྱོར་བ་དང་། ",
            "ཉེ་བའི་བསྙེན་སྒྲུབ་བཞིའོ།།",
            ""
        ],
        [
            "དང་པོ་ལམ་གྱི་བསྙེན་སྒྲུབ་བཞི་།",
            "ལྟ་བ་སྟོང་པ་ཆེན་པོའི་རྣལ་འབྱོར་དང་། ",
            "སྙིང་རྗེ་ཆེན་པོ་བསྒོམ་པ་ནི་བསྙེན་པའོ།།",
            "ཕྱག་རྒྱ་གཅིག་པ་དང་། ",
            "སྤྲོས་པ་བསྒོམ་པ་ཉེ་བའི་བསྙེན་པའོ།།",
            "བར་ཆད་མེད་པར་ཚོགས་བསྒྲུབ་པ་ནི་སྒྲུབ་པའོ།།",
            "མཐར་ལམ་ཐོབ་ཏུ་ཉེ་བ་ནི་སྒྲུབ་པ་ཆེན་པོའོ།།",
            "དེ་ཉིད་ལས། ",
            "བྱང་ཆུབ་སེམས་རྟོགས་འགྲུབ་པ་ནི། །",
            "བསྙེན་པའི་དམ་པ་ཡིན་པའི་ཕྱིར། །",
            "སེམས་ཆོས་སྙིང་རྗེ་ཡན་ཆད་དོ།།",
            ""
        ],
        [
            "ཕྱག་རྒྱ་གསལ་བ་ཉེ་བསྙེན་པ། །",
            "དེ་ཕྱིར་གཅིག་དང་སྤྲོས་པའོ།།",
            "བསྒྲུབ་པ་ཉིད་ནི་བར་ཆད་མེད།།",
            "དུས་ཀྱི་ཚོགས་མཐས་སྒྲུབ་ཆེན་ལེན།།",
            "ཞེས་སོ།། ",
            "གཉིས་པ་སྒྲུབ་པའི་བསྙེན་སྒྲུབ་བཞི་ནི། ",
            "སྒྲུབ་པའི་ཤོམས་འབྲེལ་ཀ་དང་བཅས་པ་བསྙེན་པ། ",
            "ཟླ་བ་གཅིག་སྒྲུབ་པའི་དབང་དུ་བྱས་ན་",
            "ཟླ་ཕྱེད་ཉེ་བའི་བསྙེན་པ། ",
            "བཅོ་ལྔ་མན་ཆད་ཀྱི་ཞག་བཅུ་བཞི་སྒྲུབ་པ། ",
            "ནུབ་ཐ་མ་དངོས་གྲུབ་ལེན་ཁ་མ་ནི་",
            "སྒྲུབ་པ་ཆེན་པོའོ།།",
            ""
        ],
        [
            "ཡང་དེ་ལ་ཟླ་ཞག་ཕྱེད་ཉེར་བསྙེན།།",
            "ལྷ་གསལ་འཕྲོ་འདུ་སྣོད་དུ་རུང་། །",
            "བཅོ་ལྔ་མར་ཕྱེད་སྒྲུབ་པ་སྟེ།།",
            "འཕྲོ་འདུ་བསྣོལ་མས་བསྒྲུབ་པར་བྱ།།",
            "ཞེས་སོ།། ",
            "གསུམ་པ་སྦྱོར་བའི་བསྙེན་སྒྲུབ་བཞི་ནི། ",
            "ཡུམ་མཚན་ལྡན་བཙལ་ནས་ཆས་སུ་ཞུགས་པ་བསྙེན་པ། ",
            "འདོད་པའི་བདེ་བ་རྒྱས་པར་བྱེད་པ་",
            "ཉེ་བའི་བསྙེན་པ། ",
            "ཕྱག་རྒྱ་བཞིའི་རོལ་པ་སྒྲུབ་པ། ",
            "བྱང་ཆུབ་ཀྱི་སེམས་མཁར་ཕབ་སྟེ་",
            "སེམས་ལྔ་རིམ་པར་སྐྱེ་བ་སྒྲུབ་པ་ཆེན་པོའོ།།",
            ""
        ],
        [
            "བཞི་པ་ཉེ་བའི་བསྙེན་སྒྲུབ་བཞི་ནི། ",
            "སེམས་ཉིད་རང་ལ་ཡོད་པས་བསྙེན་པ༑ ",
            "གཞན་ནས་མི་ཚོལ་བས་ཉེ་བའི་བསྙེན་པ། ",
            "སྙིང་པོ་རྙེད་པས་སྒྲུབ་པ། ",
            "རང་གསལ་གོམས་པས་སྒྲུབ་པ་ཆེན་པོའོ།།",
            "དེ་དག་ནི་ཞི་བ་དང་། ",
            "ཁྲོ་བོའི་དཀྱིལ་འཁོར་གང་སྒྲུབ་ཀྱང་ཤེས་པར་བྱའོ།།",
            "སྤྱོད་པ་ནི། ",
            "སྒྲུབ་པའི་གྲོགས་སུ་གང་འགྱུར་བ་སྤྱོད་ཅིང་",
            "གཙོ་བོར་ཨ་ལི་ཀ་ལིའི་འབྱོར་པ་ལ་སྤྱོད་པ་།",
            "དེ་ཉིད་ལས། ",
            "སྤྱོད་ལམ་ཡོ་བྱད་ལྔ་སྤྱོད་ཅིང་། །",
            "གཙོ་བོར་དགོས་པ་གང་ཡིན་པ། །",
            "ཞེས་སོ།།",
            "འབྲས་བུ་ནི། ",
            "དངོས་སུ་མཐོང་ལམ་ལ་སྦྱོར་།",
            "བརྒྱུད་ནས་ཡི་གེ་འཁོར་ལོའི་ས་ཐོབ་པའོ།།",
            ""
        ],
        [
            "དེ་དག་གིས་ལམ་བསྒྲུབ་པ་རྒྱ་ཆེར་བཤད་ཟིན་ཏོ།། ",
            "གསུམ་པ་འབྲས་བུའི་རྣམ་པར་བཞག་པ་ལ་གཉིས་།",
            "གནས་སྐབས་ཀྱི་འབྲས་བུ་དང་། ",
            "མཐར་ཐུག་གི་འབྲས་བུའོ།།",
            "དང་པོ་༼གནས་སྐབས་ཀྱི་འབྲས་བུ་༽ལ་གསུམ་།",
            "རྣམ་སྨིན། ",
            "ཚེ་དབང་། ",
            "ཕྱག་རྒྱ་ཆེན་པོའི་རིག་འཛིན་ནོ།།",
            "དང་པོ་༼རྣམ་སྨིན་༽ནི། ",
            "རྣལ་འབྱོར་པས་ལམ་དུ་བསྐྱེད་རྫོགས་བསྒྲུབ་པས་",
            "ལུས་ཐ་མལ་དུ་ཡོད་།",
            ""
        ],
        [
            "སེམས་ལྷའི་སྐུར་སྨིན་པ་།",
            "རྒྱས་པ་ལས། ",
            "རྒྱ་མིག་རྒྱ་ས་ཇི་ལྟ་བར། །",
            "ཕྱག་རྒྱ་ཐོབ་ལ་མ་རེག་པའི། །",
            "གཟུགས་རྫོགས་སྟོབས་ཆེན་དེ་ཁོ་ན།།",
            "ཞེས་སོ།།",
            "དེའང་ཆོས་མཆོག་མ་ཐོབ་པར་ཤི་ན་",
            "བར་དོར་ཕྱག་རྒྱ་ལ་སྦྱང་ནས་རིམ་གྱིས་འཚང་རྒྱ་།",
            "ལམ་རིམ་ལས། ",
            "གཅིག་དང་དུ་མའི་རྣལ་འབྱོར་པ། །",
            "བརྟན་བྱ་ཉིད་པའམ་དེ་ཐོབ་ནས།།",
            "ཟླ་དྲུག་བཅུ་དྲུག་བསྙེན་བསྒྲུབ་ཚེ། །",
            "རྡོ་རྗེའི་ལུས་སུ་མ་གྱུར་པར། །",
            "སྟོབས་ཆུང་རྐྱེན་དམན་ཞན་པའི་ཕྱིར། །",
            "རྣམ་རྟོག་འབྱུང་བའི་ལྷག་ལུས་།",
            ""
        ],
        [
            "རྡོ་རྗེ་འཆང་སར་རིག་པས་འགྲོ།།",
            "ཞེས་སོ།།",
            "ཆོས་མཆོག་ཐོབ་ནས་ཚེ་དབང་ལ་དངོས་སུ་སྦྱོར་།",
            "དེ་ལས། ",
            "རྐྱེན་གྱིས་བར་མ་ཆད་པ་ན།།",
            "དེ་ཡང་རྡོ་རྗེའི་ལུས་སུ་སྦྱོར།།",
            "ཞེས་སོ།།",
            ""
        ],
        [
            "གཉིས་པ་ཚེ་དབང་རིག་འཛིན་ནི། ",
            "ལམ་སྔ་མ་མཐར་ཕྱིན་པས་ལུས་དེ་ཉིད་རྡོ་རྗེའི་སྐུ་གྲུབ་ནས་",
            "སྐྱེ་འཆི་མེད་ཅིང་། ",
            "སེམས་འཕགས་པའི་ཡེ་ཤེས་དང་པོ་ཐོབ་པ་།",
            "ལམ་རིམ་ལས། ",
            "དོན་མཐོང་འཇུག་པ་མཐར་ཕྱིན་པའི། །",
            "ཚོགས་སྤྱོད་བསྒྲུབ་པའི་དངོས་གྲུབ་ཀྱིས། །",
            "ལུས་ཁམས་སྐྱེ་གནས་ཟག་པ་ཟད།།",
            "རྡོ་རྗེ་ལུས་གྱུར་ཚེ་ཡི་རིགས། །",
            "མཐོང་བའི་ཆོས་ལ་མྱ་ངན་འདས།།",
            "ལུས་མ་བོར་བ་རྒྱལ་བའི་ས། །",
            "འཇིགས་པ་ཀུན་བྲལ་ཆོ་འཕྲུལ་རྫོགས།།",
            "ཞེས་སོ།།",
            ""
        ],
        [
            "རྣམ་པ་ནི་སྔོན་ལྷ་མི་གང་ཡིན་དེར་སྣང་།",
            "མི་དང་ལྷ་དང་ཚངས་པ་ཡི། །",
            "སྐྱེ་བ་རྣམ་དག་འཛིན་མོད་ཀྱང་། །",
            "ཁྱད་པར་ས་ལ་གནས་གྱུར་ཡིན།།",
            "ཞེས་སོ།། ",
            "གསུམ་པ་ཕྱག་རྒྱའི་རིག་འཛིན་ནི། ",
            "སེམས་མཚན་མ་མེད་པར་ཕྱག་རྒྱ་ཆེན་པོའི་རིག་འཛིན་པ་།",
            "ས་དང་པོ་སྐད་ཅིག་གཉིས་པ་།",
            "བཅུ་པའི་བར་ཏེ་བསྒོམ་ལམ་ཟག་མེད་ལ་"
        ],
        [
            "གནས་ཤིང་། ",
            "ལུས་དཀྱིལ་འཁོར་གྱི་གཙོ་བོ་",
            "ཞི་ཁྲོ་ལོངས་སྤྱོད་རྫོགས་པའི་སྐུ་",
            "རིགས་ལྔའི་ཆ་ལུགས་སུ་སྣང་བྱེད་",
            "ཆུའི་ཟླ་བ་ལྟ་བུར་གནས་ཏེ་རིམ་པ་ལྟར། ",
            "མཉམ་པ་ཉིད་ལས་མི་གཡོ་ཞིང་།",
            "ཟག་པ་མེད་པ་བསྒོམ་པའི་ལམ། །",
            "ཞེས་པ་དང་། ",
            "རང་སེམས་ཕྱག་རྒྱ་ཆེན་པོ་སྟེ།།",
            "བསྒོམ་པས་གང་ཡིན་མངོན་གྱུར་སྐུ། །",
            "ཐུན་མོང་མཆོག་གི་མཚན་དཔེར་ལྡན།།",
            "ལོངས་སྤྱོད་གཉིས་པ་ཕྱག་རྒྱའི་རིགས། །",
            "རྡོ་རྗེ་འཁོར་ལོ་རིན་ཆེན་དང་། །",
            "པདྨ་རལ་གྲིའི་རིག་འཛིན་འགྱུར།།",
            "ཞེས་སོ།།",
            "དེའང་གང་བསྒོམ་པའི་རིགས་སུ་སྣང་བ་དང་། ",
            "ཐུན་མོང་གི་མཚན་དཔེ་དང་། ",
            "མཆོག་གི་མཚན་དཔེ་འཁོར་གྱི་རྣམ་པས་བསྐོར་བར་སྣང་བ་དང་། ",
            "ལོངས་སྐུ་ལ་གཉིས་ལས་ལམ་སྣང་གི་ལོངས་སྐུ་ཐོབ་པས་",
            "ཕྱག་རྒྱ་ཆེན་པོའི་རིགས་ཡིན་ནོ།།",
            ""
        ],
        [
            "གཉིས་པ་མཐར་ཐུག་གི་འབྲས་བུ་ནི། ",
            "སློབ་པའི་ལམ་མཐར་ཕྱིན་ནས་",
            "མི་སློབ་པའི་ལམ་ལ་གནས་པའི་ཕྱིར་",
            "མཐར་ལམ་མངོན་དུ་མཛད་ཅིང་། ",
            "ཆོས་སྐུའི་ཤེས་རབ་སྤྲོས་པའི་མཐའ་དང་",
            "བྲལ་བ་གནས་ལུགས་དོན་གྱི་ཡེ་ཤེས་དང་། ",
            "ལོངས་སྐུའི་ཤེས་རབ་དུག་ལྔ་ཡེ་ཤེས་སུ་",
            "ཤར་བ་རང་བྱུང་གི་ཡེ་ཤེས་དང་། ",
            "སྤྲུལ་སྐུའི་ཤེས་རབ་ཇི་སྙེད་ཇི་ལྟ་མཁྱེན་ནས་",
            "ཕྲིན་ལས་ལྷུན་གྲུབ་ཀྱི་ཡེ་ཤེས་གསུམ་ལ་མངའ་བརྙེས་ཤིང་། ",
            "ཆོས་ཐམས་ཅད་ལ་མངའ་དབང་རྫོགས་པར་ལྷུན་གྱིས་གྲུབ་པ་།",
            "དེ་ཉིད་ལས། ",
            "སྔ་མའི་རིགས་ལས་མཐུ་རྫོགས་པས། །",
            "བཤད་པ་བཞིན་དུ་དྲི་མ་སྦྱངས།།",
            "སངས་རྒྱས་ས་ཡི་ཤེས་རབ་གསུམ། །",
            "ལྷུན་གྱིས་གྲུབ་པའི་རིགས་སུ་འབྱུང་།།",
            "ཞེས་སོ།།",
            ""
        ],
        [
            "འདི་ལ་ངོ་བོ་མདོར་བསྟན་པ་དང་། ",
            "རང་བཞིན་རྒྱས་པར་བཤད་པ་གཉིས་ལས། ",
            "དང་པོ་༼ངོ་བོ་མདོར་བསྟན་པ་༽ནི། ",
            "སངས་རྒྱས་པ་དེའི་ཚེ། ",
            "སྐུ་ལྔ། ",
            "གསུང་ལྔ། ",
            "ཐུགས་ལྔ། ",
            "ཡོན་ཏན་ལྔ། ",
            "ཕྲིན་ལས་ལྔ་སྟེ་ཉི་ཤུ་རྩ་ལྔར་གནས་པ་ལས། ",
            "སྐུ་ལྔ་ནི། ",
            "སྤངས་རྟོགས་ཀྱི་ཡོན་ཏན་མཐར་ཕྱིན་པའི་",
            "ཆ་ནས་མངོན་པར་བྱང་ཆུབ་ཀྱི་སྐུ་དང་། ",
            "དུས་གསུམ་འཕོ་འགྱུར་དང་འཇིག་འབྲལ་མེད་ཅིང་",
            "རྟག་པས་མི་འགྱུར་རྡོ་རྗེའི་སྐུ་དང་། ",
            "དབྱིངས་དང་ཡེ་ཤེས་གཉིས་སུ་མེད་པ་",
            "སྤྲོས་པ་མཐའ་དག་ཞི་བས་ཆོས་ཀྱི་སྐུ་དང་། ",
            "ལྷུན་ལྟུག་པོ་བཀོད་པར་རང་སྣང་དཀྱིལ་འཁོར་དུ་རྫོགས་པས་",
            "ལོངས་སྤྱོད་རྫོགས་པའི་སྐུ་དང་། ",
            "གདུལ་བྱ་གང་འདུལ་དུ་སྣང་བས་སྤྲུལ་པའི་སྐུ་།",
            "དེ་ཚེ་སྐུ་ལྔ་ཀུན་ཀྱང་རྫོགས།།",
            "ཞེས་སོ།།",
            "གསུང་ལྔ་ནི། སྐུ་དེ་དག་གི་གསུང་སྟེ་",
            "མངོན་བྱང་གི་གསུང་རང་བྱུང་གི་ཡེ་ཤེས་ངོ་བོ་ཉིད་དུ་གསལ་བ། ",
            "རྡོ་རྗེའི་གསུང་གྲགས་སྟོང་དབྱེར་མེད་འདུས་མ་བྱས་པ། ",
            "ཆོས་སྐུའི་གསུང་སྐྱེ་མེད་སྨྲ་བསམ་བརྗོད་ལས་འདས་པ། ",
            "ལོངས་སྐུའི་གསུང་དྭངས་གསལ་བརྡ་ཙམ་ཚིག་ལས་འདས་པ། ",
            "སྤྲུལ་སྐུའི་གསུང་འགྲོ་བ་སོ་སོའི་སྐད་དུ་སྣང་བ་དེའང་",
            "ཚངས་པའི་དབྱངས་ལ་སོགས་པའི་ཡན་ལག་དྲུག་ཅུ་ལྟ་བུ་།",
            "སྔ་མ་ལས། ",
            "གསུང་ལྔ་རང་བྱུང་ཡེ་ནས་སྣང་།།",
            ""
        ],
        [
            "ཞེས་སོ༑",
            "༑ཐུགས་ལྔ་ནི། ",
            "ཀུན་ལ་དབྱེར་མེད་དུ་ཁྱབ་པའི་ཡེ་ཤེས་ལྔ་།",
            "དེ་ལས། ",
            "ཐུགས་ནི་རང་བྱུང་ཡེ་ཤེས་ལྔ། །",
            "ཞེས་སོ།།",
            "ཡོན་ཏན་ལྔ་ནི། ",
            "རང་སྣང་ལོངས་སྐུའི་སྣང་བ་ཆེན་པོ་སྟེ༑",
            "དེའང་རང་རིག་པ་བྱང་ཆུབ་ཀྱི་སེམས་ཉིད་ཞིང་ཁམས་དང་། ",
            "གཞལ་ཡས་ཁང་དང་། ",
            "འོད་ཟེར་དང་། ",
            "གདན་ཁྲི་དང་། ",
            "དཀྱིལ་འཁོར་གྱི་རྒྱན་ཕུན་སུམ་ཚོགས་པར་སྣང་བ་།",
            "དེ་ལས། ",
            "ལྷུན་རྫོགས་རིག་པ་རང་སྣང་བ། །",
            "ཞིང་དང་གཞལ་ཡས་གདན་ཁྲི་རྒྱན། །",
            "འོད་ཟེར་དུ་མ་སྣང་བ་སྟེ།།",
            ""
        ],
        [
            "ཞེས་སོ།། ",
            "ཕྲིན་ལས་ལྔ་ནི། ",
            "མཛད་པ་།",
            "གདུལ་བྱའི་ཉོན་མོངས་པ་དང་",
            "གནོད་འཚེ་ལ་སོགས་པ་སེལ་བས་ཞི་བ་དང་། ",
            "བསོད་ནམས་དང་ཚེ་ལ་སོགས་པ་",
            "འཕེལ་བར་མཛད་པས་རྒྱས་པ་དང་། ",
            "བསྡུ་བ་བཞིས་འཁོར་དུ་སྡུད་པས་དབང་དང་། ",
            "བདུད་དང་གཤིན་རྗེ་ལ་སོགས་པ་ཚར་བཅད་པས་",
            "རྗེས་སུ་འཛིན་པ་དྲག་པོ་དང་། ",
            "གདུལ་བྱ་དང་འཚམས་པར་གང་ལ་གང་འདུལ་གྱི་",
            "མཛད་པ་ལ་རྩོལ་བ་མེད་པར་",
            "དེ་དང་དེར་འབྱུང་བས་ལྷུན་གྱིས་གྲུབ་པའི་ཕྲིན་ལས་།",
            "དེ་ཉིད་ལས། ",
            "གདུལ་བྱའི་བྱ་བ་ཐ་དད་པས། །",
            "ཞི་དབང་དྲག་རྒྱས་ལྷུན་གྱིས་གྲུབ།།",
            "གང་ལ་འཚམས་པར་འདུལ་མཛད་དེ།།",
            "ཞེས་སོ།།",
            ""
        ],
        [
            "གཉིས་པ་རང་བཞིན་རྒྱས་པར་བཤད་པ་ལ་གསུམ་།",
            "རྟེན་སྐུ། ",
            "བརྟེན་པ་ཡེ་ཤེས། ",
            "མཛད་པ་འཕྲིན་ལས་ཀྱི་རང་བཞིན་རྒྱས་པར་བཤད་པའོ།།",
            "དང་པོ་༼རྟེན་སྐུ་༽ལ་གསུམ་ལས། ",
            "ཆོས་ཀྱི་སྐུ་ནི་དབྱིངས་དང་ཡེ་ཤེས་རོ་གཅིག་ཏུ་གྱུར་པའི་གནས་སྐབས་ན་",
            "སེམས་ཉིད་སྤྲོས་པ་དང་བྲལ་བའི་ངང་དུ། ",
            "སེམས་སེམས་བྱུང་གི་འཇུག་པ་མཐའ་དག་ཞི་བས་",
            "གང་དུའང་འཛིན་པ་མེད་པའི་ཡེ་ཤེས་ཤིན་ཏུ་ཕྲ་བའི་རང་བཞིན། ",
            "གནམ་གང་གི་ཟླ་བ་དབྱིངས་སུ་ནུབ་པ་ལྟར། ",
            "ཡོད་པ་མ་ཡིན་ཏེརགས་པའི་རྣམ་པ་དང་འདིའོ་",
            "ཞེས་སངས་རྒྱས་ཀྱིས་ཀྱང་མི་གཟིགས་པ་དང་། ",
            "མེད་པ་མ་ཡིན་།",
            "ཕྲ་བའི་ཡེ་ཤེས་འཆར་གཞིར་གནས་པ་དང་། ",
            "གཉིས་དང་གཉིས་ཀ་མ་ཡིན་པའི་",
            "མཐའ་ཐམས་ཅད་ལས་འདས་པའི་ཚུལ། ",
            "འདི་ཉིད་ལས། ",
            "གཅིག་དང་དུ་མ་བྲལ་བ་ཡི། །",
            "མཐའ་དང་དབུས་མེད་དེ་བཞིན་ཉིད། །",
            "སངས་རྒྱས་ཀྱིས་ཀྱང་མི་གཟིགས་།",
            "རང་བྱུང་ཡེ་ཤེས་གནས་མེད་སྣང་།།",
            ""
        ],
        [
            "ཞེས་སོ།།",
            "ལོངས་སྤྱོད་རྫོགས་པའི་སྐུ་ནི། ",
            "དེའི་ངང་ལས་མ་གཡོས་བཞིན་དུ༑ ",
            "རང་སྣང་ལྷུན་སྟུག་པོ་བཀོད་པའི་ཞིང་ཁམས། ",
            "ཡེ་ཤེས་རིན་པོ་ཆེའི་ངོ་བོ་ལས་ལྷུན་གྱིས་གྲུབ་པ། ",
            "འོག་གཞི་ཞི་བ་དང་། ",
            "སྟེང་གཞི་ཁྲོ་བོའི་དཀྱིལ་འཁོར་མཁའ་དབྱིངས་ཀྱི་",
            "འཐའ་དབུས་ཁྱབ་པར་སྐུ་དང་ཡེ་ཤེས་སུ་འཇའ་ཚོན་ལྟར་སྣང་བ་།",
            "འདི་ཉིད་ལས། ",
            "ཞིང་ཁམས་བསམ་ཡས་རྣམ་དག་དང་། །",
            "རྒྱ་དང་བྲལ་བའི་གཞལ་ཡས་ཁང་། །",
            "འཁོར་ལོ་རྒྱན་དང་རོལ་མོའི་ཚོགས། །",
            "དཀྱིལ་འཁོར་མ་ལུས་བསམ་ཡས་ཀུན། །",
            "མཐོང་ནས་ཉེ་བར་མཉེས་པ་དང་། །",
            "རྒྱ་ཆེན་གསུང་ལས་དོན་འབྱུང་བའང་། །",
            "མཐུན་པའི་ཡེ་ཤེས་རང་སྣང་བའོ།།",
            "ཞེས་པ་དང་། ",
            "རྒྱ་མཚོ་ལས། ",
            "རང་སྣང་རྒྱལ་བ་སེམས་སོགས་དང་། །",
            "དང་པོའི་སངས་རྒྱས་ས་རྒྱལ་བ། །",
            "སེམས་དཔའ་ཆེ་དང་འཇོམས་པ་ཆེ།།",
            "ཞེས་སོ༑",
            ""
        ],
        [
            "༑ཞིང་འདིར་སྟོན་པས་གསང་བདག་ལ་བརྗོད་པ་མེད་བཞིན་དུ་",
            "རང་བྱུང་གི་དབྱིངས་སུ་སྣང་བས་སྒྱུ་འཕྲུལ་གསུངས་།",
            "དེ་ཉིད་ལས། ",
            "འཁོར་ལོ་འབར་བའི་སྟེང་དབུས་སུ། །",
            "བདག་པོ་ཀུན་བཟང་འཁོར་ལོ་བསྐོར།།",
            "སྐྱེས་བུ་བཀའ་སྡོད་མདུན་ན་གནས། །",
            "བརྗོད་པ་མེད་པར་གོ་བར་མཛོད། །",
            "ཅེས་སོ།། ",
            "སྤྲུལ་སྐུ་ནི། ",
            "དེ་ཉིད་ཀྱི་སྣང་ཆ་ལས་རང་བཞིན་སྤྲུལ་པ་དང་། ",
            "འགྲོ་བ་འདུལ་བའི་སྤྲུལ་པའི་སྐུར་རང་སྣང་བས་དོན་མཛད་།",
            "དེའང་ས་བཅུའི་སེམས་དཔའ་ལ་ལོངས་སྐུར་སྣང་བས། ",
            "མེ་ལོང་དུ་བཞིན་གྱི་དྲི་མ་སྣང་བ་ལྟར་",
            "ལོངས་སྐུའི་ངོས་ལ་བལྟས་པས་",
            "ས་བཅུའི་སེམས་དཔའ་སོ་སོའི་སྒྲིབ་པ་མཐོང་ནས་",
            "སྦྱོང་ཞིང་"
        ],
        [
            "འོད་ཟེར་འགྱེད་པ་ཡིན་ཏེ། ",
            "འདི་ཉིད་ལས། ",
            "འོག་མིན་བླ་མེད་གནས་མཆོག་ཏུ། །",
            "སྐུ་ནི་རྣམ་པར་སྣང་མཛད་ཚུལ། །",
            "བྱང་ཆུབ་སེམས་དཔའི་ཚོགས་རྣམས་ལ།།",
            "དེ་བཞིན་གསང་མཆོག་མི་སྨྲ་སྟེ།།",
            "སྐུ་ཡིས་ཆོས་རྣམས་མཇལ་བར་སྟོན།།",
            "མེ་ལོང་བལྟས་པའི་ཚུལ་བཞིན་དུ། །",
            "དངོས་ཀྱི་མདོག་ངན་ཐམས་ཅད་སེལ།།",
            "འཁོར་གྱིས་དེ་བཞིན་སྐུ་བལྟས་ན།།",
            "བྱང་ཆུབ་སྒྲིབ་པ་གཏིང་དཔག་མེད།།",
            ""
        ],
        [
            "མེ་ལོང་བཞིན་དུ་སྐུ་ལ་སྣང་།།",
            "དེ་ནས་ས་བཅུ་རིམ་གྱིས་སྦྱང་།།",
            "བླ་མེད་བྱང་ཆུབ་ཡང་དག་འཐོབ།།",
            "ཅེས་སོ།། ",
            "འགྲོ་བ་འདུལ་བའི་སྤྲུལ་པའི་སྐུ་ནི། ",
            "གདུལ་བྱ་སོ་སོའི་མོས་པ་དང་",
            "གནས་རིས་དང་མཐུན་པ་དེ་ཁོ་ན་འདྲ་བ་ཡང་། ",
            "སྤྲུལ་པ་བྱེ་བ་བསམ་མི་ཁྱབ།།",
            "ཅེས་སོ།།",
            ""
        ],
        [
            "བསྡུ་ན་འགྲོ་བ་རིགས་དྲུག་སྣང་བས། ",
            "དེ་དག་གི་འདུལ་བྱེད་ཐུབ་པ་དྲུག་སྣང་བ་།",
            "འདི་ལས་ཐུགས་རྗེ་ཆེན་པོས་",
            "བྱིན་གྱིས་བརླབས་ཞེས་བྱ་བའི་",
            "རིག་པའི་སྐྱེས་བུ་ཐུབ་པ་དྲུག ཅེས་སོ།། ",
            "གཉིས་པ་བརྟེན་པ་ཡེ་ཤེས་ལ་གསུམ་ལས། ",
            "ཆོས་སྐུའི་ཡེ་ཤེས་ཟབ་ཅིང་",
            "སྤྲོས་པ་དང་བྲལ་བ་།",
            "རྡོ་རྗེ་ལས། ",
            "ཆོས་སྐུའི་ཡེ་ཤེས་བསམ་འདས་བརྗོད་མེད་ངང་། །",
            "ཞེས་སོ༑",
            "༑ལོངས་སྐུའི་ཡེ་ཤེས་ལ་ལྔ་།",
            "སྟོང་ཉིད་བསམ་ངོ་ལས་འདས་པ་",
            "ཇི་ལྟ་བའི་གནས་ལུགས་ཀྱི་ངང་ལ་བཞུགས་པ་",
            "ཆོས་ཀྱི་དབྱིངས་ཀྱི་ཡེ་ཤེས། ",
            "རང་གསལ་འགགས་པ་མེད་པ་མེ་ལོང་ལྟ་བུའི་ཡེ་ཤེས། ",
            "ཆོས་ཐམས་ཅད་ལྷུན་མཉམ་",
            "རྫོགས་པ་ཆེན་པོའི་ངང་ལས་མི་གཡོ་བ་",
            "མཉམ་པ་ཉིད་ཀྱི་ཡེ་ཤེས། ",
            "ཆོས་ཅན་ཇི་སྙེད་པ་མངོན་དུ་གྱུར་པ་",
            "སོ་སོར་རྟོགས་པའི་ཡེ་ཤེས། ",
            "གདུལ་བྱའི་དོན་གཉིས་འབད་མེད་དུ་རྫོགས་པ་",
            "བྱ་བ་གྲུབ་པའི་ཡེ་ཤེས་།",
            ""
        ],
        [
            "རྒྱུད་བླ་མ་ལས། ",
            "ཡེ་ཤེས་ཆེན་པོ་ལྔ་རྣམས་ཀྱང་། །",
            "ལྷུན་མཉམ་ངང་ལས་མི་གཡོ་ཞིང་། ",
            "ཞེས་སོ།།",
            "སྤྲུལ་སྐུའི་ཡེ་ཤེས་ནི་གཉིས་།",
            "ཤེས་བྱའི་གནས་ལུགས་སྐྱེ་འགགས་མེད་པར་",
            "མཁྱེན་པ་ཇི་ལྟ་བ་ཆོས་ཉིད་གཟིགས་པའི་ཡེ་ཤེས་དང་། ",
            "ཆོས་ཅན་མ་འདྲེས་པར་ཇི་ལྟར་ཡིན་པ་",
            "བཞིན་གཟིགས་པ་ཇི་སྙེད་པ་མཁྱེན་པའི་ཡེ་ཤེས་ཏེ༑",
            "དེ་ཉིད་ལས། ",
            "སྤྲུལ་སྐུ་ཇི་བཞིན་ཇི་སྙེད་གཟིགས།།",
            "ཞེས་སོ།། ",
            "གསུམ་པ་མཛད་པ་ཕྲིན་ལས་ནི། ",
            "གདུལ་ཡུལ་སེམས་དཔའ་དང་། ",
            "ཉན་རང་དང་། ",
            "སོ་སོའི་སྐྱེ་བོ་རྣམས་ནི་ནམ་མཁའི་མཐའ་དང་",
            "མཉམ་པའི་འཇིག་རྟེན་དྲུག་གི་ཕྱོགས་བཅུ་ཐམས་ཅད་དུ། ",
            "ལོངས་སྐུའི་ངང་ལས་སྤྲུལ་སྐུར་སྣང་བས་",
            "འདུལ་བ་བཞིའི་ཚུལ་གྱིས་དོན་མཛད་དེ",
            ""
        ],
        [
            "སྐུ་བསོད་ནམས་ཆེན་པོས་འདུལ་བ་སར་གནས་ལ་ལོངས་སྐུ་དང་། ",
            "དེ་ལས་གཞན་པ་རྣམས་ལ་སྤྲུལ་པའི་",
            "སྐུ་མཛད་པ་བཅུ་གཉིས་ལ་སོགས་པའི་རོལ་པས་གདུལ་བ་དང་། ",
            "ཐུགས་མངོན་པར་ཤེས་པ་ཆེན་པོས་",
            "འདུལ་བ་དོན་ཐམས་ཅད་མངོན་སུམ་དུ་གྱུར་པས་འདུལ་བ་དང་། ",
            "བསམ་གྱིས་མི་ཁྱབ་པས་འདུལ་བ་རྫུ་འཕྲུལ་ལ་སོགས་པའི་",
            "ཆོ་འཕྲུལ་བསམ་གྱིས་མི་ཁྱབ་པས་གདུལ་བ་དང་། ",
            "གསུང་རིག་པས་འདུལ་བ་ཐེག་པ་ལྔ་ཡི་ཆོས་ཀྱི་",
            "རྣམ་གྲངས་སྟོང་ཕྲག་བརྒྱད་ཅུ་རྩ་བཞིས་",
            "གདུལ་བས་དོན་མཛད་དོ།།",
            "དེའང་དུས་ཇི་ཙམ་ཞིག་ཏུ་མཛད་།",
            "ནམ་མཁའི་མཐའ་ཀླས་པའི་",
            "སེམས་ཅན་རྣམས་མ་གྲོལ་གྱི་བར་ལ་མཛད་པ་།",
            "འདི་ལས། ",
            "ཐུགས་རྗེ་ཆེན་པོས་འབྲེལ་བས་།",
            "འགྲོ་དྲུག་དུས་གནས་མ་ལུས་སྣང་།།",
            "ཞེས་པ་དང་། ",
            "མངོན་རྟོགས་རྒྱན་ལས་ཀྱང་། ",
            "གང་གིས་སྲིད་པ་ཇི་སྲིད་བར། །",
            "འགྲོ་ལ་"
        ],
        [
            "ཕན་པ་སྣ་ཚོགས་དག ། ",
            "མཉམ་དུ་མཛད་པའི་སྐུ་འདི་ནི། །",
            "ཐུབ་པའི་སྤྲུལ་སྐུ་རྒྱུན་མི་འཆད།།",
            "དེ་བཞིན་འཁོར་བ་ཇི་སྲིད་འདིར། །",
            "ལས་ནི་རྒྱུན་མི་འཆད་པར་འདོད།།",
            "ཅེས་པ་།",
            "རྟག་པ་རྒྱུན་གྱི་འཁོར་",
            "ནམ་མཁའི་དབྱིངས་དང་མཉམ་པའི་འགྲོ་བ་།",
            "གནས་སྐབས་སུ་འཁོར་བའི་སྡུག་བསྔལ་ལས་སྐྱོབ་ཅིང་བདེ་བ་ལ་འགོད་།",
            "མཐར་ཐུག་བླ་མེད་པའི་བྱང་ཆུབ་ལ་འགོད་པའི་",
            "ཕྲིན་ལས་ཆེན་པོ་རང་བཞིན་ལྷུན་གྱིས་གྲུབ་པར་མཛད་དོ།།",
            ""
        ],
        [
            "དེ་དག་གིས་ནི་མཐར་ཕྱིན་པ་འབྲས་བུའི་དོན་ཏེ་",
            "སྤྱིའི་དོན་རྣམས་ལེགས་པར་གཏན་ལ་ཕབ་ཟིན་ཏོ།། ",
            "༈ དོན་གཉིས་པ་གཞུང་གི་དོན་རྒྱ་ཆེར་བཤད་པ་ལ་གསུམ་།",
            "བརྗོད་བྱ་རྟོགས་པའི་ཡན་ལག་ཏུ་མཚན་གྱི་དོན་བཤད་པ། ",
            "བརྗོད་བྱ་ཉིད་གསལ་བར་སྟོན་པ་གཞུང་གི་དོན་དངོས་བཤད་པ། ",
            "ཡོངས་སུ་རྫོགས་པ་མཇུག་གི་དོན་བཤད་པའོ།།",
            "ཞེས་པ་ལ་སོགས་པས་རྡོ་རྗེའི་གནས་རྣམས་གསལ་བར་བཤད་ཅིང་། ",
            "དེ་དག་གི་སྐབས་སུ། ",
            "དོན་གྱི་འབྲེལ་འགོད་པ་སྦལ་བའི་འཕར་སྟངས་ལྟ་བུ། ",
            "ཚིག་གི་དོན་བཤད་པ་རུ་སྦལ་གྱི་འགྲོས་ལྟ་བུ། ",
            "ངག་དོན་གྱི་སྐབས་བསྡུ་བ་གླང་པོ་ཆེའི་འགྱིང་ལྟ་བུ་དང་",
            "གསུམ་གསུམ་གྱིས་བཤད་ཅིང་། ",
            "ཚིག་འབྲུ་གསལ་ཞིང་",
            "ཁོང་ལྷོད་ལ་དལ་ཆགས་པ། ",
            "དཔེ་དང་དོན་གཉིས་འབྲེལ་ལ་ཆུན་ཆེ་བ་སྟེ། ",
            "ཡེ་ཤེས་དྲུག་ལྡན་གྱི་ཚུལ་དུ་བཤད་པ་ནི་",
            "གདམས་ངག་དམ་པའོ།།",
            ""
        ],
        [
            "ཆོས་ཚུལ་འདི་ནི་ཤིན་ཏུ་རྒྱ་ཆེན་ནམ་མཁའི་",
            "རང་བཞིན་འབྱམས་ཀླས་ཤིང་། །",
            "དཔག་མེད་བསམ་ཡས་ལྷུན་གྱིས་གྲུབ་ལ་",
            "ལེགས་བཤད་ཡིད་བཞིན་སྤྲིན་ཚོགས་ཅན། །",
            "དོན་ཟབ་འབྲུག་སྒྲ་ཕྱོགས་ཀྱི་",
            "མཐར་ཁྱབ་ཕན་དང་བདེ་བའི་ཆར་མངའ་བ། །",
            "རྡུལ་བྲལ་དྲི་མེད་རིམ་རྒྱས་བཤད་དེས་",
            "འགྲོ་ཀུན་བྱང་ཆུབ་མཆོག་ཐོབ་།",
            "བདག་བློའི་ཡིད་མཁར་རྣམ་དཔྱོད་རྟ་བདུན་ལེགས་བཤད་འོད་སྟོང་དྲྭ་བ་ཅན། །",
            "ཚིག་དོན་རྣམ་བཀྲའི་པད་ཚལ་ཁ་འབྱེད་བློ་གསལ་རྐང་དྲུག་ཉེར་འཚོའི་གནས། །",
            "ཇི་སྙེད་ཇི་བཞིན་དོན་རྣམས་གསལ་བས་",
            "ཐར་པའི་ལམ་བཟང་སྣང་བྱེད་ཅིང་། །",
            "ལོག་བློའི་མ་རིག་ཀུནྡ་ཟུམ་པས་ཡེ་ཤེས་སེམས་དཔའི་གཞིར་གྱུར་ཏོ།། ",
            "ཆ་ཤས་གང་བའི་བློ་གྲོས་ནི། །",
            "སྟོན་ཟླའི་རྒྱུ་སྐར་ཕྲེང་བ་ཅན་། །",
            "གཞུང་ལུགས་ཀུ་མུཏ་ཁ་འབྱེད་པ། །",
            "རིང་ན་གསལ་བས་རྣམ་པར་གྲགས།།",
            "གཏོང་ལ་དགའ་བ་དེ་དག་དགེ་བའི་མཚོ། །",
            "ནམ་ཡང་སྦྱིན་པའི་ཆུ་རྒྱུན་མི་ཟད་ལྟར། །",
            "ཡོན་ཏན་རང་བཞིན་ཅན་རྣམས་ཡིད་བཞིན་སྤྲིན། །",
            "རང་གཞན་དོན་གཉིས་འབྱོར་བའི་ཚོགས་མང་བ། །",
            "གང་འདིར་བདག་བློའི་ཡིད་ཀྱི་པད་མཚོ་ལས། །",
            "བློ་གྲོས་ངུར་པ་ཤིན་ཏུ་སྙན་འདུ་བས། །",
            "རྒྱུད་དོན་རྣམ་བཤད་ཟབ་མོའི་དར་དིར་སྒྲ། །",
            "བློ་གསལ་འདབ་གཤོག་ཚོགས་ལ་ལེགས་པར་བསྒྲགས། །",
            "དགེ་བ་དེ་ཡིས་མ་ལུས་འགྲོ་ཀུན་དོན་གཉིས་འབྱོར་བའི་སྙིང་པོ་ཅན། །",
            "རྒྱལ་བའི་གོ་འཕང་ཤིན་ཏུ་མཐའ་ཡས་ཡོན་ཏན་ཀུན་རྫོགས་ཐོབ་པར་།",
            ""
        ],
        [
            "ལེགས་བཤད་མཆོག་འདི་མཁའ་དང་",
            "ཆུ་མཚོ་ཡིད་བཞིན་དཔག་བསམ་དབང་པོ་ལྟར། །",
            "རྒྱ་ཆེ་རྒྱུན་རིང་གཞན་དོན་ཕུན་ཚོགས་ཡིད་ལ་བསམ་པ་འགྲུབ་པར་།",
            "གསང་བའི་སྙིང་པོ་དེ་ཁོ་ན་ཉིད་ངེས་པའི་",
            "སྤྱི་དོན་ཡིད་ཀྱི་མུན་སེལ་ཞེས་བྱ་བ། ",
            "ཡུལ་བྱང་ཕྱོགས་ཀྱི་རྒྱུད་གངས་རིའི་རྒྱུད་ཀྱི་",
            "ར་བར་བྱུང་བའི་རྣལ་འབྱོར་པ་རྡོ་རྗེ་གཟི་བརྗིད་ཀྱིས། ",
            "སྐལ་བཟང་གི་སློབ་མ་བློ་གྲོས་བཟང་པོ་དང་། ",
            "དགེ་བའི་འབྱུང་གནས་ལ་སོགས་པས་བསྐུལ་བའི་ངོར། ",
            "སྔོན་གྱི་ཆོས་རྒྱལ་དམ་པས་བརྟེན་པའི་རི་ལྷུན་མཐོ་ཞིང་",
            "ཡིད་དུ་འོང་བ། ",
            "སྨན་དང་མེ་ཏོག་གི་འབྱུང་གནས། ",
            "གངས་རི་ཐོད་དཀར་གྱི་མགུལ། ",
            "རྒྱ་ཤུག་གི་གནས་འདབས་ཡིད་དུ་འོང་བ་སྙེ་ཕུ་ཤུག་གསེབ་ཙནྡན་གྱི་",
            "ནགས་ཁྲོད་ཆེན་པོར་ལེགས་པར་སྦྱར་བ་རྫོགས་སོ།།།།",
            "དགེའོ།།།། ",
            "༄༅། །དཔལ་གསང་བ་སྙིང་པོའི་རྒྱུད་ཀྱི་བསྡུས་པའི་",
            "དོན་མ་རིག་པའི་མུན་པ་ཐམས་ཅད་སེལ་བ་ཞེས་བྱ་བ་བཞུགས།། ",
            "བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །",
            "དཔལ་གསང་བའི་སྙིང་པོ་དེ་ཁོ་ན་ཉིད་ངེས་པའི་རྒྱུད་ཀྱི་",
            "རྒྱལ་པོ་སྒྱུ་འཕྲུལ་དྲྭ་བ་ལ་དོན་རྣམ་པ་གསུམ་།",
            ""
        ],
        [
            "བརྗོད་བྱ་རྟོགས་པའི་ཡན་ལག་ཏུ་མཚན་གྱི་དོན་བཤད་པ། ",
            "བརྗོད་བྱ་ཉིད་གསལ་བར་སྟོན་པ་རྒྱུད་ཀྱི་དོན་དངོས་བཤད་པ། ",
            "ཡོངས་སུ་རྫོགས་པ་མཇུག་གི་དོན་བཤད་པའོ།།",
            "དང་པོ་",
            "༼བརྗོད་བྱ་རྟོགས་པའི་ཡན་ལག་ཏུ་མཚན་གྱི་དོན་བཤད་པ་༽ལ་",
            "གཉིས།",
            "མཚན་གྱི་དོན་དངོས་དང་། ",
            "ཕྱག་གིས་མཆོད་པར་བརྗོད་།",
            "རྒྱུད་དོན་དངོས་ལ་གསུམ་།",
            "གཞི་ལྷུན་གྲུབ་ཀྱི་དཀྱིལ་འཁོར། ",
            "དེ་ལས་ཞི་ཁྲོ་གཉིས་ཀྱི་འཆར་ཚུལ། ",
            "རྒྱུད་རྗེས་འཇུག་ལ་གཏད་པའི་ཚུལ་ལོ། །",
            "དང་པོ་",
            "༼གཞི་ལྷུན་གྲུབ་ཀྱི་དཀྱིལ་འཁོར་༽ལ་གསུམ་།",
            "དབྱིངས་ལས་མ་གཡོས་པར་རྡོ་རྗེ་དབྱིངས་ཀྱི་དཀྱིལ་འཁོར་བཀོད་ཚུལ། ",
            "ཆོས་ཐམས་ཅད་ཡེ་ནས་སངས་རྒྱས་པར་ཆེད་དུ་བརྗོད་ཚུལ། ",
            "འཇིག་རྟེན་དུ་སྒྲོན་མ་བཀོད་དེ་",
            ""
        ],
        [
            "ཆོས་ཐམས་ཅད་གཏན་ལ་ཕབ་ཚུལ་ལོ། །",
            "དང་པོ་༼དབྱིངས་ལས་མ་གཡོས་པར་རྡོ་རྗེ་དབྱིངས་ཀྱི་དཀྱིལ་འཁོར་བཀོད་ཚུལ་༽ལ་གསུམ་།",
            "གླེང་གཞི་མདོར་།",
            "རྒྱས་པར་།",
            "རང་སྣང་དུ་དོན་བསྡུ་བའོ།།",
            "གཉིས་པ་༼ཆོས་ཐམས་ཅད་ཡེ་ནས་སངས་རྒྱས་པར་ཆེད་དུ་བརྗོད་ཚུལ་༽ལ་གཉིས་།",
            "ལོངས་སྐུའི་ངོ་བོ་མདོར་བསྟན་པ་དང་། ",
            "དབྱེ་བ་རྒྱས་པར་བཤད་པའོ།།",
            ""
        ],
        [
            "དེ་ལ་གསུམ་།",
            "གནས། ",
            "སྟོན་པ། ",
            "འཁོར་ཕུན་སུམ་ཚོགས་པའོ།།",
            "གནས་ལ་གསུམ་།",
            "ཞིང་ཁམས། ",
            "གཞལ་ཡས་ཁང་། ",
            "རྒྱན་དང་ཁྲི་བཀོད་པ་ཕུན་སུམ་ཚོགས་པའོ།།",
            "སྟོན་པ་ལ་གཉིས་།",
            "བཞུགས་ཚུལ་ཐུན་མོང་དུ་བསྟན་པ་དང་། ",
            "ཡབ་ཡུམ་སོ་སོར་བཤད་པའོ།།",
            ""
        ],
        [
            "དེ་ལ་གསུམ་སྟེ༑",
            "རྒྱལ་ཚབས་ཀྱི་ཡབ་ལྔ། ",
            "དེའི་ཡུམ་ལྔ། ",
            "རང་བཞིན་ཇི་ལྟར་བཞུགས་པའོ།།",
            "འཁོར་ལ་གསུམ། ",
            "ནང་གི་སེམས་དཔའ་ཡབ་དང་ཡུམ། ",
            "ཕྱིའི་སེམས་དཔའ་ཡབ་དང་ཡུམ། ",
            "སྒོ་བ་ཡབ་དང་ཡུམ་མོ། །",
            "གསུམ་པ་རང་སྣང་དུ་དོན་བསྡུ་བ་ལ་གཉིས་།",
            "གང་གཉིས་པ་ཆོས་ཐམས་ཅད་",
            "ཡེ་ནས་སངས་རྒྱས་པར་ཆེད་དུ་བརྗོད་ཚུལ་ལ་གཉིས་།",
            "ལ་བཀོད་པའི་ངོ་བོ། ",
            "ཇི་ལྟར་བཀོད་པའི་ཚུལ་ལོ། །",
            " ལེའུ་དང་པོའོ།། ",
            "དགོངས་པ་གླེང་བསླང་བ་དང་། ",
            "མ་རྟོགས་པའི་སེམས་ཅན་ལ་ཐུགས་རྗེ་གཡོ་བའི་ཚུལ་ལོ། །",
            "དང་པོ་ལ་གསུམ་།",
            ""
        ],
        [
            "གླེང་བའི་རྒྱུ་དང་། ",
            "གླེང་བ་དངོས་ཀྱིས་ཡབ་གྱི་དགོངས་པ་གླེང་བསླང་བ་དང་། ",
            "གླེང་བའི་རྒྱུ་དང་། ",
            "གླེང་བ་དངོས་ཀྱིས་ཡུམ་གྱི་དགོངས་པ་གླེང་བསླང་བ་དང་། ",
            "གླེང་བའི་རྒྱུ་དང་། ",
            "གླེང་བ་དངོས་གྱིས་གཉིས་སུ་མེད་པའི་དགོངས་པ་གླེང་བསླང་བའོ།།",
            "ཐུགས་རྗེ་གཡོ་ཚུལ་ལ་ལྔ་།",
            "གཞི་ཡེ་ནས་གསང་བས་སེམས་ཅན་གྱིས་མ་རྟོག་པ། ",
            "མ་རིག་པའི་སེམས་ཅན་ལ་ཐུགས་རྗེ་སྐྱེ་ཚུལ། ",
            "བདག་ཏུ་བཟུང་བས་འཁོར་བར་འཁྲུལ་ཚུལ། ",
            "འཁྲུལ་དུས་དེ་བཞིན་ཉིད་ལས་མ་གཡོས་པའི་ཚུལ། ",
            "ཡེ་ནས་གྲོལ་བའི་ཆོས་སྟོན་ཚུལ་ལོ། །",
            " ལེའུ་གཉིས་པའོ།། ",
            "གསུམ་པ་འཇིག་རྟེན་དུ་སྒྲོན་མ་བཀོད་པ་ལ་གསུམ་།",
            "དོན་གྱི་འབྲེལ་འགོད། ",
            "ཚིག་གི་དོན་།",
            "སྐབས་ཀྱི་དོན་བསྡུ་བའོ།།",
            ""
        ],
        [
            "གཉིས་པ་ལ་གསུམ་།",
            "སྤྱིར།",
            "བྱེ་བྲག་ཏུ་།",
            "དོན་བསྡུ་བའོ།།",
            "དང་པོ་",
            "༼སྤྱིར་བསྟན༽ལ་གཉིས་ཏེ། ",
            "མདོར་བསྟན་པ་དང་། ",
            "རྒྱས་པར་བཤད་པའོ།།",
            ""
        ],
        [
            "གཉིས་པ་ལ་བཞི་།",
            "བསོད་ནམས་ཆེན་པོས་འདུལ་བ། ",
            "མངོན་པར་ཤེས་པས་འདུལ་བ། ",
            "བསམ་གྱིས་མི་ཁྱབ་པས་འདུལ་བ། ཐེག་པ་ལྔས་འདུལ་བའོ།།",
            "དེ་ལ་གསུམ་།",
            "ཐེག་པའི་དབྱེ་བ། ",
            "གཉེན་པོར་གསུངས་ཚུལ། ",
            "དེའི་དོན་བཤད་པའོ།།",
            "གཉིས་པ་བྱེ་བྲག་ཏུ་བཤད་པ་ལ་གཉིས་།",
            "འཁོར་བའི་རང་བཞིན་སྐྱེ་མེད་དུ་བསྟན་པ་དང་། ",
            "ཆོས་ཀྱི་རང་བཞིན་བརྗོད་མེད་དུ་བསྟན་པའོ།།",
            ""
        ],
        [
            "དང་པོ་ལ་དྲུག་།",
            "འབྲེལ་འགོད་པ། ",
            "འཁོར་བར་འཁྲུལ་ཚུལ། ",
            "རང་བཞིན་ཆོས་ཉིད་དུ་བསྟན་པ། ",
            "འཁྲུལ་སྣང་སེམས་སུ་བསྟན་པ་འཁྲུལ་རྟོག་རྩ་བྲལ་དུ་བསྟན་པ། ",
            "རྣམ་ཤེས་ཡེ་ཤེས་སུ་བསྟན་པའོ།།",
            "གཉིས་པ་ཆོས་ཀྱི་རང་བཞིན་བརྗོད་མེད་དུ་བསྟན་པ་ལ་དྲུག་།",
            "ཐེག་པ་བཞིའི་འབྲས་བུར་བསྟན་པ། ",
            "རང་བཞིན་མེད་པའི་ཆོ་འཕྲུལ་དུ་བསྟན་པ། ",
            "གང་ལ་གང་འདུལ་དུ་བསྟན་པ། ",
            "ཐེག་པ་ཀུན་གྱི་འཕྲོ་གཞིར་བསྟན་པ། ",
            "མདོ་རྒྱུད་ཀུན་གྱི་སྤྱི་འགྲེལ་དུ་བསྟན་པ༑ ",
            "གནས་ལུགས་བརྗོད་མེད་དུ་བསྟན་པའོ།།",
            "གསུམ་པ་དོན་བསྡུ་བ་ལ་གཉིས་།",
            "རང་སྣང་དུ་སྟོན་པའི་རྒྱུ་བརྗོད་པ་དང་། ",
            "ཇི་ལྟར་བསྟན་པ་དངོས་སོ།།",
            ""
        ],
        [
            "གཉིས་པ་ལ་གཉིས། ",
            "འཁྲུལ་སྣང་སེམས་ཀྱི་རང་སྣང་དུ་བསྟན་པ། ",
            "ཞིང་སྣང་ཡེ་ཤེས་ཀྱི་རང་སྣང་དུ་བསྟན་པའོ།། ",
            "ལེའུ་གསུམ་པའོ།། ",
            "དོན་གཉིས་པ། ",
            "དེ་ལས་ཞི་ཁྲོ་གཉིས་ཀྱི་འཆར་ཚུལ་བསྟན་པ་ལ་གཉིས་།",
            "ཞི་བ་ལྷུན་གྱིས་གྲུབ་པའི་དཀྱིལ་འཁོར་བསྟན་པ་དང་། ",
            "ཁྲོ་བོ་མངོན་པར་འབྱུང་བའི་དཀྱིལ་འཁོར་བཤད་པའོ།།",
            "དང་པོ་",
            "༼ཞི་བ་ལྷུན་གྱིས་གྲུབ་པའི་དཀྱིལ་འཁོར་བསྟན་པ་༽ལ་གསུམ་།",
            "གཞི་དཀྱིལ་འཁོར་བསྐྱེད་ཅིང་དབང་བསྐུར་བ། ",
            "ལམ་བསྐྱེད་པ་དང་རྫོགས་པའི་རིམ་པ་བསྒོམ་པ། ",
            "འབྲས་བུ་སྐུ་དང་ཡེ་ཤེས་ཀྱི་དཀྱིལ་འཁོར་ལ་བསྟོད་པའོ།།",
            ""
        ],
        [
            "དང་པོ་༼གཞི་དཀྱིལ་འཁོར་བསྐྱེད་ཅིང་དབང་བསྐུར་བ་༽ལ་གཉིས་།",
            "དཀྱིལ་འཁོར་གསུམ་གྱི་རང་བཞིན་སྤྱིར་བསྟན་པ་དང་། ",
            "དབང་བསྐུར་བའི་ཐབས་བྱེ་བྲག་ཏུ་བཤད་པའོ།།",
            "དང་པོ་༼དཀྱིལ་འཁོར་གསུམ་གྱི་རང་བཞིན་སྤྱིར་བསྟན་པ་༽ལ་གསུམ་།",
            "རྒྱུ་ཡི་གེ་སྤྲིན་གྱི་དཀྱིལ་འཁོར། ",
            "དེ་ལས་བྱུང་བའི་ཏིང་ངེ་འཛིན་གྱི་དཀྱིལ་འཁོར། ",
            "དེ་གསལ་བར་བྱེད་པ་གཟུགས་བརྙན་གྱི་དཀྱིལ་འཁོར་བསྟན་པའོ།།",
            "དང་པོ་༼རྒྱུ་ཡི་གེ་སྤྲིན་གྱི་དཀྱིལ་འཁོར་༽ལ་གཉིས་།",
            "ཡི་གེ་སྤྲིན་གྱི་དཀྱིལ་འཁོར་དགོད་པ་དང་། ",
            "ཇི་ལྟར་བསྒྲུབ་པའི་རིམ་པའོ།།",
            ""
        ],
        [
            "དང་པོ་",
            "༼ཡི་གེ་སྤྲིན་གྱི་དཀྱིལ་འཁོར་དགོད་པ་༽ལ་གསུམ་།",
            "དོན་གྱི་འབྲེལ་འགོད། ",
            "ཚིག་གི་དོན་།",
            "སྐབས་ཀྱི་དོན་བསྡུ་བའོ།།",
            "གཉིས་པ་",
            "༼ཇི་ལྟར་བསྒྲུབ་པའི་རིམ་པ་༽ལ་གསུམ་།",
            "ཡི་གེའི་རང་བཞིན་སྤྱིར་།",
            "ལྷ་དང་སྦྱར་ཏེ་སོ་སོར་།",
            ""
        ],
        [
            "དེའི་དོན་བསྡུ་བའོ།།",
            "དང་པོ་ཡི་གེའི་རང་བཞིན་སྤྱིར་བསྟནལ་གསུམ་།",
            "བསྒོམ་པའི་ཚུལ། ",
            "སྤྲོས་པའི་ཚུལ། ",
            "གསུངས་པའི་ཚུལ་ལོ། །",
            "དང་པོ་",
            "༼བསྒོམ་པའི་ཚུལ་༽ལ་གཉིས་།",
            "དངོས་དང་། ",
            "དེའི་ཕན་ཡོན་ནོ།།",
            "སྤྲོས་ཚུལ་ལ་གཉིས་།",
            "ཇི་ལྟར་སྤྲོས་པ་དང་། ",
            "ངོ་མཚར་གྱི་ལྟས་སོ།།",
            ""
        ],
        [
            "གསུངས་ཚུལ་ལ་དྲུག་།",
            "གསུངས་པའི་རྒྱུ་།",
            "ཆོས་ཀྱི་སྐུར་།",
            "ལོངས་སྐུར་།",
            "སྤྲུལ་སྐུར་།",
            "དཀྱིལ་འཁོར་རྫོགས་ཚུལ་།",
            ""
        ],
        [
            "ངེས་ཚིག་བཤད་པའོ།། ",
            "བཞི་པ་ལ་གཉིས་།",
            "ཚིག་གི་འབྱུང་ཁུངས་བསྟན་པ་དང་། ",
            "རོལ་པ་སྤྲུལ་སྐུར་བསྟན་པའོ།།",
            "ངེས་ཚིག་ལ་གསུམ་།",
            "སྐྱེ་བ་མེད་པ། ",
            "ལྷུན་གྱིས་གྲུབ་པ། ",
            "གང་གིས་བཀོད་པའོ།།",
            "གཉིས་པ་ལྷ་དང་སྦྱར་ཏེ་བཤད་པ་ལ་གསུམ་།",
            ""
        ],
        [
            "སྤྱིར་བསྟན་པ། ",
            "བྱེ་བྲག་ཏུ་།",
            "དོན་བསྡུ་བའོ།།",
            "གཉིས་པ་ལ་ལྔ་།",
            "དབྱིངས་རིགས་ལྔ་ཡབ་ཡུམ། ",
            "ནང་སེམས་སྒོ་བ། ",
            "ཕྱི་སེམས་སྒོ་མ། ",
            "ཡེ་ཤེས་ཐུབ་པ། ",
            "སྒོ་སྐྱོང་ཁྲོ་བོ་དང་བཅས་པའི་ཡི་གེའོ།།",
            "དང་པོ་ལ་གསུམ་།",
            "ཀུན་ཏུ་བཟང་མོའི་ཡི་གེ ",
            "རིགས་ལྔ་ཡབ་ཀྱི་ཡི་གེ ",
            "རིགས་ལྔ་ཡུམ་གྱི་ཡི་གེའོ།།",
            ""
        ],
        [
            "གཉིས་པ་ལ་གཉིས་།",
            "དབང་པོའི་སེམས་དཔའ་བཞི་ཐུགས་ཀྱི་",
            "སྒོ་བ་དང་བཅས་པའི་ཡི་གེ་དང་། ",
            "ཡུལ་གྱི་སེམས་མ་བཞི་སྐུ་ཡི་སྒོ་བ་དང་བཅས་པའི་ཡི་གེའོ།།",
            "གསུམ་པ་ལ་གཉིས་།",
            "སེམས་དཔའ་སྒོ་བ་དང་། ",
            "སེམས་མ་སྒོ་མ་དང་བཅས་པའི་ཡི་གེའོ།།",
            "བཞི་པ་ལ་གཉིས་།",
            "ཡེ་ཤེས་ཀུན་ཏུ་བཟང་པོའི་ཡི་གེ་དང་། ",
            "སྤྲུལ་སྐུ་ཐུབ་པ་དྲུག་གི་ཡི་གེའོ།།",
            ""
        ],
        [
            "ལྔ་པ་ལ་གཉིས་།",
            "སྒོ་སྐྱོང་དང་། ",
            "ཁྲོ་བོའི་ཡི་གེའོ།།",
            "གསུམ་པ་དོན་བསྡུ་བ་ལ་གཉིས་།",
            "ཇི་ལྟར་བྱུང་བ་དང་། ",
            "བསྡུ་བ་དངོས་སོ།། ",
            "ལེའུ་བཞི་པའོ།། ",
            "གཉིས་པ་ཇི་ལྟར་བསྒྲུབ་པའི་རིམ་པ་ལ་གསུམ་།",
            ""
        ],
        [
            "དོན་གྱི་འབྲེལ་།",
            "ཚིག་གི་དོན་།",
            "སྐབས་ཀྱི་དོན་བསྡུ་བའོ།།",
            "གཉིས་པ་ལ་གསུམ་།",
            "གང་སྒྲུབ་པའི་དངོས་གྲུབ། ",
            "ཡི་གེ་སྤྲིན་གྱི་རང་བཞིན། ",
            "ཇི་ལྟར་སྒྲུབ་པའི་ཐབས་སོ།།",
            "དང་པོ་༼གང་སྒྲུབ་པའི་དངོས་གྲུབ་༽ལ་བཞི་།",
            ""
        ],
        [
            "སེམས་ཉིད་རྩ་བར་བསྟན་པ། ",
            "དེས་གྲུབ་པ་མཆོག་གི་དངོས་གྲུབ། ",
            "ཐུན་མོང་གི་དངོས་གྲུབ། ",
            "འགྲུབ་པའི་དཔེའོ།།",
            "ཡི་གེ་སྤྲིན་གྱི་རང་བཞིན་ལ་གཉིས་།",
            "གང་གིས་སྒྲུབ་པ་དང་། ",
            "ངོ་བོ་གང་བསྒྲུབ་པའོ།།",
            "ཇི་ལྟར་སྒྲུབ་པའི་ཐབས་ལ་གསུམ་།",
            "བསྟན།",
            "བཤད། ",
            "བསྡུ་བའོ།།",
            ""
        ],
        [
            "བཤད་པ་ལ་གཉིས་།",
            "དམིགས་མེད་སྤྱིར་བསྟན་པ་དང་། ",
            "བྱེ་བྲག་ཏུ་བཤད་པས་ཤེས་རབ་སྟོང་པ་ཉིད། ",
            "བསྐྱེད་རྫོགས་ལྷ་ཡི་ཏིང་ངེ་འཛིན་དང་། ",
            "སྣང་སྲིད་ཀུན་ཏུ་བཟང་པོའི་ཕྱག་རྒྱར་བཤད་པས་",
            "ཐབས་སྣང་བ་བསྒོམ་པའི་ཏིང་ངེ་འཛིན་ནོ།། ",
            "ལེའུ་ལྔ་པའོ།། ",
            "གཉིས་པ་ཏིང་ངེ་འཛིན་གྱི་དཀྱིལ་འཁོར་ལ་གཉིས་།",
            "དབྱིངས་ཏིང་ངེ་འཛིན་གྱི་དཀྱིལ་འཁོར་སྤྱིར་བསྟན་པ་དང་། ",
            "དེའི་ཡན་ལག་སྔགས་དང་ཕྱག་རྒྱའི་དཀྱིལ་འཁོར་བྱེ་བྲག་ཏུ་བཤད་པའོ།།",
            "དང་པོ་༼དབྱིངས་ཏིང་ངེ་འཛིན་གྱི་དཀྱིལ་འཁོར་སྤྱིར་བསྟན་པ་༽ལ་གཉིས་།",
            ""
        ],
        [
            "དཀྱིལ་འཁོར་སྤྲོ་བའི་རྒྱུ་བརྗོད་པ་དང་། ",
            "འཕྲོས་པའི་དཀྱིལ་འཁོར་ཉིད་བཤད་པའོ།།",
            "དེ་ལ་གསུམ་།",
            "ལྷུན་གྱིས་གྲུབ་པའི་དཀྱིལ་འཁོར་སྤྱིར་།",
            "ཏིང་ངེ་འཛིན་གྱི་དཀྱིལ་འཁོར་བྱེ་བྲག་ཏུ་།",
            "ཡེ་ཤེས་ཆེན་པོའི་དཀྱིལ་འཁོར་དུ་དོན་བསྡུ་བའོ།།",
            "གཉིས་པ་",
            "༼ཡན་ལག་སྔགས་དང་ཕྱག་རྒྱའི་དཀྱིལ་འཁོར་བྱེ་བྲག་ཏུ་བཤད་པ་༽ལ་གཉིས་།",
            ""
        ],
        [
            "དཀྱིལ་འཁོར་དངོས་དང་། ",
            "དེས་གྲུབ་པའི་འབྲས་བུའོ།།",
            "དང་པོ་༼དཀྱིལ་འཁོར་དངོས་༽ལ་གཉིས་།",
            "རྟེན་གཞལ་ཡས་ཁང་དང་། ",
            "བརྟེན་པ་ལྷ་ཡི་དཀྱིལ་འཁོར་རོ། །",
            "དང་པོ་༼རྟེན་གཞལ་ཡས་ཁང་༽ལ་གསུམ་།",
            "གཞལ་ཡས་ཁང་། ",
            "རྒྱན། ",
            "གདན་ཁྲིའོ།།",
            "ལྷ་ཡི་དཀྱིལ་འཁོར་ལ་དྲུག་།",
            "བཞུགས་ཚུལ། ",
            "གང་དུ་།",
            ""
        ],
        [
            "ཕྱག་མཚན། ",
            "སྐུ་མདོག ",
            "རྣམ་པ། ",
            "འོད་ཟེར་རོ། །",
            "གཉིས་པ་དེ་སྒྲུབ་པའི་འབྲས་བུ་ལ་བཞི་།",
            "སྐུའི་འཆར་ཚུལ། ",
            "ཕྲིན་ལས་མཛད་ཚུལ། ",
            "འགྲོ་བ་གྲོལ་ཚུལ། ",
            "ལྟས་ཀྱི་སྣང་ཚུལ་ལོ། །",
            "གཉིས་པ་ལ་གཉིས་།",
            "གང་ལས་བྱུང་བའི་དབྱིངས་དང་། ",
            "དེ་ལས་བྱུང་བའི་ཕྲིན་ལས་སོ།།",
            "དེ་ལ་བཞི་།",
            "འགྲོ་དྲུག་ཐ་མལ། ",
            "ཉན་ཐོས། ",
            "རང་རྒྱལ། ",
            "སར་གནས་ལ་སྣང་ཚུལ་ལོ། །",
            "གསུམ་པ་གྲོལ་ཚུལ་ལ་གཉིས་།",
            "རྒྱུ་ལམ་གྱིས་སྒྲིབ་པ་སྦྱངས་ཚུལ་དང་། ",
            "འབྲས་བུ་སྐུ་དང་ས་ཡི་ཐོབ་ཚུལ་ལོ། །",
            "དེ་ལ་གསུམ་།",
            ""
        ],
        [
            "སྤྱིར་།",
            "བྱེ་བྲག་ཏུ་།",
            "དོན་བསྡུ་བའོ།།",
            "གསུམ་པ་ཡེ་ཤེས་ཆེན་པོའི་དཀྱིལ་འཁོར་དུ་དོན་བསྡུ་བ་ལ་གཉིས་།",
            "ཇི་ལྟར་གསུངས་པ་དང་། ",
            "གང་གསུངས་པའོ།། ",
            "ལེའུ་དྲུག་པའོ།།",
            ""
        ],
        [
            "གཉིས་པ་སྔགས་དང་ཕྱག་རྒྱའི་",
            "དཀྱིལ་འཁོར་བྱེ་བྲག་ཏུ་བཤད་པ་ལ་གཉིས་།",
            "གསུང་གསང་སྔགས་དང་། ",
            "སྐུ་ཕྱག་རྒྱའི་དཀྱིལ་འཁོར་རོ། །",
            "དང་པོ་༼གསུང་གསང་སྔགས་༽ལ་གསུམ་།",
            "རྒྱུ།",
            "དངོས་བསྟན། ",
            "གཏན་ལ་དབབ་པའོ།།",
            "གཉིས་པ་༼སྐུ་ཕྱག་རྒྱའི་དཀྱིལ་འཁོར་༽ལ་གཉིས་།",
            "དཀྱིལ་འཁོར་བསྐྱེད་པ་དང་། ",
            "དབང་བསྐུར་བའི་སྔགས་སོ།།",
            ""
        ],
        [
            "དང་པོ་༼དཀྱིལ་འཁོར་བསྐྱེད་པ་༽ལ་བཞི་།",
            "གཞལ་ཡས་ཁང་། ",
            "ལྷ། ",
            "ཕྲིན་ལས་རྫོགས་པའི་སྔགས། ",
            "ལྟས་སྣང་བའོ།།",
            "ལྷ་བསྐྱེད་པའི་སྔགས་ལ་དྲུག་།",
            "རིགས་ལྔ་ཡབ་ཡུམ་ཐུགས་ཀྱི་སེམས་དཔའ་ཡབ་ཡུམ། ",
            "སྒོ་བ་ཡབ་ཡུམ། ",
            "ཀུན་ཏུ་བཟང་པོ་ཡབ་ཡུམ། ",
            "ཐུབ་པ་དྲུག་གི་སྔགས་སོ།།",
            "གསུམ་པ་ཕྲིན་ལས་ཀྱི་སྔགས་ལ་གསུམ་།",
            "སྤྱན་དྲངས་ཞིང་བསྟིམ་པ་དང་། ",
            "རིག་པའི་མེ་ཏོག་དོར་བ་དང་། ",
            "དངོས་གྲུབ་ཀྱི་དོན་དུ་གསོལ་བ་གདབ་པའི་སྔགས་སོ།།",
            ""
        ],
        [
            "གཉིས་པ་དབང་བསྐུར་བའི་སྔགས་ལ་གཉིས་།",
            "གསུང་བའི་ཚུལ་དང་། ",
            "གང་གསུང་བའོ།།",
            "དེ་ལ་གསུམ་།",
            "ཡེ་ཤེས་ལྔའི་སྔགས། ",
            "བྱིན་གྱིས་རློབ་པའི་སྔགས། ",
            "བྱིན་རླབས་ཀྱི་སྣང་ཚུལ་ལོ། །",
            "གསུམ་པ་གཏན་ལ་དབབ་པ་ལ་ལྔ་།",
            "ངོ་བོ་བརྗོད་།",
            "རང་བཞིན་བསམ་།",
            ""
        ],
        [
            "གནས་ལུགས་རྣམ་དག ",
            "སྣང་ལུགས་མཆོག་གྱུར། ",
            "ཡིན་ལུགས་གདོད་མའོ།།",
            "དེ་ལ་གསུམ་།",
            "ངོ་བོ་གཅིག་ལས་མ་འདས་པ། ",
            "རོལ་པ་སྣ་ཚོགས་སུ་འཆར་བ། ",
            "གདུལ་བྱའི་མོས་པ་ལ་སྣང་བའོ།། ",
            "ལེའུ་བདུན་པའོ།། ",
            "གཉིས་པ་སྐུ་ཕྱག་རྒྱའི་དཀྱིལ་འཁོར་ལ་གཉིས་།",
            "དཀྱིལ་འཁོར་སྤྲོ་བ་དང་། ",
            "སྤྲོས་པའི་རང་བཞིན་ནོ།།",
            ""
        ],
        [
            "དེ་ལ་གསུམ་།",
            "གཞི་ལམ་འབྲས་བུ་ཕྱག་རྒྱའི་དཀྱིལ་འཁོར་རོ། །",
            "གཉིས་པ་ལ་གསུམ་།",
            "ཕྱག་རྒྱའི་རྒྱུ། ",
            "སྤྱིའི་ཕྱག་རྒྱ། ",
            "སོ་སོའི་ཕྱག་རྒྱའོ།།",
            "དེ་ལ་ལྔ་།",
            "རྣམ་སྣང་། ",
            "མི།",
            "རིན་འབྱུང་། ",
            "འོད་དཔག་།",
            ""
        ],
        [
            "དོན་གྲུབ་ཡབ་ཡུམ་སྟེ་རིགས་ལྔ་ཡབ་ཡུམ། ",
            "སེམས་དཔའ་ཡབ་ཡུམ། ",
            "སྒོ་བ་ཡབ་ཡུམ། ",
            "ཐུབ་པ་དྲུག ",
            "ཀུན་བཟང་ཡབ་ཡུམ་གྱི་ཕྱག་རྒྱའོ།།",
            "གསུམ་པ་འབྲས་བུ་ཕྱག་རྒྱའི་དཀྱིལ་འཁོར་ལ་གསུམ་།",
            "གནས་ལུགས་ཀྱི་ཕྱག་རྒྱ་སྤྱིར་།",
            "སྣང་བྱེད་ཀྱི་ཕྱག་རྒྱ་བྱེ་བྲག་ཏུ་།",
            "འབྲས་བུའི་ཕྱག་རྒྱས་མཛད་པའོ།།",
            "གཉིས་པ་ལ་བཞི་།",
            ""
        ],
        [
            "བཞི་བཅུ་རྩ་གཉིས། ",
            "སྟོང་། ",
            "ཉི་ཁྲི་ཆིག་སྟོང་། ",
            "བསམ་ཡས་ལྷུན་གྱིས་གྲུབ་པའི་ཕྱག་རྒྱའོ།།",
            "གསུམ་པ་དོན་མཛད་ལ་ལྔ་སྟེ༑",
            "སྣ་ཚོགས་སུ་སྤྲོས་པ། ",
            "དེ་གཉིས་འགྲོ་ལ་སྣང་།",
            "སྣང་ཡང་གཅིག་ལས་མ་གཡོས་པ། ",
            "གྲངས་ཚད་མེད་པ། ",
            "ཐམས་ཅད་ཕྱག་རྒྱ་ཆེན་པོའི་ངང་དུ་བསྟན་པའོ།། ",
            "ལེའུ་བརྒྱད་པའོ།། ",
            "གསུམ་པ་དེ་གསལ་བར་བྱེད་པ་གཟུགས་བརྙན་གྱི་དཀྱིལ་འཁོར་ལ་གཉིས་།",
            ""
        ],
        [
            "གསུངས་ཚུལ་མདོར་བསྟན་པ་དང་། ",
            "རང་བཞིན་རྒྱས་པར་བཤད་པའོ།།",
            "དེ་ལ་གསུམ་།",
            "རབ་མཆོག་དབང་། ",
            "དམན་པ་རྡུལ་ཚོན། ",
            "གང་དུ་དབང་བསྐུར་བའི་དོན་བསྡུ་བའོ།།",
            "དང་པོ་",
            "༼རབ་མཆོག་དབང་༽ལ་གཉིས་།",
            "ཡུམ་གྱི་དཀྱིལ་འཁོར་དུ་དབང་བསྐུར་བ་དང་། ",
            "ཡབ་ཀྱི་དཀྱིལ་འཁོར་དུ་དབང་བསྐུར་བའོ།།",
            "དང་པོ་",
            "༼ཡུམ་གྱི་དཀྱིལ་འཁོར་དུ་དབང་བསྐུར་བ་༽ལ་གསུམ་།",
            ""
        ],
        [
            "དཀྱིལ་འཁོར་དགོད་ཅིང་མཆོད་པ། ",
            "དབང་བསྐུར་བའོ།།",
            "དང་པོ་ལ་གཉིས་།",
            "དཀྱིལ་འཁོར་དང་། ",
            "སྦྱིན་སྲེག་།",
            "དཀྱིལ་འཁོར་ལ་གཉིས་།",
            "དཀྱིལ་འཁོར་བྱ་དང་། ",
            "མཆོད་པ་བཤམ་པའོ།།",
            "དང་པོ་ལ་ལྔ་།",
            ""
        ],
        [
            "གནས། ",
            "ཚད། ",
            "ཐིག བྲི་བ། ",
            "མཚན་མ་དགོད་པའོ།།",
            "གཉིས་པ་སྦྱིན་སྲེག་ལ་གཉིས་།",
            "སྤྱིར་བསྟན་པ་དང་། ",
            "བྱེ་བྲག་ཏུ་བཤད་པའོ།།",
            "གཉིས་པ་མཆོད་པ་ལ་གཉིས་།",
            "ཏིང་ངེ་འཛིན་གྱི་མཆོད་པ་དང་། ",
            "བདེ་བ་ཆེན་པོའི་མཆོད་པའོ།།",
            "དང་པོ་ཀུན་རྫོབ་སྒྱུ་མའི་མཆོད་པ་དངོས་དང་། ",
            "ཇི་ལྟར་འབུལ་བའི་ཚུལ་གྱིས་ཆོས་ཅན་གྱི་མཆོད་པ་དང་། ",
            "ཆོས་ཉིད་དོན་དམ་པའི་མཆོད་པའོ།།",
            ""
        ],
        [
            "གཉིས་པ་བདེ་བ་ཆེན་པོའི་མཆོད་པ་ལ་གཉིས་།",
            "ཐབས་དང་། ",
            "ཤེས་རབ་བདེ་བ་ཆེན་པོའི་མཆོད་པའོ།།",
            "དང་པོ་ལ་གཉིས་།",
            "དངོས་དང་། ",
            "ཕན་ཡོན་ནོ།།",
            "དེ་ལ་གཉིས་།",
            "རྒྱལ་བ་མཉེས་པ་དང་འགྲོ་བ་ཚིམ་པས་གནས་སྐབས་དང་། ",
            "མཐར་ཐུག་གི་ཕན་ཡོན་ནོ།།",
            ""
        ],
        [
            "གསུམ་པ་དབང་བསྐུར་བ་ལ་གཉིས་།",
            "འཇུག་པ་དང་། ",
            "དབང་བསྐུར་བའོ།།",
            "དེ་ལ་གཉིས་།",
            "ཡོན་འབུལ་བ་དང་། ",
            "དབང་བསྐུར་བའོ།།",
            "གཉིས་པ་རྡུལ་ཚོན་དུ་དབང་བསྐུར་བ་ལ་གསུམ་།",
            "དཀྱིལ་འཁོར་བྲི་བ། ",
            "བསྒྲུབ་པ། ",
            "འབྲས་བུའོ།།",
            ""
        ],
        [
            "དང་པོ་ལ་གསུམ་།",
            "དཀྱིལ་འཁོར་ཆུང་ངུ་དང་། ",
            "འབྲིང་། ",
            "ཆེན་པོ་ཐུན་མོང་དུ་བྲི་བའི་ཆོ་གའོ།།",
            "དང་པོ་ལ་གཉིས་།",
            "ས་ཆོག་དང་། ",
            "བྲི་བའོ།།",
            "གཉིས་པ་དཀྱིལ་འཁོར་བསྒྲུབ་པ་ལ་གསུམ་།",
            "དཀྱིལ་འཁོར་བསྐྱེད་པ། ",
            "སྤྱན་དྲངས་པ། ",
            "བསྟིམ་པའོ།།",
            ""
        ],
        [
            "གསུམ་པ་འབྲས་བུ་ལ་གསུམ་།",
            "དཔེ། ",
            "དོན། ",
            "གཞན་དོན་འབྱུང་བ་གསུམ་གྱིས་",
            "གཞན་དོན་སེམས་ལས་འབྱུང་བའི་འཐད་པ་དང་། ",
            "ཇི་ལྟར་བསྒྲུབ་པའི་ཐབས་དང་། ",
            "ཐབས་དེས་གྲུབ་པའི་འབྲས་བུའོ།།",
            "དེ་ལ་གཉིས་།",
            "གནས་སྐབས་དང་། ",
            "མཐར་ཐུག་གི་འབྲས་བུའོ།།",
            "དེ་ལ་གསུམ་།",
            "སྐུ་དང་ཡེ་ཤེས་སུ་གྲུབ་ཚུལ། ",
            "ནང་གསལ་ཆོས་སྐུར་བཞུགས་ཚུལ། ",
            "སླར་ཡང་སྤྲུལ་སྐུ་འབྱུང་ཚུལ་ལོ། །",
            " ལེའུ་དགུ་པའོ།།",
            ""
        ],
        [
            "གཉིས་པ་དབང་བསྐུར་བའི་ཐབས་བྱེ་བྲག་ཏུ་བཤད་པ་ལ་གཉིས་།",
            "འཇུག་པའི་ཚུལ་བསྟན་པ་དང་། ",
            "དེའི་རང་བཞིན་རྒྱས་པར་བཤད་པའོ།།",
            "དེ་ལ་གསུམ་།",
            "ནུས་པ་དང་། ",
            "ཕན་པའི་དབང་དང་། ",
            "ཕན་ཡོན་ནོ།།",
            "དང་པོ་",
            "༼ནུས་པ་༽ལ་གསུམ་།",
            "ཟབ་དབང་སྤྱིར་།",
            ""
        ],
        [
            "ནུས་དབང་བྱེ་བྲག་ཏུ་།",
            "དབང་དང་མི་ལྡན་པའི་སྐྱོན་བསྟན་པའོ།།",
            "གཉིས་པ་",
            "༼ཕན་པའི་དབང་༽ལ་ལྔ་།",
            "ཏིང་ངེ་འཛིན་དང་རྗེས་གནང་གི་ཉན་པའི་དབང་། ",
            "ཏིང་ངེ་འཛིན་དང་རྗེས་གནང་གི་བསྒོམ་པའི་དབང་། ",
            "ཏིང་ངེ་འཛིན་དང་རྗེས་གནང་གི་ཕྲིན་ལས་ཀྱི་དབང་། ",
            "ཏིང་ངེ་འཛིན་དང་རྗེས་གནང་གི་འཆད་པའི་དབང་། ",
            "ཏིང་ངེ་འཛིན་དང་རྗེས་གནང་གི་རྡོ་རྗེ་རྒྱལ་པོ་བཀའ་རབ་འབྱམས་ཀྱི་དབང་ངོ་།།",
            "གསུམ་པ་ཕན་ཡོན་ལ་གཉིས་།",
            "གནས་སྐབས་དང་། མཐར་ཐུག་།"
        ],
        [
            "ལེའུ་བཅུ་པའོ།། ",
            "གཉིས་པ་ལམ་བསྐྱེད་རྫོགས་བསྒོམས་པ་གཉིས་།",
            "བསྐྱེད་རིམ་དང་། ",
            "རྫོགས་རིམ་མོ། །",
            "དང་པོ་༼བསྐྱེད་རིམ་༽ལ་གཉིས་།",
            "ཚོགས་ཀྱི་དཀྱིལ་འཁོར་དང་། ",
            "དེའི་ཡན་ལག་།",
            "དང་པོ་༼ཚོགས་ཀྱི་དཀྱིལ་འཁོར་༽ལ་གསུམ་།",
            "དོན་གྱི་འབྲེལ་འགོད། ",
            "ཚིག་གི་དོན་།",
            ""
        ],
        [
            "སྐབས་ཀྱི་དོན་བསྡུ་བའོ།།",
            "གཉིས་པ་",
            "༼ཡན་ལག་༽ལ་གཉིས་།",
            "གཞི་ལྷུན་གྱིས་གྲུབ་པའི་དཀྱིལ་འཁོར་ཤེས་པར་བྱ་བ་དང་། ",
            "ལམ་ཐབས་དང་ཤེས་རབ་ཀྱི་དཀྱིལ་འཁོར་ཉམས་སུ་བླངས་བའོ།།",
            "དེ་ལ་གསུམ་།",
            "ཅིར་སྣང་ཡེ་ཤེས་ཀྱི་དཀྱིལ་འཁོར། ",
            "རོལ་པ་ཚོགས་ཀྱི་དཀྱིལ་འཁོར། ",
            "གང་སྒྲུབ་ཐབས་ཀྱི་ཡན་ལག་།",
            "དང་པོ་",
            "༼ཅིར་སྣང་ཡེ་ཤེས་ཀྱི་དཀྱིལ་འཁོར་༽ལ་གཉིས་།",
            ""
        ],
        [
            "སྣང་སེམས་གཉིས་མེད་ཀྱི་དཀྱིལ་འཁོར་དང་། ",
            "སྦྱོར་སྒྲོལ་གཉིས་མེད་ཀྱི་འཁོར་རོ། །",
            "དང་པོ་",
            "༼སྣང་སེམས་གཉིས་མེད་ཀྱི་དཀྱིལ་འཁོར་༽ལ་གསུམ་།",
            "ཞི་བ་དང་ཁྲོ་བོས་འཛིན་བྱེད་ཡབ་ཀྱི་དཀྱིལ་འཁོར། ",
            "ཞི་བ་དང་ཁྲོ་བོས་གཟུང་ཡུལ་ཡུམ་གྱི་དཀྱིལ་འཁོར། ",
            "རོལ་པ་གཉིས་མེད་ཀྱི་དཀྱིལ་འཁོར་རོ། །",
            "སྦྱོར་སྒྲོལ་གཉིས་མེད་ལ་གསུམ་སྟེ། ",
            "བདེ་ཆེན་མཆོག་གི་དཀྱིལ་འཁོར། ",
            "ཐབས་ཆེན་པོ་གསང་བའི་དཀྱིལ་འཁོར། ",
            "ཡེ་ཤེས་སྒྱུ་མའི་དཀྱིལ་འཁོར་རོ། །",
            "དང་པོ་",
            "༼བདེ་ཆེན་མཆོག་གི་དཀྱིལ་འཁོར་༽ལ་གསུམ་།",
            "སྦྱར་བའི་ཡུལ། ",
            "ཚུལ་ཇི་ལྟར་སྦྱོར་བ། ",
            "དེའི་ཕན་ཡོན་ནོ།།",
            "ཐབས་ཆེན་པོ་གསང་བ་ལ་གསུམ་།",
            "གང་བསྒྲལ་བའི་ཡུལ། ",
            "ཇི་ལྟར་སྒྲོལ་བའི་ཐབས། ",
            "ཉེས་པས་མི་གོས་པའི་རྒྱུ་མཚན་ནོ།།",
            ""
        ],
        [
            "གཉིས་པ་རོལ་པ་ཚོགས་ཀྱི་དཀྱིལ་འཁོར་ལ་གཉིས་།",
            "ཀུན་ཏུ་བཟང་པོ་དང་། ",
            "དཀྱིལ་འཁོར་སོ་སོའི་ཚོགས་མཆོད་དོ།།",
            "དང་པོ་",
            "༼ཀུན་ཏུ་བཟང་པོ་༽ལ་གསུམ་།",
            "རང་བཞིན་ཤེས་པར་བྱ་བ། ",
            "ཇི་ལྟར་སྒྲུབ་པའི་ཐབས་དེའི་འབྲས་བུའོ།།",
            "དཀྱིལ་འཁོར་སོ་སོ་ལ་གཉིས་།",
            "དཀྱིལ་འཁོར་དང་། ",
            "སྒྲུབ་པའོ།།",
            ""
        ],
        [
            "དང་པོ་ལ་གཉིས་།",
            "ཚོམ་བུ་ལྔ་པ་གསུམ་པ་གཅིག་པས་ཞི་བ་དང་། ",
            "ཁྲོ་བོའི་དཀྱིལ་འཁོར་རོ། །",
            "དེ་སྒྲུབ་པ་ལ་བཞི་།",
            "གང་ཟག་གང་གིས་དཀྱིལ་འཁོར་གང་བསྒྲུབ་པའི་ཚོམ་བུ་གཅིག་པ་དང་། ",
            "གསུམ་པ་དང་། ",
            "ལྔ་བ་དང་། ",
            "རྡོ་རྗེ་དབྱིངས་ཀྱི་དཀྱིལ་འཁོར་ཇི་ལྟར་སྒྲུབ་པའོ།།",
            "གསུམ་པ་གང་སྒྲུབ་ཐབས་ཀྱི་ཡན་ལག་ལ་གསུམ་སྟེ༑",
            "ཏིང་ངེ་འཛིན་གྱི་ཡན་ལག ",
            "མཐུན་པ་རྐྱེན་གྱི་ཡན་ལག ",
            "འགྲུབ་པ་དུས་ཀྱི་ཡན་ལག་གོ། ",
            "ལེའུ་བཅུ་གཅིག་པའོ།།",
            ""
        ],
        [
            "གཉིས་པ་དེའི་ཡན་ལག་ལ་གསུམ་།",
            "དོན་གྱི་འབྲེལ་འགོད། ",
            "ཚིག་གི་དོན་།",
            "སྐབས་ཀྱི་དོན་བསྡུ་བའོ།།",
            "གཉིས་པ་ལ་གསུམ་སྟེ༑",
            "སྤྱིར།",
            "བྱེ་བྲག་ཏུ་།",
            ""
        ],
        [
            "དོན་བསྡུ་བའོ།།",
            "དང་པོ་༼སྤྱིར་བསྟན་༽",
            "ལ་གཉིས་ཏེ། ",
            "བསྟན་པ་དང་། ",
            "བཤད་པའོ།།",
            "དེ་ལ་ལྔ་།",
            "བྲོ་གར་གྱི་ཏིང་ངེ་འཛིན་ཕན་ཡོན་དང་བཅས་པ། ",
            "གླུའི་ཏིང་ངེ་འཛིན། ",
            "རྒྱན་གོས་ཀྱི། ",
            "བཟའ་བཏུང་གི ",
            "སྦྱོར་སྒྲོལ་གྱི་ཏིང་ངེ་འཛིན་ཕན་ཡོན་དང་བཅས་པའོ།།",
            "གཉིས་པ་བྱེ་བྲག་ཏུ་བཤད་པ་ལ་གསུམ་།",
            ""
        ],
        [
            "རིག་འཛིན་འགྲུབ་པའི་རྒྱུ། ",
            "དེས་གྲུབ་པ་གནས་སྐབས་ཀྱི་འབྲས་བུ། ",
            "མཐར་ཐུག་གི་འབྲས་བུའོ།།",
            "གསུམ་པ་དོན་བསྡུ་བ་ལ་གསུམ་།",
            "ཀུན་ཏུ་བཟང་པོའི་བསྐྱེད་རྫོགས། ",
            "ཚུལ་དེས་དཀྱིལ་འཁོར་ཀུན་འགྲུབ་པ། ",
            "ཕྲ་མོའི་ཉེས་པས་མི་གོས་པའོ།། ",
            "ལེའུ་བཅུ་གཉིས་པའོ།། ",
            "གཉིས་པ་རྫོགས་རིམ་ལ་གསུམ་།",
            "དོན་གྱི་འབྲེལ་འགོད། ",
            "ཚིག་གི་དོན་།",
            ""
        ],
        [
            "སྐབས་ཀྱི་དོན་བསྡུ་བའོ།།",
            "གཉིས་པ་ལ་གཉིས་།",
            "སྤྱིར་བསྟན་པ་དང་། ",
            "བྱེ་བྲག་ཏུ་བཤད་པའོ།།",
            "དང་པོ་༼སྤྱིར་བསྟན་པ་༽ལ་གསུམ་།",
            "དོན་ངོས་བཟུང་། ",
            "དེ་གང་གིས་མཚོན། ",
            "གང་ལ་གནས་པའོ།།",
            "བྱེ་བྲག་ཏུ་བཤད་པ་ལ་གསུམ་།",
            ""
        ],
        [
            "ཟབ་དོན་དངོས། ",
            "ཁྱད་པར་འཕགས་ཚུལ། ",
            "གདམས་པའི་སྣོད་བསྟན་པའོ།།",
            "དང་པོ་ལ་གསུམ་།",
            "མདོར།",
            "རྒྱས་པར་།",
            "དོན་བསྡུ་བའོ།།",
            "དང་པོ་",
            "༼མདོར་བསྟན་༽"
        ],
        [
            "ལ་གསུམ་སྟེ། ",
            "ཐབས་བསྐྱེད་པའི་རིམ་པ། ",
            "ཤེས་རབ་རྫོགས་པའི་རིམ་པ། ",
            "གཉིས་མེད་འོད་གསལ་གྱི་རིམ་པའོ།།",
            "གཉིས་པ་རྒྱས་པར་བཤད་པ་ལ་གསུམ་།",
            "ལྟ་བས་ཐག་བཅད་ཅིང་སྒོམ་པས་ཉམས་སུ་བླང་བས་",
            "ཕྱི་བསྐྱེད་པའི་རིམ་པ་བསྟན་པ་དང་། ",
            "བསྒོམ་ཚུལ་དང་འབྲས་བུའི་སྒོ་ནས་",
            "ནང་རྫོགས་རིམ་པ་བསྟན་པ་དང་། ",
            "འོད་གསལ་ངོས་བཟུང་ཞིང་དེ་ཉིད་ངོ་སྤྲད་པའི་",
            "འབྲས་བུའི་གསང་བ་འོད་གསལ་གྱི་",
            "རིམ་པ་དང་སྦྱར་ཏེ་བསྟན་པའོ།།",
            "གཉིས་པ་ཁྱད་པར་འཕགས་ཚུལ་ལ་གསུམ་།",
            "གང་ཟག་གི་ཆེ་བ། ",
            "ལམ་གྱི་ཆེ་བ། ",
            "ཆེ་བ་དེ་ལས་གཞན་མེད་པའོ།།",
            "གསུམ་པ་གདམས་པའི་སྣོད་ལ་གཉིས་།",
            ""
        ],
        [
            "སྐལ་ལྡན་དང་། ",
            "སྐལ་མེད་དོ།། ",
            "ལེའུ་བཅུ་གསུམ་པའོ།། ",
            "གསུམ་པ་འབྲས་བུ་སྐུ་དང་ཡེ་ཤེས་ཀྱི་རང་བཞིན་ལ་བསྟོད་པ་ལ་གསུམ་།",
            "དོན་གྱི་འབྲེལ་འགོད། ",
            "ཚིག་གི་དོན་།",
            "སྐབས་ཀྱི་དོན་བསྡུ་བའོ།།",
            "གཉིས་པ་ལ་གཉིས་།",
            ""
        ],
        [
            "སྤྱིར་བསྟོད་པ་དང་། ",
            "བྱེ་བྲག་ཏུ་བསྟོད་པའོ།།",
            "དང་པོ་ལ་ལྔ་།",
            "སྐུ༑ ",
            "གསུང།",
            "ཐུགས། ",
            "ཡོན་ཏན། ",
            "ཕྲིན་ལས་ལ་བསྟོད་པའོ།། ",
            "ལེའུ་བཅུ་བཞི་པའོ།། ",
            "དོན་གཉིས་པ་ཁྲོ་བོ་མངོན་པར་འབྱུང་བའི་དཀྱིལ་འཁོར་བཤད་པ་ལ་གསུམ་།",
            ""
        ],
        [
            "གཞི་ལྷུན་གྱིས་གྲུབ་པའི་རང་བཞིན། ",
            "ལམ་ཇི་ལྟར་སྒྲུབ་པའི་ཐབས། ",
            "འབྲས་བུ་སྐུ་དང་ཡེ་ཤེས་ལ་བསྟོད་པའོ།།",
            "དང་པོ་༼གཞི་ལྷུན་གྱིས་གྲུབ་པའི་རང་བཞིན་༽ལ་གཉིས་།",
            "གདུལ་བྱ་ལས་ཀྱི་ཁྲོ་བོའི་བྱུང་ཚུལ་དང་། ",
            "འདུལ་བྱེད་ཡེ་ཤེས་ཀྱི་ཁྲོ་བོས་བཏུལ་ཚུལ་ལོ། །",
            "དང་པོ་༼གདུལ་བྱ་ལས་ཀྱི་ཁྲོ་བོའི་བྱུང་ཚུལ་༽ལ་གཉིས་ཏེ། ",
            "དགོས་ཆེད་དྲི་བ་དང་། ",
            "ལན་བཤད་པའོ།།",
            "དེ་ལ་གཉིས་།",
            ""
        ],
        [
            "རྒྱུ་གང་གིས་བསྐྱེད་པ་དང་། ",
            "འབྲས་བུ་གང་སྨིན་པའོ།།",
            "དེ་ལ་གཉིས་།",
            "དམྱལ་བ་དང་ཡི་དྭགས་སུ་སྐྱེས་པས་རྣམ་སྨིན་གྱི་འབྲས་བུ་སྡུག་བསྔལ་མྱོང་བ་དང་། ",
            "རྒྱུ་མཐུན་གྱི་འབྲས་བུ་གཞན་ལ་འཚེ་བའོ།།",
            "གཉིས་པ་ཡེ་ཤེས་ཀྱི་ཁྲོ་བོས་བཏུལ་ཚུལ་ལ་གཉིས་།",
            "གདུལ་བྱ་གཟིགས་ཚུལ་དང་། ",
            "བཏུལ་བ་དངོས་སོ།།",
            "དེ་ལ་གསུམ་།",
            ""
        ],
        [
            "ཆོ་འཕྲུལ་བཞིས་དྲེགས་པ་ཅན་ཟིལ་གྱིས་མནན་པ། ",
            "ཕྲིན་ལས་དྲག་པོས་གདུག་པ་ཅན་ཚར་བཅད་པ། ",
            "ཐུགས་རྗེས་རྗེས་སུ་བཟུང་ནས་བཀའ་ལ་བཏགས་པའི་ཚུལ་ལོ། །",
            "དང་པོ་ལ་གཉིས་།",
            "རྒྱུ་ཏིང་ངེ་འཛིན་ལ་མཉམ་པར་བཞག་པ་དང་། ",
            "དེ་ལས་ཆོ་འཕྲུལ་སྤྲོས་པའོ།།",
            "གཉིས་པ་ཚར་བཅད་པ་ལ་བཞི་།",
            "གཙོ་བོ་དང་འཁོར་བཀོད་པས་",
            "ཡེ་ཤེས་ཀྱི་དཀྱིལ་འཁོར་བཀོད་པ། ",
            "དྲེགས་པ་ཅན་རྔམ་སྒྲས་རྒོལ་བ་དང་དེ་བསྒྲལ་བས་",
            "ཕོ་རྒྱུད་དངོས་སུ་བསྒྲལ་བ། ",
            "སྣོད་དང་བཅུད་ཀྱི་འཇིག་རྟེན་བསྡུ་བ་དང་",
            "སྦྱོར་བ་ཆེན་པོའི་རོལ་པས་མོ་རྒྱུད་སྦྱོར་བས་དགྱེས་པ། ",
            "སྤྲོ་བའི་སྦྱོར་བ་དང་། ",
            "མ་མོ་སྤྲོས་པ་དང་། ",
            "ཕྲ་མེན་སྤྲོས་པ་དང་འཁོར་རྣམས་རང་གི་གནས་སུ་བཏང་བས་",
            "འཁོར་གྱི་དཀྱིལ་འཁོར་སྤྲོ་བའོ།།",
            "གསུམ་པ་ཐུགས་རྗེས་བཟུང་བ་ལ་བཞི་།",
            "རྒྱུའི་ཏིང་ངེ་འཛིན་ལ་མཉམ་པར་བཞག་།",
            ""
        ],
        [
            "དྲེགས་པ་ཅན་ཕྱུང་སྟེ་",
            "ཁྲུས་བྱས་ཤིང་དཀྱིལ་འཁོར་གྱི་ཞལ་བསྟན་པས་གནས་སྤར་ཏེ་",
            "དཀྱིལ་འཁོར་མཐོང་བའི་ཚུལ་བསྟན་པ་དང་། ",
            "སྟོང་ཁམས་མཉམ་དུ་བཏུལ་བ་དང་། ",
            "དཀྱིལ་འཁོར་གྱི་གདན་དུ་ཕུལ་བ་དང་། ",
            "འཁོར་ཕུལ་བ། ",
            "དམ་བཅས་པ། ",
            "དབང་མོ་འབངས་སུ་འོང་བས་དྲེགས་པ་ཅན་གྱི་འབངས་སུ་ཁས་བླང་བ་དང་། ",
            "དབང་བསྐུར་ཏེ་བཀའ་བསྒོ་བའོ།། ",
            "ལེའུ་བཅོ་ལྔ་པའོ།། ",
            "གཉིས་པ་ལམ་ཇི་ལྟར་སྒྲུབ་པའི་ཐབས་ལ་ལྔ་།",
            "ཐུགས་རྒྱུད་བསྐུལ་བ་གསང་སྔགས་ཀྱི་དཀྱིལ་འཁོར། ",
            "དམིགས་པའི་རྟེན་གཟུགས་བརྙན་གྱི་དཀྱིལ་འཁོར། ",
            "ཇི་ལྟར་མཆོད་པའི་ཚུལ། ",
            "དམ་ཚིག་གི་རིམ་པ། ",
            "ཕྲིན་ལས་སྒྲུབ་པའོ།།",
            "དང་པོ་ལ་གསུམ་།",
            ""
        ],
        [
            "མདོར་།",
            "རྒྱས་བཤད། མཇུག་བསྡུ་བའོ།།",
            "གཉིས་པ་ལ་ལྔ་།",
            "གཙོ་བོ་ཡབ་ཡུམ། ",
            "མ་མོ་བརྒྱད། ",
            "ཕྲ་མེན་བརྒྱད། ",
            "སྒོ་མ་བཞི། ",
            "དབང་མོ་ཉེར་བརྒྱད་བསྐྱེད་པས་ལྷ་བསྐྱེད་པའི་སྔགས་དང་། ",
            "ཡེ་ཤེས་སྤྱན་དྲངས་པའི་སྔགས་དང་། ",
            "རིག་པའི་མེ་ཏོག་དོར་བའི་སྔགས་དང་། ",
            "དངོས་གྲུབ་ཀྱི་དོན་དུ་གསོལ་བ་གདབ་པའི་སྔགས་དང་། ",
            "ཕྲིན་ལས་ཀྱི་དོན་དུ་གཏོར་མ་སྦྱིན་པའི་སྔགས་སོ།། ",
            "ལེའུ་བཅུ་དྲུག་པའོ།། ",
            "གཉིས་པ་དམིགས་པའི་རྟེན་གཟུགས་བརྙན་གྱི་དཀྱིལ་འཁོར་ལ་གསུམ་།",
            ""
        ],
        [
            "རྒྱུ་སྤྱིར་།",
            "རང་བཞིན་རྒྱས་པར་།",
            "ལྟས་སྣང་བའོ།།",
            "གཉིས་པ་ལ་གཉིས་།",
            "གཞལ་ཡས་ཁང་དང་། ",
            "རྒྱན་དང་། ",
            "གདན་ཁྲི་སྟེ་རྟེན་གཞལ་ཡས་ཁང་དང་། ",
            "བརྟེན་པ་ལྷ་ཡི་དཀྱིལ་འཁོར་རོ། །",
            "དེ་ལ་གཉིས་།",
            "སྐུ་མདོག་ཞལ་ཕྱག་གི་རྣམ་པ། ",
            "རྒྱན་ཆ། ",
            "གསུང་གི་ང་རོ། ",
            "ཕྱག་མཚན་བཙུན་མོའི་སྦྱོར་ཚུལ་དང་བཅས་པས་",
            "གཙོ་བོའི་བཞུགས་ཚུལ་དང་། ",
            "ཁྲོ་མོ་ཉི་ཤུ་དང་དབང་མོ་ཉེར་བརྒྱད་ཀྱིས་",
            "འཁོར་གྱི་བཀོད་པའོ།།",
            ""
        ],
        [
            "ལེའུ་བཅུ་བདུན་པའོ།། ",
            "གསུམ་པ་ཇི་ལྟར་མཆོད་པའི་ཚུལ་ལ་གསུམ་།",
            "དོན་གྱི་འབྲེལ་འགོད། ",
            "ཚིག་གི་དོན་།",
            "སྐབས་ཀྱི་དོན་བསྡུ་བའོ།།",
            "གཉིས་པ་ལ་གསུམ་།",
            "སྒྲོལ་བ་དང་སྦྱོར་བས་སྤྱིར་།",
            ""
        ],
        [
            "དམ་རྫས་བདུད་རྩི་དང་འདོད་ཡོན་རྒྱན་གྱི་མཆོད་པས་བྱེ་བྲག་ཏུ་།",
            "ཐུན་མོང་དང་མཆོག་གི་དངོས་གྲུབ་འགྲུབ་བས་ཕན་ཡོན་བསྟན་པའོ།། ",
            "ལེའུ་བཅོ་བརྒྱད་པའོ།། ",
            "བཞི་པ་དམ་ཚིག་གི་རིམ་པ་ལ་གསུམ་།",
            "དོན་གྱི་འབྲེལ་།",
            "ཚིག་གི་དོན་།",
            ""
        ],
        [
            "སྐབས་ཀྱི་དོན་བསྡུ་བའོ།།",
            "གཉིས་པ་ལ་གཉིས་།",
            "དམ་ཚིག་ཆེན་པོའི་ངོ་བོ་སྤྱིར་བསྟན་པ་དང་། ",
            "བསྒྲུབ་བསྲུང་གི་རྣམ་བཞག་བྱེ་བྲག་ཏུ་བཤད་པའོ།།",
            "དང་པོ་ལ་གསུམ་ལས། ",
            "གསང་བའི་དམ་ཚིག་གཞན་ལས་འཕགས་ཚུལ། ",
            "དེར་འདུལ་སྡོམ་ཐམས་ཅད་འདུས་ཚུལ། ",
            "དམ་ཚིག་དངོས་སོ།།",
            "དེ་ལ་བཞི་སྟེ་སྲོག་གཅོད། ",
            "མ་བྱིན་ལེན། ",
            "རྫུན་སྨྲ། ",
            "མི་ཚངས་སྤྱོད་།",
            "གཉིས་པ་བྱེ་བྲག་ཏུ་བཤད་པ་ལ་བཞི་།",
            ""
        ],
        [
            "ངོ་བོ་ངེས་ཚིག་དང་བཅས་པ། ",
            "ཕན་ཡོན་ཉེས་དམིགས་དང་བཅས་པ། ",
            "རང་བཞིན་དབྱེ་བ་དང་བཅས་པ། ",
            "ཕན་ཡོན་ཆེན་པོ་རྒྱ་ཆེར་བཤད་པའོ།།",
            "དང་པོ་ལ་གཉིས་།",
            "རྩ་བ་དང་མི་སྤང་ཞིང་དང་བླང་གི་ཡན་ལག་སྟེ་ངོ་བོ་དང་། ",
            "རྩ་བ་དང་ཡན་ལག་གི་ངེས་ཚིག་གོ",
            "༑གཉིས་པ་",
            "ཕན་ཡོན་ཉེས་དམིགས་བཅས་པ་ལ་གཉིས་།",
            "བསྲུང་བའི་ཕན་ཡོན་དང་། ",
            "ཉམས་པའི་ཉེས་དམིགས་སོ།།",
            "དེ་ལ་གཉིས་།",
            ""
        ],
        [
            "རྩ་བ་ཉམས་པའི་ཉམས་གྲིབ་གཞན་ལ་གནོད་ཅིང་རང་ལ་འབྱུང་བ་དང་། ",
            "ཡན་ལག་ཉམས་པའི་ཉེས་པའོ།།",
            "གསུམ་པ་ལ་གཉིས་།",
            "རང་བཞིན་དང་། ",
            "དབྱེ་བའོ།།",
            "དེ་ལ་གཉིས་།",
            "རྩ་བ་དང་ཡན་ལག་གི་དབྱེ་བས་རྣམ་གྲངས་ཀྱི་དབྱེ་བ་དང་། ",
            "ཆོས་ཅན་དང་ཆོད་ཉིད་མཐའ་མེད་པས་དམ་ཚིག་བསམ་གྱིས་མི་ཁྱབ་པར་དབྱེ་བའོ།།",
            "བཞི་པ་ཕན་ཡོན་རྒྱ་ཆེར་བཤད་པ་ལ་ལྔ་།",
            ""
        ],
        [
            "འཇིག་རྟེན་པས་བསྟོད་ཅིང་བསྐུར་བ། ",
            "འཕགས་པས་བྱིན་གྱིས་རློབ་པ། ",
            "རྒྱལ་བའི་སྤྱོད་ཡུལ་ཐོབ་པ། ",
            "འདུལ་སྡོམ་དམ་ཚིག་འདུས་པ། ",
            "ཉམས་ཀྱང་གསོར་རུང་བའོ།། ",
            "ལེའུ་བཅུ་དགུ་པའོ།། ",
            "ལྔ་པ་ཕྲིན་ལས་སྒྲུབ་པ་ལ་གསུམ་།",
            "དོན་གྱི་འབྲེལ་འགོད། ཚིག་གི་དོན་།",
            "སྐབས་ཀྱི་དོན་བསྡུ་བའོ།།",
            "གཉིས་པ་ལ་གསུམ་།",
            ""
        ],
        [
            "སྤྱིར་།",
            "བྱེ་བྲག་ཏུ་།",
            "ཁྱད་པར་གཞན་སྨོས་པའོ།།",
            "དང་པོ་ལ་བཞི་།",
            "དྲག་པོ། ",
            "དབང་། ",
            "རྒྱས་པ། ",
            "ཞི་བའོ།།",
            "དང་པོ་ལ་གསུམ་།",
            ""
        ],
        [
            "སྲེག་པ་མེ་ཡི་ལས། ",
            "གདབ་པ་ཕུར་བུའི་ལས། ",
            "མནན་པ་བྲོ་ཡི་ལས་སོ།།",
            "དབང་ལ་གསུམ་།",
            "སྲེག གདབ། ",
            "མནན་པའོ།།",
            "རྒྱས་པ་ལ་གསུམ་།",
            "སྲེག ",
            "གདབ། ",
            "མནན་པའོ།།",
            "ཞི་བ་ལ་གསུམ་།",
            ""
        ],
        [
            "སྲེག ",
            "གདབ། ",
            "མནན་པའོ།།",
            "གཉིས་པ་བྱེ་བྲག་ཏུ་བཤད་པ་ལ་གཉིས་།",
            "དམ་ཅན་ལ་བཀའ་བསྒོ་བ་དང་། ",
            "བྲོ་གར་གྱི་ཕན་ཡོན་བསྟན་པའོ།།",
            "དང་པོ་ལ་གཉིས་།",
            "བཀའ་བསྒོ་བའི་ཚུལ་དང་། ",
            "བསྒོ་བ་དངོས་སོ།།",
            "ཕན་ཡོན་ལ་གཉིས་།",
            ""
        ],
        [
            "དོན་ངོས་བཟུང་བ་དང་། ",
            "དེ་རྒྱས་པར་བཤད་པའོ།།",
            "དེ་ལ་བཞི་།",
            "གཙོ་བོ་ལྔ་ཡི་བྲོ་གར་གྱི་ཕན་ཡོན། ",
            "མ་མོ་བརྒྱད་ཀྱི༴ ",
            "ཕྲ་མེན་བརྒྱད་ཀྱི༴ ",
            "དབང་མོ་ཉེར་བརྒྱད་ཀྱི་བྲོ་གར་གྱི་ཕན་ཡོན་ནོ།།",
            "གསུམ་པ་ཁྱད་པར་གཞན་སྨོས་པ་ལ་གཉིས་།",
            "གནས་དང་། ",
            "ཏིང་ངེ་འཛིན་ནོ།། ",
            "ལེའུ་ཉི་ཤུ་པའོ།།",
            ""
        ],
        [
            "གསུམ་པ་འབྲས་བུ་སྐུ་དང་ཡེ་ཤེས་ལ་",
            "བསྟོད་པའི་ཚུལ་ལ་གཉིས་།",
            "བསྟོད་ཚུལ་མདོར་བསྟན་པ་དང་། ",
            "བསྟོད་པ་རྒྱས་པར་བཤད་པའོ།།",
            "དེ་ལ་གཉིས་།",
            "རིགས་ལྔ་སྤྱིར་བསྟོད་པ་དང་། ",
            "དཀྱིལ་འཁོར་གྱི་དབང་ཕྱུག་ལ་བྱེ་བྲག་ཏུ་བསྟོད་པའོ།།",
            "དང་པོ་ལ་ལྔ་སྟེ༑",
            "སྐུ་ཡི། ",
            "གསུང་གི ",
            "ཐུགས་ཀྱི། ",
            "ཡོན་ཏནཀྱི། ",
            "ཕྲིན་ལས་ཀྱི་རིགས་ལ་བསྟོད་པའོ།།",
            ""
        ],
        [
            "ལེའུ་ཉེར་གཅིག་པའོ།། ",
            "དོན་གསུམ་པ་རྒྱུད་རྗེས་འཇུག་ལ་གཏད་པའི་ཚུལ་ལ་གསུམ་།",
            "དོན་གྱི་འབྲེལ་འགོད། ",
            "ཚིག་གི་དོན་།",
            "སྐབས་ཀྱི་དོན་བསྡུ་བའོ།།",
            "གཉིས་པ་ལ་གཉིས་།",
            "ལམ་ཀུན་གྱི་འབྲས་བུར་གདམས་པ་དང་། ",
            "གསང་བ་ཀུན་གྱི་མཆོག་ཏུ་གདམས་པའོ།།",
            ""
        ],
        [
            "དང་པོ་ལ་གཉིས་།",
            "གདམས་བྱ་རྒྱུད་ཀྱི་རང་བཞིན་དང་། ",
            "གང་ལ་གདམས་པ་སྣོད་ཀྱི་ཆེ་བའོ།།",
            "དང་པོ་ལ་གསུམ་།",
            "འབྲས་རྒྱུད་དངོས་བསྟན། ",
            "ལམ་གཞན་དེའི་རྐང་སྟེགས་སུ་།",
            "རྣམ་གྲངས་གཞན་གསུངས་པའི་དགོངས་པ་བསྟན་པའོ།།",
            "གཉིས་པ་གསང་བ་ཀུན་གྱི་མཆོག་ཏུ་གདམས་པ་ལ་གཉིས་།",
            ""
        ],
        [
            "གསང་དོན་དངོས་དང་། ",
            "དེ་འཛིན་པའི་གང་ཟག་ལུང་བསྟན་པའོ།།",
            "གསུམ་པ་སྐབས་ཀྱི་དོན་བསྡུ་བ་ལ་གཉིས་།",
            "རང་སྣང་ལ་དགྱེས་པ་དང་། ",
            "རང་སྣང་གདོད་མའི་དབྱིངས་དེ་ཉིད་དུ་འཕོ་འགྱུར་མེད་པར་བཞུགས་ཚུལ་ལོ། །",
            " ལེའུ་ཉི་ཤུ་རྩ་གཉིས་པའོ།། ",
            "སྤྱི་དོན་གསུམ་པ་ཡོངས་སུ་རྫོགས་པ་མཇུག་གི་དོན་ལ་གསུམ་།",
            "རྒྱུད་གང་གི་ཁོངས་སུ་གཏོགས་པ་དང་། ",
            "ལེ་ལག་གང་ཡིན་པ། ",
            "འབྲས་བུ་མཆོག་ཏུ་གྱུར་པའོ།།",
            "བདག་བློའི་ཡིད་ཀྱི་པདྨོའི་ཁང་བཟང་དུ། །",
            "རྒྱུད་དོན་སྒྱུ་འཕྲུལ་ཉི་ཟེར་གསལ་བ་ཡིས། །",
            "བསྡུས་འགྲེལ་འདབ་སྟོང་གེ་སར་རྒྱས་གྱུར་པ། །",
            "དེ་ཡིས་བློ་གསལ་རྐང་དྲུག་དགའ་བར་མཛོད། །",
            "དགེ་བ་དེ་ཡིས་བདག་དང་འགྲོ་བ་ཀུན། །",
            "མ་ལུས་ཉེར་ཞི་གདོད་མའི་མཁའ་དབྱིངས་སུ། །",
            "གསང་བའི་སྙིང་པོ་དམ་པས་ལེགས་གཞོལ་ཏེ།།",
            ""
        ],
        [
            "སྐུ་དང་ཡེ་ཤེས་འདུ་འབྲལ་མེད་པར་།",
            "གང་འདིར་བདག་བློ་ནགས་རིའི་ཁྲོད་དགའ་ཞིང་།།",
            "སྤྲོས་པས་སྐྱོ་ལ་",
            "ཏིང་འཛིན་ལྷུར་ལེན་ནའང་། །",
            "ཡང་ཡང་བསྐུལ་ཕྱིར་སྙིང་རྗེའི་རླབས་གཡོ་བས། །",
            "ཕྱི་རབས་དོན་འགྱུར་སྙམ་ནས་",
            "འདི་བརྩམས་སོ།།",
            "མིག་ལྡན་རྣམས་ཀྱི་གཟུ་བོའི་བློས་སྦྱར་ཏེ།།",
            ""
        ],
        [
            "ཇི་བཞིན་དོན་ཉིད་གཟིགས་པས་དགོངས་པར་འགྱུར།།",
            "ལུང་རིགས་མན་ངག་རྣམ་བཀྲའི་ཚོགས་མང་བས། །",
            "ཅུང་ཟད་མི་འགལ་ལེགས་བཤད་སྤྲིན་ཕུང་འཁྲིགས། །",
            "འདི་དོན་རྣམ་བཞིའི་ལེགས་པར་བསྟན་པ་ནི། །",
            "སྤྱི་དོན་ཡིད་མཁའི་མུན་པ་སེལ་བ་དང་། །",
            "བསྡུས་དོན་མ་རིག་མུན་པ་སེལ་བ་དང་། །",
            "གཞུང་དོན་ཕྱོགས་བཅུའི་མུན་པ་སེལ་བ་དང་། །",
            "ལམ་རིམ་ཡེ་ཤེས་སྒྲོན་མ་འབར་བ་སྟེ།།",
            "ཐེག་མཆོག་སྒྱུ་འཕྲུལ་ཚིག་དོན་གསལ་བ་ཡིན།།",
            "རིན་ཆེན་མཆོག་ལས་འདོད་དགུ་སྒྲུབ་པ་བཞིན། །",
            "རྒྱུད་དོན་མཆོ ག་ལས་ཐར་པ་བསྒྲུབ་པའི་ཕྱིར། །",
            "བློ་མིག་མཆོག་ལས་ཕུན་ཚོགས་སྒྲུབ་པ་དང་། །",
            "ལེགས་བཤད་མཆོག་ལས་དོན་གཉིས་སྒྲུབ་པར་མཛོད། །",
            "འདིར་ནི་སྐྱེ་བོ་དགའ་བ་རྣམ་མང་བས། །",
            "དད་ལྡན་དོན་གཉེར་དགའ་བས་དགྱེས་པར་མཛོད། །",
            "དཔལ་གསང་བའི་སྙིང་པོ་དེ་ཁོ་ན་ཉིད་ངེས་པའི་",
            "བསྡུས་དོན་མ་རིག་པའི་མུན་པ་ཐམས་ཅད་སེལ་བ་ཞེས་བྱ་བ། ",
            "ཐེག་པ་མཆོག་གི་རྣལ་འབྱོར་པ་རྡོ་རྗེ་གཟི་བརྗིད་ཀྱིས། ",
            "གངས་རི་ཐོད་དཀར་དུ་སྦྱར་བ་རྫོགས་སོ།།",
            "དགེའོ།།།། ",
            "༄༅། །",
            "སྒྱུ་འཕྲུལ་དྲྭ་བ་ཆེན་པོ་ལས་ཞི་བའི་ལས་བྱང་འབྲིང་པོ་དང་",
            "འབྲེལ་བའི་རིམ་གཉིས་ཀྱི་རྣལ་འབྱོར་གསལ་བའི་བསྙེན་ཡིག་དངོས་གྲུབ་རིན་པོ་ཆེའི་ཟ་མ་ཏོག་ཅེས་བྱ་བ་བཞུགས་སོ།།",
            ""
        ],
        [
            "རིགས་དང་དཀྱིལ་འཁོར་ཀུན་གྱི་",
            "ཁྱབ་བདག་བཅོམ་ལྡན་འདས་དཔལ་རྡོ་རྗེ་སེམས་དཔའི་ཞབས་ཀྱི་",
            "པདྨོར་རྣམ་པ་ཀུན་ཏུ་ཕྱག་འཚལ་ཞིང་",
            "སྐྱབས་སུ་མཆིའོ་བྱིན་གྱིས་བརླབས་པར་མཛད་དུ་།",
            "དེ་ཡང་ཇི་སྐད་དུ། ",
            "རྡོ་རྗེ་སེམས་དཔའ་སྒྱུ་འཕྲུལ་དྲྭ་བ་ལས། ",
            "གང་གི་གླང་ཆེན་མྱོས་འདྲའི་སེམས། །",
            " མཉམ་པར་བཞག་པས་བཏུལ་ནས་སུ༑ །",
            " སྔགས་དང་ཕྱག་རྒྱ་རབ་བརྟན་ན། ",
            "དངོས་གྲུབ་ཡ་མཚན་ཆེན་པོར་འགྱུར།། ",
            "ཞེས། ",
            "ཐུན་མོང་གི་དངོས་གྲུབ་དངོས་སུ་འགྲུབ་ཅིང་",
            "མཆོག་གི་དངོས་གྲུབ་སྒྲུབ་པའི་གཞིར་མེད་དུ་མི་རུང་བ། ",
            "རྣལ་འབྱོར་ཆེན་པོའི་ལམ་བསྐྱེད་པའི་",
            "རིམ་པ་ལ་བསླབ་པར་འདོད་པ་དག་གིས། ",
            "དང་པོ་སྔགས་ཀྱི་འཇུག་སྒོ་སྨིན་བྱེད་དབང་གི་རིམ་པ་།",
            "ཕྱི་ཕན་པའི་དབང་བཅུ། ",
            "ནང་ནུས་པའི་དབང་ལྔ། ",
            "གསང་བ་ཟབ་མོའི་དབང་གསུམ་དང་བཅས་པ་།",
            ""
        ],
        [
            "དབང་སྲོག་རྒྱུད་ལ་འཛིན་པ་དམ་ཚིག་རྣམ་པར་དག་པ་ཞིག་མེད་།",
            "བསྐྱེད་རྫོགས་གང་ལ་འཇུག་ཀྱང་འབྲས་བུ་མེད་པར་མ་ཟད་ངན་སོང་ལ",
            "ས་འགྲོ་ས་མེད་པས་དམ་ཚིག་གི་གནས་འདི་ཤིན་ཏུ་གལ་ཆེ་བ་ཞིག་ལགས་པས། ",
            "དེ་ཅུང་ཟད་བཤད་ན",
            "གསང་བ་སྙིང་པོ་ལས། ",
            "བླ་མེད་མི་སྤང་བླ་མ་བཀུར།།",
            "སྔགས་དང་ཕྱག་རྒྱ་རྒྱུན་མི་བཅད།།",
            "ཡང་དག་ལམ་དུ་ཞུགས་ལ་བྱམས།།",
            ""
        ],
        [
            "གསང་བའི་དོན་ཕྱིར་སྨྲ་མི་བྱ།།",
            "འདི་ནི་རྩ་བ་ལྔ་དག་སྟེ།།",
            "ཞེས་རྩ་བ་ལྔ་དང་། ",
            "ཡན་ལག་གི་དམ་ཚིག་བཅུར་གསུངས་པས། ",
            "རྩ་བ་ལྔ་པོ་འདི་མི་བསྲུང་བར་སྔགས་ལ་ཞུགས་པ་རང་གཞན་ཕུང་ལ་",
            "སྦྱོར་བ་ལས་མེད་པས། ",
            "དེ་ཡིད་ལ་འཇག་པ་ཅུང་ཟད་འགོད་པ་།",
            "དང་པོ་བླ་མེད་མི་སྤང་བ་ནི། ",
            "ཡུལ་བླ་ན་མེད་པའི་བྱང་ཆུབ་ཀྱི་སེམས་ལྷག་པ་དོན་དམ་བདེན་པ་དང་། ",
            "ལྷག་པ་ཀུན་རྫོབ་ཀྱི་བདེན་པ་གཉིས་པོ་ལ་ཡིད་ཆེས་ཀྱི་ངེས་པས་",
            "ལྟ་སྒོམ་སྤྱོད་པ་གསུམ་གྱིས་ཉམས་སུ་ལེན་པར་བྱ་བ་ལས་ལོག་ལྟས་མི་སྤོང་།",
            "གཉིས་པ་བླ་མ་བཀུར་བ་ནི། ",
            "ཡུལ་དབང་བསྐུར་རྒྱུད་འཆད་མན་ངག་སྟོན་པའི་",
            "བླ་མ་གསུམ་སྒོ་གསུམ་གཡོ་སྒྱུ་དང་ཟོལ་ཟོག་མེད་པར་ཅི་མཉེས་ལ",
            ""
        ],
        [
            "ས་ཐུགས་དང་འགལ་བའི་བྱ་བ་སྣེ་གཅིག་ཙམ་ཡང་སྤང་བའོ།། ",
            "གསུམ་པ་སྔགས་དང་ཕྱག་རྒྱ་རྒྱུན་མི་བཅད་པ་ནི། ",
            "ཡུལ་རྒྱུ་མ་ནོར་བ་རྩ་བའི་སྔགས་དང་། ",
            "བསྐྱེད་པ་རྐྱེན་གྱི་སྔགས། ",
            "བཟླས་པ་ལས་ཀྱི་སྔགས་གསུམ་དང་། ",
            "ཕྱག་རྒྱ་ལ་བཅའ་བ་དམ་ཚིག་གི་ཕྱག་རྒྱ་དང་། ",
            "བཀྲོལ་བ་ལས་ཀྱི་ཕྱག་རྒྱ་དང་། ",
            "བསམ་པ་ཆོས་ཀྱི་ཕྱག་རྒྱ་དང་། ",
            "ལྷ་སྐུ་ཕྱག་རྒྱ་ཆེན་པོ་དང་བཞི་པོ་རྣམས་བརྩོན་པས་",
            "མི་འདོར་བར་ལོ་ཟླས་བར་མ་ཆོད་པར་བརྩོན་པར་བྱའོ།། ",
            "བཞི་བ་མཆེད་ལ་བྱམས་པར་བྱེད་པ་ནི་",
            "སྤྱིར་ཡུལ་དྲུག་གསུངས་ཀྱང་། ",
            "ཕྱི་མ་གཉིས་འདི་ཡུལ་ཤིན་ཏུ་གཉན་པས་ཉེ་བའི་",
            "མཆེད་སྔགས་ཀྱི་ཐེག་པར་ཞུགས་པ་དང་། ",
            "འདྲེས་པའི་མཆེད་བླ་མ་གཅིག་གིས་བསྡུས་པ་ཕ་གཅིག་གི་སྤུན་དང་། ",
            "དཀྱིལ་འཁོར་གཅིག་གིས་བསྡུས་པ་མ་གཅིག་པའི་སྤུན་ལྟ་བུ་ཡིན་པས། ",
            "དེ་གསུམ་ནི་ཡང་དག་གི་ལམ་དུ་ཞུགས་པའི་མཆེད་དང་། ",
            "དེའི་ནང་ནས་ཀྱང་འདྲེས་པའི་མཆེད་ནི་",
            "ལྷག་པར་བྱམས་པར་བྱ་བའི་ཡུལ་།",
            "བྱམས་ལུགས་ནི་རྟག་ཏུ་མི་འབྲལ་ཞིང་",
            "ཕན་འདོགས་པའི་ལྷག་བསམ་གྱིས་",
            "བརྩེ་གདུང་རྒྱུན་མི་བཅད་པར་བྱའོ།། ",
            "ལྔ་པ་གསང་བའི་དོན་མི་སྨྲ་བ་ནི། ",
            "གསང་བའི་ཡུལ་ནི། ",
            "སྔགས་ཀྱི་དམ་ཚིག་ཉམས་པ་དང་། ",
            "དམ་ལས་ལོག་པ་དང་། ",
            "དམ་ཚིག་མེད་པ་དཀྱིལ་འཁོར་མ་མཐོང་བ་དང་། ",
            "ནང་འདྲེས་མ་འདྲེས་ཐམས་ཅད་ལ་གསང་།",
            "གསང་ཚུལ་ནི། ",
            "སྤྱིར་སྔགས་ཀྱི་ཚིག་དང་དོན་གྱི་གནས་རྣམས་སྣོད་མ་ཡིན་པ་",
            "ལ་གསང་བར་བྱ་བ་ཡིན་མོད། ",
            "ཁྱད་པར་དུ་གསང་བའི་དོན་བཅུ་ནི། ",
            "གསལ་བཀྲ་ལས། ",
            "ལྟ་ཟབ་སྤྱོད་པ་རླང་པོ་དང་། །",
            "ལྷའི་མིང་གཟུང་དང་གྲུབ་རྟགས་གསང་།།",
            ""
        ],
        [
            "ཞེས་སྤྱིར་དུས་ནམ་ཡང་གསང་དགོས་པ། ",
            "སྤྱི་གསང་བཞི་ནི། ",
            "སྔགས་ཀྱི་ལྟ་བ་ཟབ་མོ་མཉམ་པའི་བདེན་གཉིས་དབྱེར་མེད་ཀྱི་",
            "དོན་བློ་འཕང་དམའ་བ་རྣམས་ལ་གསང་།",
            "སྦྱོར་སྒྲོལ་གྱི་སྤྱོད་པ་བརླང་པོ་ནི་ཐམས་ཅད་ལ་གསང་།",
            "ཡི་དམ་ལྷའི་མིང་དང་སྔགས་དང་གྲུབ་པའི་རྟགས་རྣམས་ནི། ",
            "ནང་མ་འདྲེས་པའི་མཆེད་ལ་བསྟན་ན་དམ་ཚིག་ཉམས་པར་འགྱུར་ཞིང་།",
            "འདྲེས་པ་ལ་བསྟན་ན་རང་གི་དངོས་གྲུབ་འགྲུབ་པ་ལ་ཤིན་ཏུ་གེགས་ཆེན་པོ་བསྐྱེད་པས་",
            "རྣམ་པ་ཀུན་ཏུ་གསང་བར་བྱའོ།།",
            "བར་གསང་བཞི་ནི། ",
            "རང་སྒྲུབ་པའི་གནས་དང་། ",
            "སྒྲུབ་པའི་དུས་ཚོད། ",
            "སྒྲུབ་པའི་གྲོགས་མཆེད་དང་། ",
            "གཟུངས་མ་དང་། ",
            "སྒྲུབ་པའི་རྫས་ཡོ་བྱད་དང་བཅས་པ་བཞི་བོ་སྒྲུབ་པ་མཐར་མ་ཕྱིན་བར་དུ་གསང་བར་བྱའོ།།",
            "གསང་འོས་དང་གཉེར་གཏད་གཉིས་ཀྱི་དང་པོ་ནི། ",
            "གསང་བར་འོས་པ་རྫས་དང་སྤྱོད་པ་གཞན་ཕལ་བས་",
            "མཐོང་ཐོས་སུ་མི་རུང་བ་རྣམས་གསང་བའོ།།",
            ""
        ],
        [
            "གསང་བར་གཉེར་གཏད་ནི། ",
            "སློབ་དཔོན་དང་མཆེད་ལྕམ་གྱིས་གསང་བར་གདམས་པ་རྣམས་",
            "ནི་དུས་ནམ་དུ་ཡང་གསང་བར་བྱ་དགོས་སོ།།",
            "དེ་ལྟར་རྩ་བ་ལྔ་པོ་འདི་ནི། ",
            "ཤིང་ལྗོན་པའི་རྩ་བ་ལྟར་ཡོན་ཏན་ཐམས་ཅད་ཀྱི་གཞི་རྟེན་ཡིན་པས་",
            "རྩ་བ་ལྔ་ཞེས་གསུངས་སོ།།",
            "དེའང་བྱང་སེམས་དང་སྔགས་རྒྱ་གཉིས་བསྒྲུབ་པའི་དམ་ཚིག་དང་། ",
            "གཞན་གསུམ་བསྲུང་བའི་དམ་ཚིག་གི་མཆོག་སྟེ་",
            "རྩ་བ་ལྔ་པོ་བསྲུང་ན་དངོས་གྲུབ་ཐམས་ཅད་ཀྱི་འབྱུང་ཁུངས་སུ་འགྱུར་ལ",
            "མ་བསྲུང་ཞིང་ཉམས་པར་གྱུར་ན་",
            "བྱང་ཆུབ་གྱི་མྱུ་གུ་སྔོ་སྐམ་དུ་འགྱུར་བས་འདི་ལྔ་བསྲུང་བ་ཅི་ནས་གལ་ཆེ། ",
            "ཡན་ལག་གི་དམ་ཚིག་མི་སྤང་བ་ལྔ། ",
            "མི་འདོར་བ་ལྔ་ནི་རྩ་བའི་དམ་ཚིག་གི་གྲོགས་སུ་དགོས་པ་འོབས་འཚམས་ཀྱི་ར་བ་ལྟ་བུ་ཡིན་ཀྱང་། ",
            "དེ་བསྡུ་ན",
            "གོང་མ་ཁྱད་པར་ཅན་གྱིས་བསྒྲུབས་པའི་ཆོས་སྨན་ལ་ལོངས་སྤྱོད་པ་དང་། ",
            "ཆོས་ཐམས་ཅད་བདེན་གཉིས་རེས་མེད་དུ་མཉམ་པ་ལ་ཤེས་འཇུག་གི་དགོངས་པ་ཟབ་མོས། ",
            "དེ་ལས་མི་འདའ་བར་མཉམ་པའི་དམ་ཚིག་ལ་གནས་པས་འཐུས། ",
            "དེ་ལྟར་དབང་ཐོབ་དམ་ཚིག་ལ་གནས་པའི་གང་ཟག་གིས། ",
            "བསྙེན་སྒྲུབ་ལ་འཇུག་པར་བྱ་དགོས་པ་གཞིར་བཞག་།",
            ""
        ],
        [
            "དེ་ནས་སྒྱུ་འཕྲུལ་དྲྭ་བ་ཆེན་པོའི་བསྙེན་པ་བཏང་བའི་ཚུལ། ",
            "བླ་མ་གོང་མའི་ཞལ་རྒྱུན་བཞིན་འཆད་པ་ལ་གཞི་ཤེས་པའི་མཚན་ཉིད་ལྟ་བས་",
            "ཆོས་ཐམས་ཅད་ཀྱི་གནས་ལུགས་གཏན་ལ་དབབ་པ། ",
            "རྐྱེན་འཇུག་པའི་མཚན་ཉིད་བསྒོམ་པས་ཉམས་སུ་བླང་བ། ",
            "ལམ་གྱུར་གྱི་འབྲས་བུ་རིག་འཛིན་གྱི་གོ་འཕང་ལ་",
            "སྦྱོར་བའི་ཚུལ་གསུམ་དུ་བསྡུས་ནས་",
            "འཆད་པའི་དང་པོ་།",
            "སྤྱིར་མ་ཧཱའི་རྒྱུདཀྱི་དངོས་པོ་བཅུ་ངེས་ངེས་ཞིག་དགོས་ཀྱང་",
            "རྒྱུད་བཤད་རྫོགས་ཟིན་གྱི་དབང་དུ་བགྱིས་ནས་",
            "སྐབས་འདིར་ལྟ་བའི་གནད་དེ་འཆད་པར་བྱ་བ་།",
            "གཞི་དང་། ",
            "ལམ་དང་། ",
            "འབྲས་བུ་གསུམ་གྱི་སྒོ་ནས་ཤེས་པར་བྱ་བ་།",
            "དང་པོ་གཞི་ལས་གཉིས་ཏེ༑",
            ""
        ],
        [
            "ཧེ་རུ་ཀ་གལ་པོ་ལས། ",
            "གནས་ལུགས་ངོ་བོ་ཉིད་ཀྱི་གཞི། །",
            "ལྷག་པའི་ཆོས་སྐུ་འཆིང་གྲོལ་མེད།།",
            "ཅེས་དང་། ",
            "རྩ་རྒྱུད་ལས། ",
            "ཨེ་མ་ཧོ་བདེ་གཤེགས་སྙིང་པོ་ལས། །",
            "རང་གི་རྣམ་རྟོག་ལས་ཀྱིས་སྤྲུལ།།",
            "སྣ་ཚོགས་ལུས་དང་ལོངས་སྤྱོད་དང་། །",
            "གནས་དང་སྡུག་བསྔལ་ལ་སོགས་པ། །",
            "བདག་དང་བདག་གིར་སོ་སོར་འཛིན།།",
            "ཅེས་གནས་ལུགས་ངོ་བོ་ཉིད་ཀྱི་གཞི་ནི། །",
            "སེམས་ཉིད་ཡེ་ནས་རང་བཞིན་གྱིས་རྣམ་པར་དག་པ་དབྱིངས་སྟོང་པའི་ཆ་ནས་",
            "དབྱིངས་དོན་དམ་དང་། ",
            "རང་བཞིན་འོད་གསལ་བའི་ཆ་ནས་ཡེ་ཤེས་དོན་དམ་དེ་གཉིས་དབྱེར་མི་ཕྱེད་པ་ཟུང་འཇུག་དོན་དམ། ",
            "ཕྱི་མ་ལ་སྐུ་གསུང་ཐུགས་ཡོན་ཏན་འཕྲིན་ལས་ལྔ་ཡི། ",
            "ལྡོག་པ་ལྔར་ཕྱེ་བས་ལྷག་པའི་སྐོར་བདུན་ངོ་བོ་ཉིད་བདེན་པ་དབྱེར་མེད་ལྷུན་གྱིས་གྲུབ་པའི་དཀྱིལ་འཁོར་ཉིད་ཡུལ་ཅན་སེམས་ཀྱི་གནས་ལུགས་སུ་བཞུགས་པ་",
            "དེ་སེམས་ཅན་ཐམས་ཅད་ལ་རིགས་གཅིག་གི་ཚུལ་དུ་བཞུགས་པས། ",
            "བདེ་གཤེགས་སྙིང་པོས་འགྲོ་བ་ཡོངས་ལ་ཁྱབ་པར་གསུངས་པ་དེ་ཡིན་ལ",
            "རྫས་གཅིག་གིས་ཁྱབ་པར་བསྟན་པ་གཏན་མིན་པས། ",
            "དེ་ལྟ་བུའི་གནས་ལུགས་བདེན་པ་དབྱེར་མེད་",
            "ལྷག་པའི་ཆོས་སྐུ་ཆེན་པོ་དེ་ཐོས་བསམ་གྱི་ཤེས་རབ་ཀྱིས་ཚོགས་ལམ་པས་དོན་སྤྱིའི་ཚུལ་གྱིས་",
            "།",
            "སྦྱོར་ལམ་པས་དེ་ལ་མྱོང་བ་།",
            ""
        ],
        [
            "མཐོང་ལམ་པས་བདེན་པ་དབྱེར་མེད་བློའི་སྤྱོད་ཡུལ་དང་",
            "བྲལ་བར་མངོན་སུམ་ལ་ཡུལ་མེད་རང་གསལ་དུ་རྟོགས་དགོས་པའི ་",
            "གོ་བ་སྤྱིར་བཏང་།",
            "ལས་དང་པོ་པའི་སྐབས་སུ་གཏན་ཚིག་ཆེན་པོ་བཞིས་གཏན་ལ་ཕབ་།",
            "ངེས་པའི་བློ་ཁྱད་པར་ཅན་བསྐྱེད་པ་ལ་ལྟ་བ་ཞེས་བྱའོ།།",
            "དེ་ཡང་ལྟ་བའི་ངེས་པ་བསྐྱེད་པ་ལ་གཉིས་པ་འཁྲུལ་པས་",
            "བརྟགས་པའི་གཞི་འདི་ཆོས་ཅན་དུ་མ་བཟུང་།",
            "དེའི་ཆོས་ཉིད་དེ་ལོགས་སུ་གཞལ་མི་ཤེས་པས། ",
            "དེ་ངོས་བཟུང་པའི་ཕྱིར། ",
            "རང་གི་རྣམ་རྟོག་ལས་ཀྱིས་སྤྲུལ།།",
            "ཞེས་བྱ་བའི་སེམས་ཉིད་ཡེ་ནས་",
            "རང་བཞིན་གྱིས་རྣམ་པར་དག་པ་བདེ་བར་གཤེགས་པའི་སྙིང་པོ་བདེན་པ་དབྱེར་།",
            ""
        ],
        [
            "དེ་ལྟར་ཡིན་པ་ལ་རྟེན་འབྲེལ་བཅུ་གཉིས་ཀྱི་ཐོག་མའི་",
            "མ་རིག་པས་རང་ངོ་མ་ཤེས་ཤིང་",
            "གནས་ཚུལ་དེ་ལ་སྣང་ཚུལ་གཟུང་འཛིན་བདེན་པར་ཞེན་པའི་",
            "དབང་གིས་ཡུལ་མེད་ཡུལ་དུ་བཟུང་། ",
            "སེམས་མེད་སེམས་སུ་བཟུང་བའི་ལོག་རྟོག་སྟེ་",
            "དེ་སྟོན་པར་བཞེད་ནས",
            "རྩ་རྒྱུད་ལས། ",
            "བདག་དང་བདག་གིར་གཞན་རྣམས་ནི༑ ༑",
            "ལོག་པར་རྟོག་པ་ཙམ་ཉིད་ལས། །",
            "ཕྲ་ཞིང་ཟབ་པའང་ཡོད་མ་ཡིན།།",
            "ལོག་རྟོག་ཉིད་ལ་ཉིད་སྤྱོད་པས། །",
            "གཞན་དུ་གཡོ་བ་ཅི་ཡང་མེད།།",
            "ཅེས། ",
            "གཞན་རང་རྒྱུད་པས་འཁོར་རྩ་བདག་འཛིན་དང་། ",
            "ཐལ་འགྱུར་པས་བདེན་འཛིན་ལ་བཞེད་ཅིང་། ",
            "འདིར་ནི་མ་རིག་པ་ལོག་པར་རྟོག་པའི་ཤེས་པ་ཉིད་།",
            "རྩ་རྒྱུད་ལས། ",
            "ཨ་ཧོ། ",
            "སྲིད་རྩའི་ཉེས་དམིགས་བདག་ཏུ་རྟོག་ལས་འཕྲོས། །",
            "རྒྱུད་དྲུག་སྐྱེ་འགགས་ལུས་དང་ལོངས་སྤྱོད་དང་། །",
            "གནས་དང་སྡུག་བསྔལ་འཁྲུལ་འཁོར་ལ་སོགས་པ། །",
            "ལོག་རྟོག་ཉིད་ལས་གཞན་དུ་ཅི་ཡང་མེད།།",
            "ཅེས་པས། ",
            "བདེན་འཛིན་ལ་འཁོར་བའི་རྩ་བར་བཞེད་།",
            ""
        ],
        [
            "དེས་བཟུང་ཚུལ་ལ་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་བློས་",
            "ཕར་བཏགས་པ་ཙམ་ལས་ཡུལ་གྱི་སྟེང་ན་རང་རྒྱུད་པ་ལྟར་",
            "རང་གི་མཚན་ཉིད་ཀྱིས་གྲུབ་པར་མི་བཞེད་པ། ",
            "ལོག་རྟོག་ཉིད་ལ་ཉིད་སྤྱོད་པ། །",
            "ལོག་རྟོག་སྒྱུ་མ་ཉིད་ཀྱང་ངོ་།།",
            "ཞེས་གསུངས་པས། ",
            "འཁྲུལ་པའི་ཆོས་ཐམས་ཅད་མ་རིག་པའི་རོལ་པ་ལོག་པར་རྟོག་པའི་ཆོ་འཕྲུལ་འབའ་ཞིག་པ་འདི་ལྟར་སྣང་བ་ནི་",
            "ལོག་རྟོག་གི་རྒྱུན་སྔ་མ་ཉིད་ལ་ཕྱི་མ་ཉིད་སྤྱོད་པ་རྨི་ལམ་གྱི་སྣང་བ་ལྟར་",
            "ལོག་པར་རྟོག་པའི་འཁྲུལ་སྣང་ཙམ་ཉིད་ལས་",
            "གཞན་དུ་འཁྲུལ་བའི་རྒྱུ་ཕྲ་ཞིང་ཟབ་པ་ཅི་ཡང་ཡོད་པ་མ་ཡིན་ཏེ",
            "དེའི་རྒྱུ་མ་རིག་པས་བདག་དང་། ",
            "ཕུང་པོ་ལྔ་དང་། ",
            "ཞེན་པའི་རྒྱུན་རྣམས་སུ་སྣང་སྣང་བ་ཉིད་ཀྱི་ཕྱིར། ",
            "དཔེར་ན་རྨི་ལམ་གྱི་སྣང་བ་བཞིན་ནོ།། ",
            "དེ་ལྟར་ན་མ་ཧཱ་ཡོ་ག་རང་ལུགས་ཀྱི་བདེན་པ་གཉིས་ཀྱི་རྣམ་བཞག་རྩ་རྒྱུད་ལས། ",
            "ཡང་དག་སྒྱུ་མའི་ཚུལ་གཉིས་སུ། །",
            "བདག་དང་བདག་གི་གཞན་མེད་།",
            "རྣམ་དག་་་དབྱིངས་ཉིད་ཚུལ་གཅིག་།",
            "ཞེས།",
            ""
        ],
        [
            "དེ་ཡང་ཐ་སྙད་པའི་ཤེས་ངོར་སྣང་ཡང་རྣམ་པར་དཔྱད་ན་",
            "ལོག་རྟོག་ཙམ་ཡང་ཡོད་པ་མ་ཡིན་པས། ",
            "འཁོར་བར་སྣང་ཙམ་ཉིད་ནས་ཡང་དག་པར་མ་གྲུབ་པ་ལྷག་པའི་",
            "བདེན་པ་དབྱེར་མེད་དབྱིངས་དང་ཡེ་ཤེས་གཉིས་སུ་མེད་པ་",
            "དེ་དོན་དམ་བདེན་པ་དང་། ",
            "སྒྱུ་མ་ལྟ་བུར་རང་སྣང་མ་འགགས་པར། ",
            "ལྷ་རྟོག་དབྱེར་མེད་དུ་བཞུགས་པ་དེ་ངེས་པ་སྔགས་རང་ལུགས་ཀྱི་བདེན་པ་གཉིས་སུ་འཇོག་པས་",
            "རྒྱུའི་ཐེག་པ་དང་བསྲེ་བར་མི་བྱའོ།།",
            "དེས་ན་རིགས་པའི་དགག་བྱ་ལོག་རྟོག་བདེན་པར་ཞེན་པ་དེ་ཡིན་།",
            "ལམ་གྱི་དགག་བྱ་འཁྲུལ་པའི་ཤེས་པ་ལ་",
            "མ་དག་པར་སྣང་བ་དེ་ཉིད་འོག་ཏུ་འཆད་པའི་རྣམ་པ་གསལ་བ་རྣམ་དག་དྲན་པ། ",
            "ང་རྒྱལ་བརྟན་པ་གསུམ་བསྐྱེད་རིམ་བསྒོམ་པ་དེས་དགག་དགོས་པ་ཡིན་ནོ།།",
            "བསྐྱེད་རིམ་གྱི་བསྒོམ་པ་དེ་ལྟ་བ་ཡིན་པར་ཁས་ལེན་ནུས་སམ། ",
            "དེས་ན་ཐ་མལ་གྱི་སྣང་ཞེན་འགོགས་པ་ལ་བསྐྱེད་རིམ་གྱིས་",
            "ཡུལ་གསུམ་གྱད་དུ་མ་གྱུར་གྱི་བར་བསྒོམ་པས། ",
            "དཔེར་ན་མི་སྡུག་པ་གོམས་པས་ས་གཞི་ཀེང་རུས་ཀྱི་སྣང་བར་འཆར་བ་བཞིན་དུ་གོམས་པས་",
            "ཐ་མལ་ལ་དག་པའི་སྣང་བ་ལྡོག་ནུས་ཀྱང་། ",
            "ད་དུང་དེ་ལ་གྱ་ནོམ་ལྷར་ཞེན་གྱི་སྣང་བ་ཡོད་པས་དེས་འཆིང་བས། ",
            "དེ་འགོག་པ་ལ་རྫོགས་རིམ་གྱི་ལམ་གྱིས་",
            "རླུང་སེམས་ཀྱི་འཛིན་པ་དབུ་མའི་དབྱིངས་སུ་བཅིང་ནས་",
            "དཔེ་དང་དོན་གྱི་འོད་གསལ་རིམ་གྱིས་རང་རྒྱུད་ལ་འདྲེན་པའི་སྟོབས་ཀྱིས་རྗེས་ཐོབ་ན་ལྷར་ཞེན་གྱི་འཛིན་པ་",
            "དེ་ཡང་སྒྱུ་མ་ལྟར་འཆར་དགོས་པའི་གནད་རྣམས་ཟིན་པར་བྱས་ནས",
            "ལོག་རྟོག་བདེན་པར་ཞེན་པ་དེ་དགག་པ་།",
            ""
        ],
        [
            "རྟོགས་པ་བཞིའི་གཏན་ཚིག་གིས་",
            "གྲུབ་མཐའ་མཉམ་རྫོགས་ཆེན་པོའི་",
            "རང་བཞིན་དུ་གཏན་ལ་",
            "འབེབ་ཅིང་ངེས་པར་བྱ་བའི་ཕྱིར། ",
            "རྩ་རྒྱུད་ལས། ",
            "རྒྱུ་གཅིག་པ་དང་ཡིག་འབྲུའི་ཚུལ། །",
            "བྱིན་གྱིས་བརླབས་དང་མངོན་སུམ་པ། །",
            "རབ་ཏུ་རྟོགས་པ་རྣམ་བཞི་ཡིས། །",
            "ཐམས་ཅད་མངོན་རྫོགས་རྒྱལ་པོ་ཆེ།།",
            "ཞེས། ",
            "དང་པོ་འདི་ལྟར་ལོག་པའི་རྟོག་པ་དང་",
            "དེའི་སྣང་བ་ཉིད་ཀྱང་། ",
            "འབྱུང་བཞིའི་འཕོ་འགྱུར་ནམ་མཁའི་ངང་ལས་",
            "མ་གཡོས་པ་བཞིན་དུ་དོན་ལ་ཆོས་ཉིད་རྟེན་པའི་གཞི་དང་",
            "བསྐྱེད་པའི་རྩ་བ་མེད་པ་ལས་གཞན་དུ་གཡོ་བ་ཅི་ཡང་མེད་པ་ནི། ",
            "རྒྱུ་གཅིག་པའི་རྟགས་ཅེས་སྒྲུབ་པ་།",
            "དེ་ཆོས་ཅན་དུ་བཀོད་ན་",
            "འདི་ལྟར་སྣང་བའི་འཁོར་འདས་ཀྱི་སྣང་བ་ཆོས་ཅན། ",
            "རྒྱུ་སྐྱེ་བ་མེད་པ་སྟོང་པ་ཉིད་དུ་རོ་གཅིག་ཏེ་",
            "བདེན་པའི་གཅིག་དང་དུ་མ་བྲལ་བའི་ཕྱིར། ",
            "དཔེར་ན་འཇིམ་པའི་བུམ་པ་བཞིན་ཅེས་སོ།།",
            "དེའི་རྒྱུ་མཚན་ཆོས་ཐམས་ཅད་བློས་བཏགས་པ་ཙམ་ལ་",
            "བདེན་པའི་གཅིག་དང་དུ་མ་བྲལ་བའི་ཕྱིར་རོ། །",
            " གཉིས་པ་ཡིག་འབྲུའི་ཚུལ་གྱི་གཏན་ཚིག་ནི། ",
            "ཇི་ལྟར་ལོག་རྟོག་གི་རྒྱུན་རྣམ་པར་དག་པས་",
            "ཆོས་ཐམས་ཅད་སྟོང་ཉིད་ཀྱི་དབྱིངས་སུ་རྒྱུ་གཅིག་ན་",
            "སྣ་ཚོགས་སུ་སྣང་མི་རིགས་སོ་ཞེས་སྟོང་པ་ཉིད་",
            "རྟེན་འབྲེལ་རང་བཞིན་མེད་པའི་འཆར་ཚུལ་དུ་གོ་བ་མ་རྙེད་པའི་ངོར། ",
            "སྟོང་པ་ཉིད་དབྱིངས་དང་ཡེ་ཤེས་གཉིས་སུ་མེད་པ་།",
            "རྟེན་འབྲེལ་འགགས་པ་མེད་པའི་",
            "འཆར་ཚུལ་ལྷ་རྟོག་དབྱེར་མེད་པ་ལ་ངེས་པ་སྐྱེ་བའི་ཕྱིར། ",
            "དེ་ཡང་སྐྱེ་མེད་མཚོན་པ་ཨའི་ཚུལ་སྟེ་གསུང་གི་རང་བཞིན། ",
            "དེ་ཉིད་ལས་ཅིར་ཡང་མི་འགག་པས་",
            "དབང་བསྒྱུར་བ་མཚོན་པ་ཨུའི་ཚུལ་སྟེ་སྐུའི་རང་བཞིན། ",
            "དེ་གཉིས་མཚམས་སྦྱར་བ་གཉིས་མེད་དུ་",
            "རྟོགས་པ་རིག་པ་ཡེ་ཤེས་ལྔར་གསལ་བ་མཚོན་བྱེད་",
            "ཨོ་གྱི་ཚུལ་དུ་རྟོགས་པ་ཐུགས་ཀྱི་རང་བཞིན་།",
            ""
        ],
        [
            "དེ་དག་མཚོན་པ་ལ་ཆོས་ཅན་དུ་འགོད་།",
            "འདི་ལྟར་མ་དག་པའི་སྣང་བ་འདི་ཆོས་ཅན། ",
            "ལྷ་རྟོག་དབྱེར་མེད་དུ་འཆར་དུ་རུང་སྟེ་ཡི་གེ་ཨ་ཨུ་མ་གསུམ་གྱིས་མཚོན་པ་",
            "རྟེན་འབྲེལ་རང་བཞིན་མེད་པ་སྐུ་གསུང་ཐུགས་སུ་འཆར་བའི་ཕྱིར། ",
            "དཔེར་ན་སྐྱུ་རུ་རའི་ས་བོན་འོ་མས་བྲན་པ་བཞིན་ནོ།།",
            "ཞེས་སོ།།",
            "སྔ་མ་དེ་གཉིས་ཀྱི་ལམ་གྱི་གནད་ལྟ་བ་བདེན་པ་གཉིས་ལ་སྒྲོ་འདོག་བཅད་།",
            "གསུམ་པ་འདི་བདེན་གཉིས་དབྱེར་མེད་དུ་རྟོགས་པ་དེ་གོམས་།",
            "དེ་བཞིན་རྟོགས་ནས་གོམ་ན་མངོན་དུ་འགྱུར་ནུས་སམ། ",
            "ནུས་ན་ཕྱིར་མི་ལྡོག་གམ་སྙམ་།",
            ""
        ],
        [
            "འདི་ལ་སྤྱིར་བློས་རྟོག་ཚད་མངོན་དུ་གྱུར་དགོས་པ་མིན་ཀྱང་",
            "འདིར་ནི་བདེན་པ་དབྱེར་མེད་སྐུ་ཐུགས་ཟུང་དུ་འཇུག་པ་ཉིད་རྟོགས་ནས་",
            "གོམས་ན་",
            "མངོན་དུ་གྱུར་བར་མ་ཟད་སླར་རང་མི་ལྡོག་པར་ངེས་པ་བསྐྱེད་པའི་སླད་དུ། ",
            "ཆོས་ཅན་འགོད་།",
            "ཡེ་ཤེས་ཀྱི་རོལ་པ་འདི་ཆོས་ཅན། ",
            "ཁྱོད་ཇི་ལྟར་རྟོགས་ནས་",
            "གོམས་ཁྱོད་ཇི་ལྟ་བ་བཞིན་མངོན་དུ་འབྱུང་ནུས་པའི་ཕྱིར། ",
            "དཔེར་ན་ཆབ་རོམ་ཆུར་ཞུ་བའི་ནུས་པའམ་བྱིན་རླབས་ཡོད་པ་བཞིན། ",
            "ཞེས་སོ།།",
            "བཞི་བ་གཏན་ཚིག་དེ་རྣམས་ཚད་མ་གང་གིས་རྟོགས་ནུས་སྙམ་།",
            ""
        ],
        [
            "མངོན་སུམ་བཞི་ལས་འཕགས་པའི་མངོན་སུམ་འདི་ཡུལ་གྱི་གནས་ཚུལ་ལ་",
            "ཞུགས་པའི་བློ་ཡིན་པའི་ཕྱིར་དང་། ",
            "དེ་ལྟར་དམིགས་པའི་བློ་དེ་དྲི་མ་ཟད་བྱེད་ཡིན་པའི་ཕྱིར་དང་། ",
            "དེ་དང་ལྡན་པའི་གང་ཟག་དེ་ཉེས་ཟད་ཡིན་པའི་ཕྱིར་ན་",
            "རྗེས་དཔག་ལོང་བ་བརྒྱུད་པ་ལྟ་བུ་མ་ཡིན་པར་",
            "གཞན་འཕགས་པའི་མངོན་སུམ་ལ་ཐུག་དགོས་པའི་ཕྱིར། ",
            "ཡེ་ཤེས་ཀྱི་རོལ་པ་ཁྱོད་ཆོས་ཅན། ",
            "དེ་ལྟར་རང་རིག་མངོན་སུམ་གྱིས་ཡུལ་མེད་རང་གསལ་དུ་རྟོག་ནུས་ཏེ་",
            "འཕགས་པའི་མངོན་སུམ་ཡིན་པའི་ཕྱིར། ",
            "དཔེར་ན་ཆོས་དབྱིངས་མངོན་སུམ་མཐོང་བ་བཞིན་ཞེས། ",
            "གཞན་གྱི་མངོན་སུམ་རྗེས་དཔག་གིས་རྟགས་སུ་འགོད་པ་ཚད་མའི་སྤྱི་སྐད་ཡིན་ཏེ",
            "ཡུལ་མེ་ཏོག་ལྡན་གྱི་བྲག་རྫོང་ན་ཆོས་ཅན་ཆུ་མེད་།",
            "ལྷས་སྦྱིན་གྱིས་མ་མཐོང་བའི་ཕྱིར་ཞེས་པ་བཞིན་ནོ།།",
            "ཡོད་ཅེས་བཀོད་ནའང་ཆོག་།",
            ""
        ],
        [
            "འདི་ལྟར་གཏན་ཚིག་གིས་སྔགས་ཀྱི་བདེན་པ་གཉིས་ལ་ངེས་པ་ཐུན་མིན་དུ་འདྲོང་བར་བྱ་།",
            "རྒྱུ་འཕྲུལ་གྱི་མན་ངག་པདྨའི་མན་ངག་ལྟ་བའི་ཕྲེང་བ་ན་འདི་དག་ལས། ",
            "གོང་མའི་མན་ངག་གི་ངོ་སྤྲད་ཞིག་གསུང་མི་སྣང་བས་",
            "འདི་མ་ཧཱ་ཡོ་གའི་ལྟ་བའི་གནད་ཤིན་ཏུ་གལ་ཆེ་བར་སྣང་བས། ",
            "དེ་བཞིན་ངེས་དགོས་པ་རྣམས་ཀྱིས་གཞི་ཤེས་པའི་མཚན་ཉིད་ལྟ་བ་བསྟན་ནས",
            "གཉིས་པ་ལམ་གྱི་རྣམ་པར་བཞག་པ་སྤྱི་དང་བྱེ་བྲག་གཉིས་ཀྱི་དང་པོ་རྒྱུད་ཀྱིས་དངོས་པོ་བཅུ་ལས། དང་པོ་ལྟ་བ་ནི་གཞི་ཤེས་པར་བྱ་བ་དང་མར་།",
            "འབྲས་བུ་ཐོབ་པར་བྱ་བ་དང་ཡར་འབྲེལ་བས་གཞིའི་གནས་ལུགས་རྟོག་ཚུལ་དང་",
            "འབྲེལ་བས་གཞི་དང་མཉམ་དུ་བསྟན་།",
            "ལམ་རྒྱུད་ཕྱི་མ། ",
            "སྤྱོད་པ་དང་། ",
            "དཀྱིལ་འཁོར་དང་། ",
            "དབང་དང་། ",
            "དམ་ཚིག་དང་། ",
            "མཆོད་པ་དང་། ",
            "སྔགས་དང་། ",
            "ཏིང་ངེ་འཛིན་དང་། ",
            "ཕྲིན་ལས་དང་། ",
            "སྒྲུབ་པ་དང་དགུའོ།།",
            "དེ་དག་ངེས་པར་བྱ་བ་ལ་རྒྱུད་ཀྱི་བཤད་པ་ཐོས་བསམ་གྱི་ཤེས་རབ་ཀྱིས་ངེས་པ་སྤྱིར་བཏང་།",
            ""
        ],
        [
            "འདིར་ནི་བྱེ་བྲག་ཏུ་གྱུར་པ་ཏིང་ངེ་འཛིན་ནམ། ",
            "རྐྱེན་འཇུག་པའི་མཚན་ཉིད་བསྒོམ་པ་ལ་བསྐྱེད་རིམ་དང་། ",
            "རྫོགས་པའི་རིམ་པ་གཉིས་བསྒོམ་པ་རྒྱུད་འདིས་ལམ་གྱི་གཞུང་ཤིང་ལྟ་བུ་ཡིན་པས། ",
            "དང་པོ་ཐ་མལ་མ་དག་པའི་སྣང་ཞེན་གྱི་གཉེན་པོ་ཐབས་བསྐྱེད་པའི་རིམ་པ་རྒྱ་ཆེ་བའི་ཕྱོགས་ཇི་ལྟར་གོམས་པ་ནི། ",
            "སྤྱིར་སྦྱོར་ལམ་དྲོད་ཐོབ་པ་ཚོགས་སྒྲུབ་དང་འབྲེལ་ནས་",
            "བཤད་པ་རྒྱུད་ཀྱི་དངོས་བསྟན་ཡིན་པའི་ཤུགས་ཀྱིས་",
            "འཕང་བ་གཙོ་བོ་ལས་དང་པོ་པའི་སྐབས་ནས་",
            "ཐབས་བསྐྱེད་པའི་རིམ་པ་ལ་ཇི་ལྟར་གོམས་པ་ལ་གསུམ། ",
            "སྔོན་འགྲོ་དང་། ",
            "དངོས་གཞི། ",
            "རྗེས་ཀྱི་བྱ་བ་དང་གསུམ་ལས། ",
            "དང་པོ་གང་དུ་སྒྲུབ་པའི་གནས་རྒྱུད་ལས་བཤད་པ་བཞིན་མཚན་ཉིད་ཚང་བ། ",
            "གོང་མའི་ཞབས་ཀྱིས་བཅག་པ་བཀྲ་ཤིས་ཤིང་བྱིན་རླབས་དང་ལྡན་པ་གཞི་བདག་དཀར་པོའི་ཕྱོགས་ལ་དགའ་བ། ",
            "སྐྱེ་བོའི་འདུ་འཛིའི་དབེན་པ་ཞིག་ནི་ངེས་པར་དགོས་པ་སྤྱིར་བཏང་། ",
            "བྱེ་བྲག་ཏུ་དུས་འཁོར་རྩ་རྒྱུད་ལས། ",
            "གང་དུ་ས་སྐྱོང་ཆོས་ལྡན་ཞིང་།",
            "གང་ཞིག་ཁོ་ནར་སྐྱེ་དགུ་རྣམས། །",
            "བདེ་གནས་པ་འཛིན་རྩོད་པ་མེད།།",
            "དེར་ནི་རྣལ་འབྱོར་ཡང་དག་བརྩོན།།",
            "ཞེས་དང་། ",
            "སྒོས་ནི། ",
            "བསྡུས་རྒྱུད་ལས། ",
            "གང་དུ་སེམས་ནི་རབ་ཏུ་ཚིམ་པར་འགྱུར་པར་གྱུར་པ་དེར་ནི་",
            "བསྒྲུབ་པར་བྱའོ་མི་ཡི་བདག་པོ་ཀྱེ༑ ",
            "ངེས་པར་འཇམ་པའི་མལ་ཆ་དག་དང་སྟན་ལ་ཉེ་བར་འདུག་ལ་",
            "སྔར་བརྗོད་བསྲུང་བ་བྱས་ནས་",
            ""
        ],
        [
            "ནི། ",
            "ཞེས་དང་། ",
            "དགོངས་འདུས་ལས། ",
            "ཡིད་མཐུན་བྱུང་ན་",
            "གྲོང་ཁྱེར་ཡིན་ཡང་རུང་། ",
            "ཞེས་རྒྱུན་གྱི་ཉམས་ལེན་གྱི་གནས་ལ་",
            "ངེས་པ་མེད་པར་ཡང་གསུང་ལ",
            "མདོར་ན་རང་གང་དུ་ཡིད་དགའ་ཞིང་",
            "ཉེར་འཚེ་མེད་པ་དེར་བསྒོམ་པར་གསུངས་།",
            "དུས་ཚོད་ཡང་། ",
            "རྒྱུད་ལས། ",
            "ཤིན་ཏུ་སྐར་མ་རྒྱལ་ལ་གཏད།།",
            "ཚེ་གྲང་ཡར་གྱི་ངོ་ལ་བྱ།།",
            ""
        ],
        [
            "གསུངས་པས་ལས་དང་པོ་པས་ཟླ་བ་ལྔ་བའི་ཚེས་བཞི་ནི་",
            "གུ་རུ་རིན་པོ་ཆེའི་དགོངས་འདུས་ལ",
            "ས་གསུངས་པའི་གཟའ་ཕུར་བུ་སྐར་མ་རྒྱལ་འཛོམ་པའི་བཀྲ་ཤིས་པའི་དུས་ཡིན་པས་",
            "དེར་སྒྲུབ་པའི་དབུ་འཛུག་པ་ལ་གནས་ཁང་ཕྱག་དར་དང་། ",
            "ཞི་ཁྲོའི་གཏོར་མ་དཀར་དམར་གཉིས་དང་སྨན་རཀ་ཉེར་སྤྱོད་བཅས་དང་འཛོམ་ན་",
            "རྒྱུད་མགོན་ལེགས་ལྡན་གྱི་གཏོར་མ་བསྟན་མ་རྒྱུན་བཞག་བཅས་དང་སྒོ་དྲུང་དུ་ཐོ་དཀར་པོ་བརྩེགས། ",
            "ཐོ་བྱང་ལ་ཕྱག་ན་རྡོ་རྗེའི་སྐུའམ་སྔགས་བྱང་རྒྱལ་ཆེན་བཞིའི་སྔགས་བྱང་ཤམས། ",
            "རྫོགས་པའི་བྱང་ཆུབ་སྒྲུབ་པ་ལ་སོགས་བྲིས་བྲ་རྩིས་མནན་པ་དང་རང་གི་གདན་འོག་ཏུ་ས་དཀར་གྱི་གཡུང་དྲུང་གཡས་འཁྱིལ་དང་ཀུ་ཤ་རྩེ་མོ་ནང་བསྟན་གྱིས་རྒྱ་གྲམ་གྱི་རྣམ་པར་བཀོད་པའི་སྟེང་། ",
            "བསམ་གཏན་གྱི་འབོལ་ཆུང་སྔོན་དམའ་བ། ",
            "ཕྱི་ནས་ཅུང་ཟད་མཐོ་བར་བཏིང་ནས",
            "ཕྱི་དྲོ་དབང་གི་དུས་སུ་སྒྲུབ་པའི་དབུ་འཛུག་དགོས་།",
            "དེ་ཡང་རྒྱུན་བཤགས་སྔོན་དུ་སོང་།",
            "སྒོ་དྲུང་དུ་ཕྱིན་ནས་",
            "རྒྱལ་ཆེན་གྱི་གཏོར་མ་བཞིའམ་གཅིག་གིས་འཐུས་པས། ",
            "དེ་དང་ཉེར་སྤྱོད་བཅས་བཤམ་ནས་བྱིན་གྱིས་བརླབས་ནས་གང་དག་འདིར་གནས་དང་། ",
            "དེའི་མཐར་རྒྱལ་ཆེན་བཞིའི་སྔགས་ལ་ཉེར་སྤྱོད་གཏོར་མའི་སྔགས་བཏགས་པས་ཐོ་འཛུག ",
            "དེ་ཡང་རྒྱལ་ཆེན་ཡུལ་འཁོར་སྲུང་དྲི་ཟའི་དཔུང་དང་བཅས་པས་ཤར་ནས་",
            ""
        ],
        [
            "ལྷོའི་བར་དུ་ཕྲེང་བར་སྦྲེལ་བ། ",
            "ཞིག་སོགས་བཤད་རྒྱུ་ཡོད་ཀྱང་། ",
            "ཞལ་རྒྱུན་ལ་རྒྱལ་པོ་ཆེན་པོ་རྣམས་སྔོན་གྱི་དམ་ཚིག་གི་དབང་གིས་སྒྲུབ་པ་པོ་སྲུང་བ་ཆོས་ཉིད་ཡིན་པས། ",
            "ཕྱོགས་སོ་སོ་ན་རྒྱལ་ཆེན་བཞིའི་རང་རང་གི་དཔུང་དང་བཅས་པ་",
            "དམག་གི་ཕྲུ་མ་བཞིན་བཞུགས་པར་བསམ་པས་ཆོག་།",
            "དེ་ནས་བགེགས་གཏོར་བཏང་བ་ལ་དཀྱིལ་འཁོར་ནང་ལྟར། ",
            "རང་ཉིད་ཞེ་སྡང་རྡོ་རྗེའི་ང་རྒྱལ་ལ་གནས་པས་",
            "གཏོར་མ་བྱིན་གྱིས་བརླབས་ཏེ་རང་གི་ཚེ་རབས་ཀྱི་ལན་ཆགས་པའི་བགེགས་ཀྱི་བདག་པོ་དང་། ",
            "བདག་མོ་རྣམས་ལ་འདོད་ཡོན་བསམ་གྱིས་མི་ཁྱབ་པའི་དངོས་པོར་",
            "ནམ་མཁའ་མཛོད་སྔགས་དང་ཕྱག་རྒྱས་བསྔོས་ཏེ་",
            "བདག་གི་བྱང་ཆུབ་སྒྲུབ་པའི་གེགས་དང་",
            "བར་ཆད་མ་བཏང་བར་བདེན་པའི་ཚིག་གིས་།",
            "གལ་ཏེ་མི་ཉན་ཞིང་གདུག་པའི་སེམས་ཀྱིས་འདུག་།",
            "ཁྲོ་བོ་འཆོལ་བའི་ཚོགས་སྤྲོས་ཏེ་",
            "ཧཱུྃ་ཧཱུྃ་ཧཱུྃ་བི་ཤྭ་བཛྲ་སོགས་དང་ཧཱུྃ་བཞིའི་སྔགས་ཐུན་གྱིས་གཟིར་ཞིང་",
            "སྒྲུབ་པའི་གནས་ཀྱི་ཕ་མཐར་བསྐྲད་པར་བྱས་ཏེ་",
            ""
        ],
        [
            "འཁོར་ལོ་ལྔའི་སྲུང་བ་ཧཱུྃ་ཞེས་བརྗོད་པས༴ ",
            "སོགས་ནས་མཚོན་ཆ་ལྔའི་སྲུང་བའི་",
            "འཁོར་ལོ་ཕྱིང་རིམ་པ་ལྔ་བ་བྱ་སྒོང་ལྟར་སྲུབ་མེད་པར་",
            "ཕྱི་རོལ་ནས་ཡེ་ཤེས་ཀྱི་མེ་དང་མེ་དཔུང་གི་",
            "རང་བཞིན་ཁྲོ་ཆུང་གི་ཚྭ་ཚྭ་འཕྲོ་བ་རང་གི་གནས་ཀྱི་",
            "གནམ་ས་འབྱར་བར་སྣང་བའི་ནང་ཚུན་ཆད་དུ་།",
            "ནམ་མཁའི་མཐའ་ཚུན་ཆད་ཟེར་བ་དེ་མ་བརྟགས་པའི་གཏམ་ཡིན་།",
            "དེ་ལ་དགོས་པའང་ལྷག་པོ་།",
            "འདི་དང་རྒྱལ་ཆེན་ཐོ་འཛུག་གཉིས་ཀྱི་",
            "སྐབས་དམིགས་བསལ་ཡོད་ན་དམིགས་རྡེལ་བཞག",
            "འོན་ཀྱང་མཚམས་མ་གྲོལ་བར་དུ་འཇུག་མ་དགོས་ན་ཆེར་།",
            "སྲུང་འཁོར་འདི་མཚམས་མ་གྲོལ་བར་བསྡུ་རིམ་གྱིས་དུས་སུ་",
            "མི་བསྡུ་བར་ཐུན་རེ་རེ་བཞིན་གསལ་འདེབས་པ་དང་། ",
            "དགོངས་མོ་ཉལ་ཁའི་དུས་སུ་ཆེར་གསལ་བཏབ་སྟེ་",
            "ཉལ་བར་བྱ་དགོས་པ་ཨ་བུ་རིན་པོ་ཆེའི་གསུངས་རྒྱུན་།",
            ""
        ],
        [
            "དེ་ནས་བཤགས་པ་ནས་བསྙེན་པའི་བར་ནར་འདེད་ཀྱིས་བསྙེན་པ་སྟོང་རྩ་ཙམ་སོང་བ་དང་། ",
            "སྲོད་ཀྱི་སྐབས་དེ་ཉིན་ལ་ཚོགས་མཆོད་རྒྱས་པ་བྱས་ཏེ་",
            "མཇུག་ཆོག་རྣམས་རྫོགས་པར་བྱས་ནས་ཉལ། ",
            "ཕྱིར་ཉིན་ཐོ་རངས་ཀྱི་དུས་སུ་མལ་ནས་ལྡང་སྟེ་གོས་ཚགས་ལེགས་པར་བགོས་ཏེ་",
            "སྟན་ལ་འདུག་ནས་",
            "རང་རང་གི་ལུགས་ཀྱི་སྔོན་འགྲོ་ཐུན་མོང་དང་ཐུན་མིན་གྱི་སྔོན་འགྲོ་བ་རྒྱུད་ལེགས་པར་སྦྱང་།",
            "འབུམ་སྔགས་ཙམ་ཚང་བར་བྱེད་ན་འདིར་སྦྱང་།",
            ""
        ],
        [
            "མིན་ཀྱང་སྔོན་འགྲོ་བློ་ལྡོག་བཞིས་རང་རྒྱུད་འཁུལ་ནུས་པ་ཞིག་ཁག་ཆེ་བས། ",
            "དེ་ཉིན་བདུན་ནམ་བདུན་ཕྲག་གསུམ་ལ་སོགས་པར་",
            "བློ་སྦྱང་དེ་བར་ལས་བྱང་བཏང་མི་།",
            "སྲུང་བའི་འཁོར་ལོ་དེ་ཡིད་ཀྱིས་གསལ་རེ་གདབ། ",
            "ཁྱད་པར་དངོས་གྲུབ་ཀྱི་གེགས་བྱང་ནས་རྒྱུད་སྣོད་རུང་དུ་བྱ་བ་།",
            "ཡེ་ཤེས་སྐུ་མཆོག་གི་བཤགས་པ་དང་སྦྲེལ་བའི་ཕྱག་དང་བཤགས་པ་ཅི་ནུས་སུ་།",
            "དེ་ལྟར་སྔོན་དུ་འགྲོ་བའི་རིམ་པས་སྤྱིར་རྒྱུད་སྦྱང་བས། ",
            "ཕན་ཡོན་བགེགས་དང་བར་ཆད་ཞི་བ་དང་། ",
            "ལྷ་མཉེས་པས་རྒྱུད་བྱིན་གྱིས་བརླབས་པ་མྱུར་བ་དང་། ",
            "དངོས་གཞིའི་ཏིང་ངེ་འཛིན་ལས་བློ་གོམས་སླ་བ་དང་། ",
            "ཚོགས་གཉིས་དང་ཁྱད་པར་བསོད་ནམས་ཀྱི་ཚོགས་རྒྱ་ཆེན་པོ་གསོགས་པ་དང་། ",
            "གཞི་ལམ་འབྲས་གསུམ་གྱི་རྟེན་འབྲེལ་ཁྱད་པར་ཅན་འགྲིགས་ཤིང་རྒྱུད་སྨིན་པ་དང་། ",
            "ཚེ་རབས་ཐམས་ཅད་དུ་ལྷག་པའི་ལྷས་རྗེས་སུ་།",
            "གནས་སྐབས་སུ་ལས་དང་དངོས་གྲུབ་ཀྱི་ཁྱད་པར་རབ་འབྱམས་ལ་དབང་བ་སོགས། དགོས་པ་དཔག་ཏུ་མེད་པ་ཡོད་པས་སྔོན་དུ་བྱ་བ་རྣམས་གལ་ཆུང་དང་",
            "དོན་མེད་མི་བསམ་པར་གནད་དུ་སྨིན་པར་བྱ་དགོས་པ་ཡིན་ནོ།། ",
            "གཉིས་པ་དངོས་གཞི་སྒྲུབ་པ་ལ་དངོས་སུ་འཇུག་པ་ལ་",
            "བསྐྱེད་རྫོགས་གཉིས་ཀྱི་དང་པོ་ལ་ཐུན་རྣམས་ཀྱི་",
            "སྔ་དྲོའི་ཐུན་ལ་ལས་བྱང་རྒྱས་པ་ཞིག་བཏང་།",
            ""
        ],
        [
            "ཕྱི་མ་རྣམས་ལ་ཚོགས་བསགས་དང་མཚོན་ཆ་ལྔའི་སྲུང་འཁོར་སྔགས་ཙམ་དང་",
            "ཉེར་སྤྱོད་སྨན་རཀ་གཏོར་མ་བཅས་སྔགས་ཙམ་དང་། ",
            "དངོས་གཞི་དེ་བཞིན་ཉིད་ཀྱི་ཏིང་ངེ་འཛིན་ནས་ལྷ་བསྐྱེད་ཡོངས་སུ་རྫོགས་པའི་བར་རྣམས་",
            "ནར་འདེད་ཀྱིས་བཏང་།",
            "དབང་བསྐུར་བྱིན་བརླབས་གཉིས་སྔགས་ཙམ་གྱིས་འཐུས་།",
            "སྤྱན་འདྲེན་བཞུགས་གསོལ་གཉིས་གཞུང་གི་ཚིག་སྔགས་བཅས་པ། ",
            "ཀུན་བཟང་བཞི་བསྣོལ་སྨན་རཀ་གཏོར་མ་སྔགས་ཙམ་དང་། ",
            "བསྟོད་པ་རྣམ་དག་དྲན་པ་ཡིན་པས་གཞུང་བཞིན་དུ་བཏང་ནས་",
            "གཟོད་དེ་བཞིན་ཉིད་ཀྱི་ཏིང་ངེ་འཛིན་ནས་རིམ་པར་སེམས་དམིགས་པ་ལ་བསླབས་ནས་",
            "ཐུན་གསུམ་ཆ་གཉིས་དང་ཆ་ཕྱི་མ་ལ་བསྙེན་པ་བཟླ་བར་བྱའོ།།",
            "དགུང་ཐུན་གྱི་མཇུག་ཏུ་ལེགས་ལྡན་གྱི་གཏོར་བསྔོ་།",
            "འདི་ནི་ལམ་ངེས་རྫོགས་ཀྱི་དབང་དུ་བྱ་བ་ཡིན་པས་བཀའ་གཏེར་གཉིས་ཀར་ཆོ་གའི་འགྲོས་འདི་སྦྱར་ཆོག་པས། ",
            "དང་པོ་དེ་བཞིན་ཉིད་ཀྱི་ཏིང་ངེ་འཛིན་བསྒོམ་པ་ནི། ",
            "གཞུང་གི་དངོས་རྣམས་ཉིད་ན་དངོས་མེད་པ༴་སོགས། ཚིགས་བཅད་གཅིག་བརྗོད་ནས",
            ""
        ],
        [
            "འདི་བསྒོམ་ཚུལ་ལ་གཉིས། ",
            "རིག་པ་སྤྱི་བླུགས་སུ་འཇོག་པ་དང་། ",
            "དཔྱད་པའི་རྗེས་ལ་འཇོག་པ་གཉིས་ཞེས་ཞལ་རྒྱུན་དུ་འབྱུང་བ་བཞིན། ",
            "དང་པོ་༼རིག་པ་སྤྱི་བླུགས་སུ་འཇོག་པ་༽ནི། ",
            "འདི་ལྟར་སྣང་བའི་ཆོས་ཐམས་ཅད་མི་དམིགས་ཤིང་",
            "སྤྲོས་པ་དང་བྲལ་བའི་སྟོང་པ་ཉིད་དུ་སྔར་གྱི་གཏན་ཚིག་གིས་ངེས་པས། ",
            "ཡུལ་སྐྱེ་མེད་ཀྱི་རྣམ་པ་ལ་བློས་རྩིས་མེད་དུ་འཇོག་པའོ།། ",
            "གཉིས་པ་༼དཔྱད་པའི་རྗེས་ལ་འཇོག་པ་གཉིས་ཞེས་ཞལ་རྒྱུན་དུ་འབྱུང་བ་བཞིན་༽ནི། ",
            "རྒྱུད་ལས། ",
            "གཞི་རྩ་མེད་པའི་སེམས་ཉིད་ནི། །",
            "ཕོ་མོ་མ་ཡིན་མ་ནིང་མིན།།",
            "མཚན་མེད་མ་ཡིན་རིགས་རྒྱུད་མིན།།",
            "ཁ་དོག་མ་ཡིན་དབྱིབས་མ་ཡིན།།",
            "གནས་སུ་མ་ཡིན་གང་ཡང་མིན།།",
            "ཞེས་པས། ",
            "རང་གི་སེམས་ལ་ཡོད་པའི་རྒྱུ་མཚན་གང་ཡང་དཔྱད་ན་",
            ""
        ],
        [
            "མི་རྙེད་པས་དབྱིབས་དང་ཁ་དོག་ཕོ་མོ་དང་མ་ནིང་མཚན་མེད་དང་རྒྱལ་རིགས་སོགས་རིགས་རྒྱུད་སྐྱེ་འགགས་གནས་གསུམ་དུ་བརྟགས་ཀྱང་གང་ཡང་གྲུབ་པ་མེད་པར། ",
            "རྒྱུད་ལས། ",
            "ཆོས་རྣམས་མིང་དུ་བཏགས་པ་ཙམ། །",
            "ཞེས་གསུངས་པས་མིང་དང་བརྡས་ཕར་བཏགས་པ་ཙམ་མ་གཏོགས་རང་བཞིན་གྱིས་བདེན་པར་གྲུབ་པ་མེད་ངེས་སྙམས་པའི་ངེས་པ་རྙེད་ངེས་སུ་དཔྱད་ནས",
            "དེ་ནས་སྟོང་ཉིད་ཀྱི་དོན་སྤྱི་ལ་སེམས་གྲིམ་ལྷོད་སྙོམས་པར་རྩེ་གཅིག་ཏུ་བཞག",
            "ཤེས་པ་ཁོང་ལྷོད་ལ་བཞག",
            "འཛིན་སྟངས་ཀྱི་ངར་ཆ་མ་ལྷོད་པར་བཞག",
            "ངར་ཆ་ཤོར་ན་ཡང་སེམས་གྲིམས་སུ་བཏང་།",
            "ཡང་རྣམ་རྟོག་འཚུབས་ནས་དམིགས་པ་མི་གསལ་ན་",
            ""
        ],
        [
            "ཅུང་ཟད་ལྷོད་ལ་ཁོང་བསྒྲིམ། ",
            "རྟོག་པ་ཆེར་འཕྲོ་ན་བསྒོམ་འཕྲོ་བཅད་ལ་",
            "དེ་མ་ཐག་དམིགས་པ་གསལ་བཏབ་།",
            "དེ་ལ་སེམས་རྩེ་གཅིག་ཏུ་།",
            "ཡང་དམིགས་པ་ཡིད་ཡུལ་ནས་བརྗེད་།",
            "བསྒོམ་རྒྱུ་བློ་ཡུལ་ན་མེད་པར་རྣམ་རྟོག་ཕྲ་མོ་ཤར་ནས་",
            "འདུག་ན་འོག་འགྱུ་བྱ་བ་ཡིན་པས། ",
            "དེའི་འཕྲོ་རྦད་ཀྱིས་།",
            "རྣམ་རྟོག་རྒྱ་འབྱམས་སུ་སོང་ན་སྐྱོན་ཆེས་བས་",
            "སླར་དེ་འདྲ་མི་འབྱུང་བར་བྱེད་སྙམས་པའི་པའི་ཞེ་བཅད་དྲག་པོ་།",
            ""
        ],
        [
            "ཁམས་རྙོག་པ་དང་། ",
            "གཉིད་བྲོ་བ་སོགས་བྱུང་ན་གདོང་ལ་ཆུ་ལྕགས་བརྡེག་པ་དང་ཁྲུས་།",
            "གོས་སྲབ་ཏུ་བཏང་།",
            "མཐོ་ཞིང་བསིལ་སར་།",
            "ཤེས་པ་ཡེངས་ན་ཟས་བཅུད་ཆེན་།",
            "གོས་དྲོ་བར་།",
            "གནས་མུན་པ་ཅན་དང་དམའ་སར་།",
            ""
        ],
        [
            "དེ་དག་གིས་མ་སེལ་ན་རེ་ཞིག་བསྒོམ་འཕྲོ་བཅད་ལ་ངལ་གསོ། ",
            "བསྒོམ་མི་ནུས་པའི་ལེ་ལོ་སྐྱེ་ན་མི་བརྩོན་པའི་ཉེས་དམིགས་དང་། ",
            "བརྩོན་འགྲུས་ཀྱི་ཕན་ཡོན་དང་། ",
            "དམ་པ་གོང་མའི་རྣམ་ཐར་།",
            "འདོད་ཡོན་གྱིས་སེམས་གཡེངས་ན་འདོད་ཡོན་ལ་ཆགས་པ་དང་། ",
            "འབྲས་བུ་འཁོར་བའི་ཉེས་དམིགས་དྲན་ནས་ཞེན་འཁྲིས་རྦད་ཀྱིས་།",
            "དམིགས་པའི་གསལ་སྣང་ཁྱད་པར་ཅན་སྐྱེས་ན་",
            "ཅུང་ཟད་ངལ་བསོ་ཡང་འཕྲོ་མཐུད་དེ་།",
            "སྐབས་དེར་གསལ་མི་ཐེབས་པའི་ཨུ་ཐུག་པ་བྱུང་ན་",
            "ད་དུང་ནན་ཏན་མི་བྱེད་པར་བསྒོམ་འཕྲོ་བཅད་ལ་",
            ""
        ],
        [
            "རེ་ཞིག་ངལ་གསོ། ",
            "ཡང་བསྒོམ་ན་བསྒོམ་པ་ལ་མྱོང་བའི་སྣེ་ཟིན་ནས་",
            "འོང།",
            "ཏིང་ངེ་འཛིན་བསྒོམ་དུས་དང་ལྷ་བསྒོམ་པའི་སྐབས་",
            "གང་ལ་སྔ་མ་ལ་བརྟན་པ་མ་ཐོབ་པར་",
            "དམིགས་པ་གཞན་དང་གཞན་ལ་སྤོར་ནས་བསྒོམ་པ་ནི་",
            "ཏིང་ངེ་འཛིན་གྱི་སྐྱོན་ཤིན་ཏུ་ཆེ་བ་ཡིན་པས་",
            "བློ་གཞན་དུ་མི་འཕྲོ་བར་",
            "དམིགས་པ་དེ་ཁོ་ན་ལ་སེམས་བསྒྲིམ་ཏེ་བསྒོམ་།",
            "འདི་ནི་ཐོག་མཐའ་བར་གསུམ་གྱི་སེམས་འཛིན་ཐམས་ཅད་ལ་",
            "ཤིན་ཏུ་གལ་ཆེ་བས་སྒོམ་ཚུལ་དེ་ཡིན་།",
            "བཤད་ཚུལ་ཆོས་རྗེ་མི་ཕམ་གྱིས། ",
            "སྤྱི་དོན་འོད་གསལ་སྙིང་པོ་ལས་ཉེས་པ་ལྔ་སྤང་།",
            ""
        ],
        [
            "འདུ་བྱེད་བརྒྱད་།",
            "སེམས་གནས་པའི་ཐབས་དགུའི་སྒོ་ནས་",
            "བསྒོམ་དགོས་གསུངས་པ་ཤིན་ཏུ་ཟབ་པའི་མན་ངག་དུ་སྣང་བས། ",
            "དེ་ལྟར་གོམས་ན་རིམ་གྱིས་སེམས་ཇེ་གནས་སུ་འོང་བའི་སྟེང་ནས་",
            "ཉམས་ལྔ་རིམ་པར་འབྱུང་བས། ",
            "དེའི་ཚུལ་ནི༑ ",
            "དེ་ལ་བསམ་གཏན་མི་འགྲུབ་པའི་ཉེས་པ་ལྔ་ནི་ལེ་ལོ་དང་། ",
            "གདམས་ངག་བརྗེད་པ་དང་། ",
            "བྱིང་རྒོད། ",
            "གཉེན་པོ་འདུ་མི་བྱེད་པ་དང་། ",
            "བྱིང་རྒོད་ཞི་ན་ཡང་ཧ་ཅང་རྩོལ་བས་འདུ་བྱེད་པའོ།།",
            "དེ་ལ་དང་པོ་གཉིས་ཀྱིས་ཏིང་ངེ་འཛིན་ལ་བློ་འཇུག་པའི་སྦྱོར་བ་ལ་གེགས་བྱེད། ",
            "གསུམ་པས་དངོས་གཞི་དང་། ",
            "ཐ་མ་གཉིས་ཀྱིས་ཏིང་ངེ་འཛིན་གོང་འཕེལ་དུ་འགྱུར་པ་ལ་གེགས་བྱེད་པས། ",
            "དེ་དག་སྤང་བའི་གཉེན་པོ་བརྒྱད་ནི། ",
            "དད་པ། ",
            "འདུན་པ། ",
            "རྩོལ་བ། ",
            "ཤིན་སྦྱང་།",
            "དྲན་པ། ",
            "ཤེས་བཞིན། ",
            "སེམས་པ། ",
            "སེམས་འདུ་བྱེད་བཏང་སྙོམས་།",
            "དང་པོ་བཞིས་ལེ་ལོ་སྤང་སྟེ་ཏིང་ངེ་འཛིན་ཐོབ་པ་ལ་དད་པས་འདུན་ཞིང་དོན་དུ་གཉེར་ནས་",
            "རྩོལ་བ་བསྐྱེད་པས་ཤིན་ཏུ་སྦྱང་བ་ཐོབ་སྟེ་ལེ་ལོ་སྤོང་།",
            ""
        ],
        [
            "གདམས་ངག་མི་བརྗེད་པའི་དྲན་པ་དང་བྱིང་རྒོད་བྱུང་ན་",
            "རྟོག་པའི་ཤེས་བཞིན་བྱུང་ན་",
            "སྤོང་བའི་གཉེན་པོ་འདུ་བྱེད་སེམས་པ་དང་། ",
            "བྱིང་རྒོད་ཞི་ཚེ་རྣམ་རྟོག་འདུ་མི་བྱེད་པའི་བཏང་སྙོམས་སུ་གནས་པ་རྣམས་ནི་",
            "གདམས་ངག་བརྗེད་པ་ལ་སོགས་པའི་གཉེན་པོ་རིམ་པ་བཞིན་ནོ།།",
            "ཚུལ་དེ་ལྟ་བུ་ལ་ཏིང་ངེ་འཛིན་སྒྲུབ་པ་སྟོབས་དྲུག་དང་ལྡན་དགོས་།",
            "དེ་ཡང་ཐོས་པ་བསམ་པ་དྲན་པ་ཤེས་བཞིན་བརྩོན་འགྲུས་ཡོངས་སུ་འདྲིས་པའི་སྟོབས་སོ།།",
            "ཡིད་ལ་བྱེད་པ་བཞིའི་གནས་སྐབས་ཅན་གྱི་སེམས་གནས་པའི་ཐབས་དགུ་རིམ་པར་སྒྲུབ་དགོས་པས་ཡིད་བྱེད་བཞི་ནི། ",
            "སྒྲིམ་སྟེ་འཇུག་པའི་ཡིད་བྱེད། ",
            "ཆད་ཅིང་འཇུག་པའི་ཡིད་བྱེད། ",
            "ཆད་པ་མེད་པར་འཇུག་པའི་ཡིད་བྱེད། ",
            "རྩོལ་བ་མེད་པར་འཇུག་པའི་ཡིད་བྱེད་བཞིའོ།།",
            ""
        ],
        [
            "དེ་ལྟར་སེམས་གནས་པའི་ཐབས་དགུའི་སྒོ་ནས་འཇོག་པ་།",
            "མདོ་ལས། ",
            "འཇོག་པར་།",
            "བསྡུས་ཏེ་འཇོག་པར་།",
            "བླན་ཏེ་འཇོག་པར་།",
            "ཉེ་བར་འཇོག་པ་།",
            "དུལ་བར་།",
            ""
        ],
        [
            "ཞི་བར་།",
            "ཉེ་བར་ཞི་བར་།",
            "རྒྱུད་གཅིག་ཏུ་།",
            "ཏིང་ངེ་འཛིན་དུ་བྱེད་ཅེས་གསུངས་པས། ",
            "དེ་ཡང་ཐོས་པས་འཇོག",
            "བསམ་པས་རྒྱུན་དུ་འཇོག",
            "དྲན་པས་དམིགས་པ་ལ་སླར་བླན་དེ་",
            "འཇོག་པ་དང་ཉེ་བར་འཇོག",
            ""
        ],
        [
            "ཤེས་བཞིན་གྱིས་དུལ་བ་དང་། ",
            "ཞི་བར་བྱེད་དེ་འཇོག",
            "བརྩོན་འགྲུས་ཀྱིས་རྣམ་པར་ཞི་བས་རྩེ་གཅིག་ཏུ་ཡོངས་སུ་འདྲིས་པས་",
            "སེམས་བྱིང་རྒོད་བྲལ་བའི་མཉམ་པར་འཇོག་པ་འགྲུབ་པས། ",
            "དེ་ཡང་ཡིད་ལ་བྱེད་པ་བཞིས་སྒོ་ནས་",
            "སེམས་དང་པོ་གཉིས་ཀྱི་སྐབས་སུ་ཡིད་བྱེད་དང་པོ་བསྒྲིམས་ཏེ་",
            "འཇུག་པའི་ཡིད་བྱེད་གཙོ་བོར་དགོས་ལ",
            "གསུམ་པ་ནས་བདུན་པའི་བར་དུ་ཆད་ཅིང་འཇུག་པའི་ཡིད་བྱེད་དགོས་།",
            "བརྒྱད་པའི་དུས་ན་ཆད་པ་མེད་པར་འཇུག་པའི་ཡིད་བྱེད་།",
            "དགུ་བའི་དུས་ན་རྩོལ་བ་མེད་པར་འཇུག་པའི་ཡིད་ལ་བྱེད་པ་དགོས་སོ།།",
            "དེ་ལྟར་གནས་སྐབས་དགུ་པོ་དེ་དག་ཀྱང་གཡོ་བའི་",
            "ཉམས་རི་གཟར་གྱི་འབབ་ཆུ་ལྟ་བུ་དང་། ",
            "ཐོབ་པའི་ཉམས་རོང་ཁུང་དོག་མོའི་ཆུ་ལྟ་བུ་དང་། ",
            "གོམས་པའི་ཉམས་ཆུ་ཀླུང་ལྟ་བུ་དང་། ",
            "བརྟན་པའི་ཉམས་རྒྱ་མཚོ་རླབས་དང་བྲལ་བ་ལྟ་བུ་དང་། ",
            "མཐར་ཕྱིན་པའི་ཉམས་རི་བོ་ལྟ་བུའི་ཉམས་ལྔ་རིམ་པར་སྐྱེ་བས། ",
            "ད་ནི་ཚུལ་དེ་དག་གནད་མཐུན་པར་ཉམས་སུ་ལེན་པའི་མན་ངག་ཏུ་བསྟན་ན་",
            ""
        ],
        [
            "ཏིང་ངེ་འཛིན་མ་ཐོབ་པའི་སྐྱོན་དང་། ",
            "ཐོབ་པའི་ཡོན་ཏན་དང་། ",
            "སེམས་བཞག་ཐབས་ཀྱི་གདམས་ངག་ཐོས་པའི་སྟོབས་ཀྱིས་",
            "ཏིང་ངེ་འཛིན་བསྒོམ་པ་ལ་དད་འདུན་བསྐྱེད་ལ་",
            "ཤིན་ཏུ་བསྒྲིམ་པའི་རྩོལ་བས་ལེ་ལོ་སོགས་སྤང་ཏེ",
            "དམིགས་པའི་ཡུལ་གང་དམིགས་སུ་བསལ་བ་དེའི་དོན་ལ་བཞག་པར་བྱ་བ་ནི་ཐབས་དང་པོའོ།། ",
            "དེའི་ཚེ་ན་སྐད་ཅིག་ཀྱང་མི་སྡོད་པར་",
            "རྣམ་རྟོག་གློག་བཞིན་གཡོ་ན་ཡང་",
            "རྩོལ་བ་བསྐྱེད་དེ་ཡང་ཡང་།",
            "རྣམ་རྟོག་མང་དུ་སོང་བ་འདྲ་ན་སྐྱོན་མིན་ཏེ་",
            "སྔར་སེམས་ལ་བལྟ་མ་མྱོང་བས་",
            "ད་རྣམ་རྟོག་ངོས་ཟིན་པ་།",
            "གོང་མ་དག་གི་ཞལ་།",
            ""
        ],
        [
            "རྣམ་རྟོག་མང་དུ་སོང་བ་འདྲ་ན་",
            "སེམས་སྤྲོ་ཤི་ནས་",
            "ང་ལ་བསྒོམ་མི་སྐྱེ་སྙམས་པ་བྱུང་ན་",
            "དེ་དུས་སྤྲོ་བ་བསྐྱེད་དགོས་ཏེ་",
            "སྒོམ་སྐྱེ་བའི་སྔ་རྟགས་ཡིན་གསུངས་པ་བཞིན་ཤེས་དགོས་སོ།།",
            "ཏིང་ངེ་འཛིན་གྱི་གདམས་ངག་ཐོས་པའི་དོན་བསམ་པའི་སྟོབས་ཀྱིས་དམིགས་པ་སྔ་མ་ལ་གནས་པའི་རྒྱུན་མཐུད་ཅི་ནུས་སུ་བྱ་བ་ཐབས་གཉིས་པའོ།།",
            ""
        ],
        [
            "ཐབས་དང་པོ་གཉིས་ཀྱི་དུས་ན་གནས་པའི་རྒྱུན་འབྱུང་དཀའ་ཡང་སྒྲིམ་ཞིང་",
            "བསྒྲིམ་པའི་ཡིད་བྱེད་ཀྱིས་རྒྱུན་དེ་ལ་བཞག་པར་བྱའོ།།",
            "སེམས་སྐར་མདའ་བཞིན་དུ་གཡོ་བ་དེ་དམིགས་པ་སྔ་མའི་རྒྱུན་ལས་གཞན་དུ་གཡེང་བའི་ཚེ་",
            "ཆུ་དྲོག་ལམ་སྲོལ་དུ་འཛུད་པ་ལྟར་དྲན་པས་སླར་ཡང་རང་ཤུལ་དུ་བླན་ཏེ་",
            "བཞག་པ་ནི་ཐབས་གསུམ་པའོ།།",
            "བཞག་ཐབས་དང་པོ་འདི་གསུམ་གྱི་དུས་ན་ཤོག་སྐྱ་རླུང་གིས་",
            "ཁྱེར་བའམ་རི་གཟར་གྱི་ཆུ་བཞིན་དུ་གཡོ་བའི་ཉམས་ཀྱི་སྐབས་ཡིན་པས། ",
            "རྣམ་རྟོག་ཤུགས་དྲག་དེ་གནས་པའི་གོ་སྐབས་རྙེད་དཀའ་བས། ",
            "དཔེར་ན་ཆུ་དྲོག་ལ་ཆུ་ལོན་བརྩིགས་པ་ལྟར་སེམས་མི་ཞུམ་པར་འབད་པར་བྱའོ།།",
            "ཤིན་ཏུ་གདུལ་བར་དཀའ་བ་སེམས་ཀྱི་རྟ་རྒོད་དེ་",
            "དྲན་པའི་ཐག་པས་དམ་དུ་བཅིང་ཞིང་།",
            "ལྷོད་པའི་འདུ་བྱེད་བཏང་སྙོམས་ཀྱི་ར་བར་བཅུག་ལ་",
            "རྩོལ་བའི་སྲབ་ཀྱིས་ཁ་ལོ་དྲངས་པ་བཞིན་གཅེས་སོ།།",
            "ཡང་སྔ་མ་ལས་དྲན་པ་ཅུང་ཟད་སྟོབས་སུ་གྱུར་པའི་ཚེ་ན་",
            "དམིགས་ཡུལ་དེ་ཉིད་ལ་སེམས་ཅུང་ཟད་གནས་པར་རྩོམ་།",
            ""
        ],
        [
            "རྩེ་གཅིག་པའི་ཚུལ་གྱིས་སེམས་ནང་དུ་བསྡུས་ནས་དམིགས་པ་ཁོ་ན་ལ་ཉེ་བར་འཇོག་པ་ནི་བཞི་བའོ།། ",
            "དཔེར་ན་",
            "བྱ་རྒོད་གཟན་ལ་འཁོར་བ་བཞིན་བློ་དམིགས་པ་ལ་ཅུང་ཟད་འཁོར་བ་ཡིན་པས་དྲན་པའི་རྒྱུན་བརྟན་པར་བྱ་བ་གལ་ཆེའོ།།",
            "དེ་ནས་ཏིང་ངེ་འཛིན་ལ་ངང་གིས་སྤྲོ་བ་ཅུང་ཟད་སྐྱེས་ནས་",
            "བུང་བ་གནས་གཅིག་ཏུ་ཡུན་རིང་མི་སྡོད་པར་མྱུར་དུ་གཡོ་བཞིན་པར་རྩི་བཅུད་འཐུང་བ་ལྟར་",
            "བཞག་པ་ལ་མོས་པ་སྐྱེ་བའི་ཚེ་ན་སྔ་མ་ལྟ་བུའི་རྣམ་རྟོག་གི་གཡོ་བ་མི་ཟད་པ་རྣམས་ཅུང་ཟད་དུལ་བ་ཐོབ་པ་ནི་ལྔ་བའོ།།",
            "ཉེར་འཇོག་དང་དུལ་བ་འདི་གཉིས་པོ་གནས་སྐབས་དང་པོ་རྣམས་ལས་",
            "ཅུང་ཟད་གནས་པ་དེ་ཡིན་པས་ཐོབ་པའི་ཉམས་ཞེས་བྱ་།",
            "ཏིང་ངེ་འཛིན་སྐྱེ་བའི་མགོ་དང་པོར་བརྩམ་པའམ་དྲོད་ཅུང་ཟད་ཐོབ་པ་ཡིན་ན",
            ""
        ],
        [
            "འང་། ",
            "དཔེ་རོང་ཁུང་གི་ཆུ་ལྟར་རྣམ་རྟོག་ཕྲ་བ་མང་པོ་བྲེལ་བཞིན་འཚུབ་པའི་རྒྱུན་འཁྲིགས་པ་ཡོད་དོ།།",
            "དེ་ལྟ་ནའང་རི་གཟར་གྱི་ཆུ་ལས་རོང་ཁུང་གི་ཆུ་ཅུང་ཟད་དལ་བ་ལ་དཔེར་བྱས་པའོ།།",
            "དུལ་བ་འདིའི་སྐབས་ན་བུམ་པར་ཆུད་པའི་བུང་བ་མ་བཏང་བར་གཞན་དུ་",
            "འགྲོ་དབང་མེད་པ་བཞིན་དམིགས་པ་ལ་སེམས་གཏད་པའི་ཚེ་",
            "དམིགས་པ་ཡིད་ཡུལ་ནས་མི་འབོར་ཀྱང་རྟོག་པ་གཡོ་བ་རྒྱུན་མི་ཆད་པ་ཡིན་ལ",
            "དེའི་དུས་ན་དམིགས་པ་དེའི་ངང་དུ་མི་བསྒུལ་བར་ཤེས་བཞིན་གནས་པ་གཅེས་སོ༑",
            "༑དེ་ལྟར་ཤེས་བཞིན་དུ་དེར་གནས་ཚེ་བྱིང་རྒོད་བྱུང་ན་དེ་གསལ་ཕྱིར། ",
            "སེམས་པས་སོ་སོའི་གཉེན་པོ་ཚུལ་བཞིན་འདུ་བྱེད་པའི་སྒོ་ནས་",
            "གེགས་སུ་གྱུར་པའི་རྣམ་རྟོག་སྣ་ཚོགས་རང་བཞིན་དུ་འདུ་བ་དེ་ཞི་བར་བྱ་བ་ནི་དྲུག་པའོ།།",
            ""
        ],
        [
            "དེ་ལྟར་ཞི་བར་གྱུར་ན་",
            "བྱིང་རྒོད་ཀྱི་སྐྱོན་མེད་པའི་ཆུར་རྙོག་པ་དྭངས་པ་ལྟར་",
            "དེ་མི་བསྒུལ་བར་བཞག་སྟེ་",
            "སྐྱེ་བུ་ངལ་གསོ་བ་ལྟར་བཏང་སྙོམས་ཀྱི་ངང་ལ་ཤེས་བཞིན་དུ་གནས་པར་བྱའོ།།",
            "རྣམ་རྟོག་ཅུང་ཟད་ཞི་བའི་ཚུལ་དེ་གོང་འཕེལ་དུ་གྱུར་པ་ལས་",
            "རྣམ་རྟོག་རྣམས་རྒྱས་བྱེད་ཀྱི་གནས་སུ་གྱུར་པ་ཉེ་བའི་ཉོན་མོངས་པ་རྣམས་ཀྱང་",
            "ཆུ་རྙོག་རིམ་གྱིས་དྭངས་བ་བཞིན་ཉེ་བར་ཞི་བའི་ཚུལ་གྱིས་གཡེང་བ་སྤོང་བ་ནི་བདུན་པའོ།།",
            "གཡེང་བའི་སྐྱོན་རྣམས་ཐག་བསྲིང་བར་གྱུར་པ་ཞི་བ་དང་",
            "ཉེར་ཞི་གཉིས་པོ་འདིའི་ཚེ་ན་གོམས་པའི་ཉམས་ཆུ་ཀླུང་ལྟ་བུ་ཞེས་བྱ་།",
            "ཆུ་ཀླུང་དལ་བ་རྒྱང་ནས་གཡོ་བ་མེད་པ་ལྟར་སྣང་ཡང་དྲུང་ནས་",
            "བལྟས་ན་བར་མ་ཆད་པར་འགྲོ་བ་བཞིན་དུ་སེམས་གནས་པ་ལྟར་",
            "སྣང་ཡང་ཞིབ་ཏུ་བརྟགས་ན་",
            ""
        ],
        [
            "གཡོ་བ་ཕྲ་མོ་མང་བ་ཡིན་ནོ།།",
            "དེའི་དུས་ན་བརྩོན་པས་གོང་ནས་གོང་དུ་སྤེལ་བར་བྱ་བ་གལ་ཆེ། ",
            "བླན་འཇོག་ནས་བརྩམ་སྟེ་",
            "འདིའི་བར་དུ་བྱིང་རྒོད་ཀྱིས་བར་བཅད་ནས་",
            "སླར་ཡང་དམིགས་པ་ལ་འཇུག་པའི་",
            "ཡིད་བྱེད་ཀྱི་སྐབས་ཡིན་པས་",
            "ཤེས་བཞིན་དང་སེམས་པ་དང་བཏང་སྙོམས་གསུམ་གྱིས་",
            "ཅི་རིགས་པར་འདུལ་བ་གལ་ཆེ། ",
            "བརྩོན་པ་བསྐྱེད་པའི་སྟོབས་ཀྱིས་",
            "སྔ་མ་ལས་ཁྱད་པར་གྱི་རྩོལ་བ་མ་བཏང་ན་",
            "རྟོག་པས་བར་བཅད་མི་ནུས་པར་",
            "དམིགས་པ་ལ་རྩེ་གཅིག་གནས་པ་ནི། ",
            "འདུ་བྱེད་དང་བཅས་པའམ་",
            "རྩེ་གཅིག་པ་ཞེས་བྱ་བ་བརྒྱད་པའོ།།",
            ""
        ],
        [
            "འདི་ལ་བརྟན་པའི་ཉམས་རྒྱ་མཚོ་རླབས་དང་བྲལ་བ་ལྟ་བུ་ཟེར་།",
            "དམིགས་པ་ལ་གནས་ཤིང་རྩོལ་བ་དང་བཅས་ན་",
            "རྒྱུན་ཆད་པ་མེད་པར་འཇུག་པའི་ཡིད་བྱེད་ཀྱི་སྐབས་ཡིན་ལ་",
            "འདི་དུས་དམིགས་པ་ལ་བཏང་སྙོམས་སུ་འཇོག་པ་གལ་ཆེའོ།།",
            "འདུ་བྱེད་དང་བཅས་པ་པའི་སྐབས་དེ་གོང་ནས་གོང་དུ་འཕེལ་བ་ལས་",
            "རྩོལ་བ་མི་དགོས་པར་ངང་གིས་འཇུག་པའི་མཉམ་བཞག་ཐོབ་པ་སེམས་གནས་དགུའི་ཐ་མ་སྟེ་འདོད་སེམས་རྩེ་གཅིག་པ་་ཞེས་ཀྱང་བྱ་ལ",
            "སྔ་མ་རྣམས་གོམས་ཞིང་ཡོངས་སུ་འདྲིས་པའི་སྟོབས་ཀྱིས་ཐོབ་པ་ཡིན་ནོ།།",
            "མཐར་ཕྱིན་པའི་ཉམས་རི་བོ་ལྟ་བུ་གཡོ་འགུལ་མེད་པ་འདི་ནས་མགོ་བརྩམ་སྟེ་འབྱུང་བའོ།།",
            "འདོད་སེམས་རྩེ་གཅིག་པ་དེ་གྲུབ་ན་སེམས་གཏད་པའི་དམིགས་པ་ལ་",
            "རྩོལ་བ་མེད་པར་གནས་ལ་སྤྱོད་ལམ་ཀུན་ཏུ་ངང་གིས་གནས་ཞིང་།",
            ""
        ],
        [
            "རང་གར་ཅི་ཡང་མི་བསམ་པར་བཞག་ན་སྣང་བ་འགག་ཅིང་",
            "སེམས་ནམ་མཁའ་དང་འདྲེས་པ་ལྟ་བུའི་ཉམས་འཆར་།",
            "དེ་ལས་ལང་བ་ན་ལུས་གློ་བུར་དུ་བྱུང་བ་སྙམས་པ་དང་། ",
            "ཆགས་སྡང་གི་རྟོག་པ་ཤུགས་ཇེ་ཆུང་ལ་",
            "སོང་གསལ་ཉམས་ཆེ་དུས་དངོས་པོའི་རྡུལ་ཕྲན་བགྲང་ཐུབ་པ་ལྟ་བུའི་",
            "བདེ་གསལ་མི་རྟོགས་གསུམ་གྱི་ཉམས་ཅི་རིགས་པར་སྐྱེའོ།།",
            "གཉིད་ཀྱང་ཏིང་ངེ་འཛིན་དང་འདྲེས་པ་ལྟ་བུ་དང་",
            "རྨི་ལམ་ཕལ་ཆེར་དག་པར་འབྱུང་ཡང་། ",
            "ད་དུང་ལུས་སེམས་ཤིན་སྦྱང་གི་བདེ་བ་འདྲེན་མི་ཐུབ་ན་",
            "ཞི་གནས་མཚན་ཉིད་པ་མིན་ན་ལྷག་མཐོང་ག་ལ་།",
            "སེམས་གནས་པའི་ཉམས་ཐན་ཐུན་ལ་",
            "ས་ལམ་མཐོན་པོར་རློམ་པར་མི་བྱ་བར་ལམ་གྱི་གནད་ལ་མཁས་པར་བྱ་དགོས་པས་",
            "དེ་འདྲའི་འདོད་སེམས་རྩེ་གཅིག་པ་དེའི་ངང་དུ་གོམས་པར་བྱས་པས་",
            "ལུས་དང་སེམས་ལུས་སུ་རུང་བར་གྱུར་པ་ནི་ཤིན་སྦྱང་ཞེས་བྱ་སྟེ",
            ""
        ],
        [
            "སེམས་དེ་རྟ་ཤིན་ཏུ་དུལ་བ་རང་དབང་དུ་གྱུར་པ་བཞིན་དུ་",
            "བསྐྱེད་རྫོགས་ཀྱི་དམིགས་པ་ལ་ཅི་འདོད་དུ་བཀོལ་དུ་བཏུབ་ཅིང་",
            "སེམས་ལ་འཚེར་བག་སོགས་མི་བདེ་བ་ལྟ་བུའི་",
            "གནས་ངན་ལེན་དང་ཡོངས་སུ་བྲལ་བའི་བདེ་བ་དང་། ",
            "དེའི་སྟོབས་ཀྱིས་ལུས་སུ་རུང་བའི་རླུང་ལུས་ལ་རྒྱུ་བས་",
            "ལུས་ལྕི་བ་སོགས་བཀོལ་དུ་མི་བཏུབ་པའི་གནས་ངན་ལེན་དང་བྲལ་ནས",
            "ལུས་ཤིང་བལ་གྱི་འདབ་མ་ལྟར་ཡང་བ་དང་། ",
            "འོ་མའི་ཆུ་རྒྱུན་དྲོན་མོས་བཀྲུས་པ་ལྟར་བདེ་བའི་རྣམ་པ་དང་། ",
            "དེ་འདྲའི་ཤིན་ཏུ་སྦྱང་བ་དེ་དང་པོར་རགས་པ། ",
            "དེ་ནས་ཕྲ་བ་རིམ་བཞིན་སྐྱེས་ལ་",
            "རགས་པའང་དང་པོ་ཕྲ་མོ་ནས་བརྩམ་མཐར་",
            "ཡོངས་སུ་རྫོགས་པ་གསལ་པོར་འབྱུང་ཞིང་",
            "རགས་པ་དེའི་སེམས་གཡོ་བས་ན་",
            "རིམ་བཞིན་དེའི་ཤུགས་ཟད་ནས་",
            "གྲིབ་མ་ལྟར་སྲབ་པའི་ཤིན་སྦྱང་ཕྲ་མོ་",
            "མི་གཡོ་བ་ཏིང་ངེ་འཛིན་དང་མཐུན་པར་འབྱུང་ངོ་།།",
            "དེ་ལ་ཞི་གནས་ཞེས་བྱ་ལ་",
            ""
        ],
        [
            "ཚུལ་དེའི་བསྐྱེད་རྫོགས་གང་བསྒོམ་ཀྱང་ཚད་དང་ལྡན་པ་འབྱུང་བ་ཡིན་པས། ",
            "འདི་ལྟར་ཉམས་ལྔ་མཐར་ཕྱིན་པར་བསྒོམ་པ་ནི་གལ་ཆེ་བས། ",
            "དང་པོ་སྟོང་པ་ཆེན་པོའི་ཏིང་ངེ་འཛིན་བསྒོམ་ཚུལ་ལ་སྦྱར་ནས་",
            "ཞི་གནས་བསྒྲུབ་ཚུལ་རྒྱས་པར་བཤད་པའོ།།",
            "སྟོང་པ་ཆེན་པོའི་ཏིང་ངེ་འཛིན་བསྒོམ་པའི་དགོས་པ་ཆོས་ཀྱི་",
            "སྐུ་ལས་གཟུགས་སྐུ་འཆར་བའི་རྟེན་འབྲེལ་མངོན་དུ་བྱ་བ་དང་། ",
            "འདི་ཡན་ཆད་ཀྱིས་བསྐྱེད་པ་ཐམས་ཅད་ཡེ་སྟོང་རྫོགས་པ་ཆེན་པོའི་ཟིན་པས་",
            "དངོས་པོ་དང་མཚན་མར་ཞེན་པའི་མདུད་པ་ལས་གྲོལ་པའི་དགོས་པ་ཡོད་དོ།། ",
            "དེ་ཡང་ལམ་བགྲོད་ཚུལ་གྱི་དབང་དུ་བྱས་ན་",
            "སྟོང་པ་ཆེན་པོའི་ཏིང་ངེ་འཛིན་གྱིས་ཚོགས་ལམ་ཆུང་ངུ་། ",
            "སྙིང་རྗེ་སྒྱུ་མའི་ཏིང་ངེ་འཛིན་གྱིས་འབྲིང་པོ། ",
            "རྒྱུའི་ཏིང་ངེ་འཛིན་ལས་ཕྱག་རྒྱས་ལྷར་",
            "གསལ་བ་ཕྱག་རྒྱ་གཅིག་པའི་ཏིང་ངེ་འཛིན་གྱིས་",
            "ཚོགས་ལམ་ཆེན་པོ་བགྲོད་དགོས་པས། ",
            "མདོ་སྔགས་གཉིས་ཀའི་ལུགས་ལ་ལྷག་མཐོང་གི་གོ་བ་ཙམ་གྱིས་སྟེང་ནས་",
            "ཞི་གནས་མཚན་ཉིད་པ་ཞིག་བསྒྲུབ་པས་",
            "ཚོགས་ལམ་བསྒྲོད་དགོས་པ་ལ་ཁྱད་པར་།",
            "སྦྱོར་ལམ་ལ་སྐབས་འདིར་ཕྱག་རྒྱ་སྤྲོས་བཅས་ཀྱིས་འཕོ་བར་གསུངས་པ་ལ་",
            "དེ་ལ་གཟོད་རྫོགས་རིམ་གྱི་མན་ངག་མ་བསྣན་ན་མི་བསྒྲོད་པས་",
            "རྫོགས་རིམ་གྱིས་རླུང་སེམས་དབུ་མར་ཐིམ་པའི་སྟོབས་ཀྱིས་དྲངས་པའི་",
            "ལྷག་མཐོང་དཔེའི་ཡེ་ཤེས་ལ་མྱོང་བ་ཐོན་པ་ཞིག་གིས་བསྒྲོད་དགོས་ལ",
            ""
        ],
        [
            "མཐོང་ལམ་དུ་ཞི་གནས་དང་",
            "ལྷག་མཐོང་ཟུང་དུ་འཇུག་པའི་དོན་གྱི་འོད་གསལ་སྐྱེས་།",
            "དེའི་རྗེས་སུ་བསམ་ཡས་ལྷུན་གྲུབ་ཀྱི་",
            "དཀྱིལ་འཁོར་དུ་ལྡང་བར་གསུངས་པ་བཞིན་ངེས་པར་བྱས་།",
            "དང་པོར་དེ་བཞིན་ཉིད་ཀྱི་ཏིང་ངེ་འཛིན་ལ་",
            "ཉམས་ལྔ་མཐར་ཕྱིན་པར་བྱས་ནས་",
            "སེམས་རང་བཞིན་ངང་གིས་ཏིང་ངེ་འཛིན་ལ་",
            "འཇུག་པ་ཞིག་གི་བར་བསྒོམ་ནུས་ན་",
            "ཕྱི་མ་འདི་རྣམས་ལ་དཀའ་བ་ཆེར་མེད་པར་",
            "དམིགས་རྣམ་སྤོས་ནས་བསྒོམ་ན་",
            "ཡུན་མི་རིང་བར་ཏིང་ངེ་འཛིན་ཁྱད་པར་ཅན་འགྲུབ་བོ། །",
            "གཉིས་པ་ཀུན་ཏུ་སྣང་བའི་ཏིང་ངེ་འཛིན་དེ་བཞིན་ཉིད་ན་",
            "སྤྲོས་མེད་ཀྱང་སོགས་བརྗོད་ནས་",
            ""
        ],
        [
            "དེ་བཞིན་ཉིད་མ་རྟོགས་པའི་སྒྱུ་མ་ལྟ་བུའི་སེམས་ཅན་རྣམས་ལ་འཛིན་མེད་སྒྱུ་མ་ལྟ་བུའི་སྙིང་རྗེ་ཆེན་པོ་མཁའ་ཁྱབ་ཏུ་བསྒོམ་ནས",
            "སྙིང་རྗེ་དེ་ལ་སེམས་རྩེ་གཅིག་པས་བརྟན་པ་མ་ཐོབ་པར་བསྒོམ་པའོ།།",
            "དེའི་དགོངས་པ་སྟོང་པ་མཐའ་གཅིག་ཏུ་ཞེན་པ་གྲོལ་ནས་",
            "ཆོས་ཐམས་ཅད་སྣང་ལ་",
            "རང་བཞིན་མེད་པ་སྒྱུ་མ་ལྟ་བུའི་ངང་ནས་རང་རིག་པ་རང་བྱུང་གི་ཡེ་ཤེས་གསལ་ལ་",
            "འཛིན་པ་མེད་པ་སྦྱོར་ལམ་དུ་འཆར་བ་ནི་དེའི་དགོས་པའོ།།",
            ""
        ],
        [
            "གསུམ་པ་ཕྱག་རྒྱ་གཅིག་པའི་ཏིང་ངེ་འཛིན་གྱི་སྔ་རོལ་དུ་རྒྱུའི་ཏིང་ངེ་འཛིན་བསྒོམ་པ་ལ༑",
            "དངོས་པོ་མེད་ལས་སོགས་བརྗོད་།",
            "དེ་ཡང་ངོ་བོ་སྟོང་པ་ཉིད། ",
            "གདངས་སྙིང་རྗེ་ཆེན་པོ། ",
            "རང་རིག་སྣང་སྟོང་གཉིས་སུ་མེད་པའི་རང་བཞིན། ",
            "རྣམ་པ་ཡི་གེ་ཨཱཿ་དཀར་པོ་བསྒོམ་པར་བྱ་།",
            "རྒྱུད་ལས། ",
            "ཨ་རབ་ཏུ་བརྟན་གྱུར་ཨ་དཀར་ལས་སོགས། ",
            "གསུངས་པས་ཨཿ་དེ་ལ་སེམས་ཤིན་ཏུ་བརྟན་པ་བསམ་གཏན་གྱི་དངོས་གཞི་འགྲུབ་པར་བསྒོམ་དེ་",
            "བརྟན་པ་ན་དེ་ལས་ཨ་དཀར་པོ་གྲངས་མེད་པ་འཇིག་རྟེན་དུ་སྤྲོ་བའོ།།",
            "འདི་ལ་ཏིང་ངེ་འཛིན་གྱི་བརྟན་པ་ཁྱད་པར་ཅན་ཐོབ་ན་",
            ""
        ],
        [
            "འོག་གི་ལྷ་བསྐྱེད་དང་སྔགས་བཟླ་བ་སོགས་ལ་",
            "མི་ལྟོས་པར་ཞི་རྒྱས་དབང་དྲག་གི་ལས་བསམ་གྱིས་མི་ཁྱབ་པ་རྣམས་སྒྲུབ་པར་རང་དབང་འབྱོར་བ་ཡིན་ཏེ",
            "འདི་ནི་རྡོ་རྗེ་དངོས་གྲུབ་ཀྱི། །",
            "བརྟན་འབྱུང་ཡེ་ཤེས་རྒྱུ་ཡིན་ནོ།།",
            "ཞེས་སོ།།",
            "དེ་ནས་ལྷ་བསྒོམ་པ་།",
            "རྟེན་གཞལ་ཡས་ཁང་དང་། ",
            "བརྟེན་པ་ལྷ་བསྒོམ་པ་གཉིས་ཀྱི་དང་པོ་།",
            "འོད་གསལ་བའི་སེམས་ཉིད་ལ་ཞིང་ཁམས་དང་",
            "གཞལ་ཡས་ཁང་གི་བཀོད་པ་ཅི་ཡོད་པ་དེ་ཉིད་ཀུན་བཟང་ཞི་བ། ",
            "བཞུགས་པའི་་གནས་ཡིན་པས་འདིར་བསྐྱེད་པ་ནི། ",
            "གཞི་དབང་ཆེན་གྱི་དཀྱིལ་འཁོར་གསལ་བ་སེམས་ཉིད་ཨ་དཀར་པོ་སོགས་ནས་",
            "འབར་བའོ་སོགས་བརྗོད་ནས་",
            ""
        ],
        [
            "གསལ་བར་།",
            "གཉིས་པ་རྟེན་གཞལ་ཡས་ཁང་བསྐྱེད་པ་ནི། ",
            "རི་རབ་༴ ",
            "སོགས་ནས་རོལ་མོ་སྣ་ཚོགས་སྤྲིན་ཕུང་བཞིན་བར་བརྗོད་ནས་གསལ་བར་།",
            "གསུམ་པ་གདན་ནས་ལྷ་བསྐྱེད་ཡོངས་སུ་རྫོགས་པའི་བར་",
            "ལན་གཅིག་གསལ་བཏབ་ནས་",
            "གཟོད་གཙོ་བོ་ཕྱག་རྒྱ་གཅིག་པའི་ལྷ་སྣང་གསལ་འདེབས་པ་ལ་གསུམ། ",
            "ལྷ་སྣང་ལ་བསླབ་པ། ",
            "ང་རྒྱལ་ལ་བསླབ་པ། ",
            "དག་དྲན་ལ་བསླབ་པའོ།།",
            "དང་པོ་ལ་གཉིས་ཏེ་",
            "ལྷའི་རྣམ་པ་སྤྱི་ལ་སེམས་འཛིན་པ་དང་། ",
            "བྱེ་བྲག་ལ་སེམས་འཛིན་པའོ།།",
            "དང་པོ་ནི་",
            "དེ་ཡང་ཐོག་མ་ནས་དཀྱིལ་འཁོར་ཡོངས་རྫོགས་བསྒོམ་ཀྱང་",
            "གསལ་སྣང་འགྲུབ་དཀའ་བས་གཙོ་རྐྱང་ཞིག་བསྒོམ་།",
            ""
        ],
        [
            "དེ་ལ་གསལ་སྣང་ཐོབ་ནས་",
            "རིམ་གྱིས་དཀྱིལ་འཁོར་སོགས་བསྒོམ་པ་ལ་བསླབ་དགོས་པས། ",
            "རང་གི་མདུན་དུ་དཀར་ཆ་ཡོད་པར་ཞལ་བསྟན་པའི་",
            "ཡི་དམ་གྱི་སྐུ་ཐང་མཚན་ཉིད་ཚང་ཞིང་ཆེ་བ་དངས་བ། ",
            "ཞལ་སྤྱན་ཡོ་བ་སོགས་སྐྱོན་མེད་པ་མཛེས་པ་ཞིག་།",
            "དེ་ཡང་གཏེར་ཆེན་ཡབ་སྲས་ཀྱི་ཕྱག་བཞེས་བཞིན་སྨིན་གླིང་གི་ཕྱག་རྒྱུན་ལ་",
            "ཁྲིད་ཐང་ཞེས་ཡུལ་བཀོད་དང་ལྷ་མགྲོན་མང་པོ་མེད་པའི་",
            "སྐུ་ངོ་ཐོག་གཙོར་འདོན་བྱས་པ་ཞིག་མཛད་སྲོལ་ལྟར་ཡོད་ན་",
            "ལེགས།",
            "དེའི་མདུན་ཏུ་མཆོད་པ་མཚོན་བྱེད་ཙམ་བཤམས། ",
            "ཐག་ཉེ་སར་རང་གི་སྟན་བཏིང་།",
            ""
        ],
        [
            "ལུས་གནད་དང་ལྡན་པས་",
            "ཐོག་མར་མདུན་གྱི་ཐང་ཀ་ལ་མིག་ཅེར་གྱིས་བལྟས་།",
            "སྐུའི་རྣམ་པ་ངེས་པར་བྱས་ལ་",
            "རིག་པ་བསྒྲིམ་ལ་ཅུང་ཞིག་བཞག",
            "ཡང་མིག་བཙུམ་ལ་དེའི་ཐད་ཀར་དེ་དང་",
            "འདྲ་བ་ཞིག་ཨེ་གསལ་།",
            "མི་གསལ་ན་ཡང་མིག་ཕྱེ་ལ་སྔར་བཞིན་",
            "རྒྱུན་ཅི་རིགས་པར་སེམས་མ་ཡེངས་བར་།",
            "ཡང་མིག་བཙུམ་ལ་སྔར་བཞིན་དུ་།",
            "དེ་ལྟར་རེས་མོས་ཀྱི་བསྒོམ་ནས་",
            "མཐར་མིག་བཙུམ་དུས་མདུན་གྱི་",
            "ཐང་ཀའི་སྐུ་དེ་འདྲ་བ་ལམ་ལམ་གསལ་།",
            ""
        ],
        [
            "དེ་རང་གི་ལུས་ལ་ཚུར་སྤོས་ཏེ་།",
            "དེ་ཡང་ཐོག་མ་རང་གི་ལུས་ལ་སྐུའི་རྣམ་པ་",
            "སྐུ་མདོག་ཕྱག་མཚན་རྒྱན་ཆ་ལུགས་གདན་དང་བཅས་པ་ཝལ་གྱིས་གསལ་བཏབ། ",
            "དེ་ཡང་ཡོངས་སུ་རྫོགས་པར་གསལ་ན་",
            "དེ་ག་ལ་སེམས་བཟུང་བས་ཆོག་དེ་ཙམ་མི་གསལ་ན",
            "ཐོག་མར་ཡོངས་རྫོགས་གསལ་འདེབས་ཐེངས་གཅིག་བྱས་།",
            "དེ་ནས་སྐུ་མདོག་དཀར་དམར་ལ་སོགས་པའི་བྱེ་བྲག་དང་། ",
            "ཞལ་ཕྱག་དང་ཕྱག་མཚན་ཞི་ཁྲོ་སོ་སོའི་རྒྱན་ཆ་དང་རྣམ་།",
            "བཞུགས་སྟང་། ",
            "གདན་ཁྲི། ",
            "འོད་ཟེར་གྱི་ཕུང་པོ་བྱེ་བ་ཕྲག་དྲུག་དྲུག་འཕྲོ་བ་ཁྲོ་བོ་ཡིན་ན་",
            ""
        ],
        [
            "ཡེ་ཤེས་ཀྱི་མེ་འབར་བའི་དབུས་ན་བཞུགས་པ་ལམ་གྱིས་གསལ་བཏབ། ",
            "དེ་ག་ལ་ཡུད་ཙམ་ཞིག་བསྒོམ་སྟེ་།",
            "ཡང་ཞིབ་མོར་གསལ་འདེབས་ཐེངས་གཅིག་བྱས་ཏེ་",
            "སྔར་བཞིན་སེམས་བཟུང་། ",
            "མི་གསལ་ན་སྔར་བཞིན་བྲིས་སྐུ་ལ་།",
            "དེ་ལྟར་ཡང་ཡང་བྱ་ཞིང་ཉིན་མོའི་",
            "ཐུན་གཉིས་ལ་བྲིས་སྐུ་ལ་བལྟ་བ་དང་། ",
            "རང་ལྷར་བསྒོམ་པ་སྤེལ་མ་།",
            "ཐུན་རེ་ལ་འདི་ཙམ་གྱིས་ངེས་པ་།",
            "ཡང་མཚན་ཐུན་གཞན་གཉིས་ལ་ལྷ་སྐུའི་",
            "རྣམ་པ་གསལ་རུང་མི་གསལ་རུང་རེས་བསྒྲིམ་ཏེ་",
            "གསལ་འདེབས་དང་འཕྲོ་བཅད་ཀྱིན་།",
            ""
        ],
        [
            "རེས་རང་ལྷ་ཡིན་སྙམ་པའི་ང་རྒྱལ་།",
            "རེས་ལྷའི་རྣམ་པ་ཡོད་ཚུལ་ཙམ་མ་ཤེས་པ་ངལ་གསོ་ཀྱིན་ལྷོད་ཀྱིན་བསྒོམ་སྐབས་",
            "འགར་དེའི་ནོག་འདོན་དུ་བྲིས་སྐུ་ལ་ཤེལ་ལ་ཤེལ་སྒོའི་མེ་ལོང་གི་འོད་གང་རུང་འཆར་དུ་བཅུག་སྟེ་",
            "གཞན་ལ་མ་ཡེངས་བར་དེ་ཁོ་ན་ལ་ཡུན་རིང་དུ་།",
            "ཡང་མིག་བཙུམ་ནས་རང་ཉིད་ཀྱང་དེ་དང་འདྲ་བ་ཡུད་ཙམ་རེ་།",
            "ཉིན་པར་གྱི་ཐུན་ཐམས་ཅད་དེ་གས་དུས་འདའ་བར་བྱ༑",
            "ཐུན་མཚམས་དང་མཚན་མོའི་དུས་གང་ཡང་",
            "ཡིད་ལ་མི་བྱེད་པར་རང་བབས་སུ་ལྷོད། ",
            "ཡང་ན་གཉིད་ཚིམ་པར་ལོག",
            ""
        ],
        [
            "དེ་ལྟར་བསྒོམ་གྱིས་སྣ་མ་སུན་པར་རྩ་གཅིག་ཏུ་གཞུར་ནས་",
            "ཟླ་བ་དྲུག་ལ་སོགས་པར་དུས་ཐུང་ངུའི་གསལ་སྣང་ཁྱད་པར་ཅན་རྫོགས་པར་འགྱུར་ལ་",
            "འདི་དག་གི་ཐུན་མཚམས་ཐམས་ཅད་དུ་ལུས་ངག་གི་",
            "བྲེལ་བ་ཐམས་ཅད་སྤང་སེམས་རྣམ་རྟོག་རྒྱ་འབྱམས་སུ་མ་སོང་བ་ལྷའི་གསལ་སྣང་དང་མ་བྲལ་བར་བྱའོ།། ",
            "གཉིས་པ་བྱེ་བྲག་ཏུ་སེམས་འཛིན་པ་ལ་གཉིས་།",
            "རྒྱན་མེད་པ་དང་། ",
            "རྒྱན་ཅན་ལ་སེམས་འཛིན་པའོ།།",
            "དང་པོ་༼རྒྱན་མེད་པ་༽ནི། ",
            "དེ་ལྟ་བུའི་ལྷ་སྐུའི་གསལ་སྣང་སྤྱི་ཙམ་པའི་འཛིན་སྟངས་མ་ཤོར་བའི་ངང་ནས་",
            "བྱེ་བྲག་ཏུ་ཞི་བའི་རིགས་ལ་གཙུག་དོར་རམ་སྨིན་མཚམས་དང་། ",
            "ལྷ་སྐུ་ཁྲོ་ཆགས་དང་། ",
            "ཁྲོ་བོ་ཡིན་ན་",
            "སྤྱན་དབུས་མ་ནས་ཐོག་མར་སེམས་བཟུང་། ",
            "དེ་ཡང་སྤྱན་དབུས་མ་དཔེར་མཚོན་།",
            ""
        ],
        [
            "དབུས་གནག་པ། ",
            "མཐའ་སྐྱ་བ། ",
            "སྤྱན་རྩ་དམར་ཤིག་གེ་བ། ",
            "སྤྱན་གཡོན་པ་གྱེན་དུ་བསླང་བ་ལྟ་བུ་སྨིན་མ་དང་བཅས་པ་ཞིག་ཡིད་ཀྱིས་ཡང་ནས་ཡང་དུ་བསྒོམ་ལ་",
            "གསལ་ཐེབ་པ་ན་དེ་ལ་སེམས་མདུང་ཚུགས་སུ་གཏོད་པ་ནི་རབ་བསྒོམ་པས་གསལ་འདེབས་པ་ཞེས་བྱའོ།།",
            "དེའི་གསལ་མ་ཐེབ་ན་འབྲིང་ངག་ཏུ་བརྗོད་ཅིང་གསལ་འདེབས་།",
            "དབུས་གནག་པ་སོགས་བརྗོད་པས་དེ་བཞིན་གསལ་།",
            "དེའི་ཀྱང་མི་གསལ་ན་ཐ་མ་བྲིས་པས་གསལ་འདེབས་པ་ཞེས་སྤྱན་དབུས་མ་རི་མོ་མཚོན་རྫོགས་ལེགས་པར་བྲིས་པ་ཐག་ཉེ་རིང་འཚམས་པར་བཞག",
            "མིག་ཕྱེ་བཙུམ་རན་པར་བལྟས་ལ་གསལ་སྣང་ཤར་བ་ན་མིག་བཙུམ་།",
            ""
        ],
        [
            "དེ་ལྟ་བུ་ཞིག་རང་གི་སྨིན་མཚམས་སུ་ཡོད་པར་བསྒོམ་ལ་གསལ་།",
            "གང་ལྟར་ཡང་སེམས་གྲིམ་ལྷོད་སྙོམ་པར་རྩེ་གཅིག་ཏུ་བཞག་།",
            "འདི་དག་གི་སྐབས་ན་ཏིང་ངེ་འཛིན་གྱི་གེགས་བྱིང་རྒོད་ཀྱི་སྐྱོན་སེལ་ཚུལ། ",
            "ཏིང་འཛིན་དང་པོའི་སྐབས་ན་བཤད་ཟིན་ཀྱང་",
            "ལས་དང་པོ་བས་མན་ངག་གི་ཁོག་འཁྲོལ་བར་དཀའ་བས། ",
            "འདིར་ཡང་འཆད་དགོས་པས་དེ་ལྟར་ན་",
            "ཏིང་འཛིན་སྒོམ་པ་དེའི་དུས་སུ་ཤེས་པ་ཁོང་ལྷོད་འཛིན་སྟངས་ཀྱི་ངར་ཆ་མ་ཤོར་བར་གྲིམས་སུ་བཏང་།",
            "རྣམ་རྟོག་འཚུབས་ནས་མི་གསལ་ན་ཅུང་ཟད་ཀློད་ལ་",
            "ཁོང་བསྒྲིམས་རྟོག་པ་ཆེར་འཕྲོ་ན་འཕྲོ་རྦད་ཀྱིས་བཅད་དེ་མ་ཐག་དམིགས་རྟེན་ལ་།",
            "ཡང་དམིགས་རྟེན་དེ་བློ་ཡུལ་ན་མི་གསལ་བར་ཡོད་ལ་",
            "འཛིན་སྟངས་ཀྱི་ངར་ཆ་ཤོར་ན་བྱིང་བ་རགས་པ་ཡིན་ལ་",
            ""
        ],
        [
            "དམིགས་རྟེན་དེ་བློ་ཡུལ་ནས་བསྐྱུད་ནས་",
            "སེམས་འདི་དྲན་མེད་པར་འདུག་ན་",
            "བྱིང་བ་ཕྲ་མོ་ཡིན་པས་",
            "འདི་གཉིས་ཏིང་ངེ་འཛིན་གྱིས་གེགས་ཤིན་ཏུ་ཆེ་ཤོས་ཡིན་པས་སེམས་བསྒྲིམ་ཏེ་",
            "དམིགས་པའི་འཛིན་སྟངས་ཀྱི་ངར་དང་གསལ་ཆ་མ་ཤོར་བར་བྱ་བ་གནད་དུ་།",
            "དམིགས་རྟེན་བརྗེད་ནས་འོག་འགྱུ་དང་",
            "རྣམ་རྟོག་རགས་པ་རྒྱ་འབྱམས་སུ་སོང་།",
            "སླར་དེ་འདྲ་མི་འབྱུང་བར་བྱེད་སྙམས་པའི་ཞེ་བཅད་དྲག་པོ་།",
            "ཁམས་ཉོག་པ་དང་གཉིད་བྲོ་བ་སོགས་བྱུང་ན་",
            "གདོང་ལ་ཆུ་ལྕགས་འདེབས་ཁྲུས་བྱ་གོས་སྲབ་ཏུ་བཏང་།",
            "མཐོ་ཞིང་བསིལ་སར་།",
            ""
        ],
        [
            "ཡང་ཤེས་པ་ཡེར་ཡེར་པོ་བྱུང་ན་ཟས་བཅུད་ཆེན་།",
            "གོས་དྲོ་བར་།",
            "གནས་མུན་པ་ཅན་དང་། ",
            "དམའ་སར་།",
            "དེ་དག་གིས་མ་སེལ་ན་ཅུང་ཟད་ངལ་།",
            "སོས་པ་དང་ཡང་།",
            "བསྒོམ་ལ་མི་སྤྲོ་བའི་ལེ་ལོ་བྱུང་ན་མི་བརྩོན་པའི་",
            "ཉེ་དམིགས་དང་བརྩོན་པའི་ཕན་ཡོན་བསམ་ལ་སྤྲོ་ཤུགས་།",
            ""
        ],
        [
            "དམ་པ་གོང་མའི་དཀའ་སྤྱད་ཀྱི་རྣམ་ཐར་།",
            "འདོད་ཡོན་གྱིས་སེམས་གཡེང་ན་",
            "རྒྱུ་འདོད་ཡོན་ལ་ཆགས་པའི་ཉེ་དམིགས་དང་",
            "འབྲས་བུ་འཁོར་བའི་ཉེས་དམིགས་དྲན་པས་ངེས་འབྱུང་གི་ཤུགས་དྲག་ཏུ་བསྐྱེད་ལ་",
            "ཞེན་འཁྲིས་རྦད་ཀྱིས་བཅད་གསལ་སྣང་ཁྱད་པར་ཅན་སྐྱེས་པ་ན་ཅུང་ཟད་ངལ་གསོ། ",
            "ཡང་འཕྲོ་མཐུད་དེ་།",
            "སྐབས་འགར་གསལ་མི་ཐེབས་པའི་ཧུ་ཐུག་བྱུང་ན་",
            "འོང་དུ་རེ་བའི་ནན་ཏན་བསྐྱེད་ན་",
            ""
        ],
        [
            "བསྒོམ་གྱི་སྣ་སུན་ཁུར་ནས་ཕྱིས་བསྒོམ་སྙིང་མི་འདོད་པ་འབྱུང་བས་ནན་ཏན་མི་བྱེད་པར་རེ་ཞིག་ངལ་གསོ། ",
            "ངལ་སོས་ནས་བསྒོམ་པས་མྱོང་བའི་སྣེ་ཟིན་འོང་ལྷ་གཅིག་བསྒོམ་དུས་མི་གསལ་བ་ལྷ་གཞན་གསལ་བ་དང་། ",
            "ཏིང་ངེ་འཛིན་གཞན་ལ་སེམས་ཟིན་པ་སོགས་རྣམ་རྟོག་གི་དུག་ཡིན་པས། ",
            "དེ་ལ་སེམས་མི་འཕྲོ་བར་རྩ་བའི་དམིགས་པ་ཁོ་ན་ལ་གཏད་དགོས་ཏེ",
            "ཀུན་མཁྱེན་ཆེན་པོས་རེས་དེར་གཏད་རེས་གཞན་དུ་གཏད་ན་",
            "དམིགས་པའི་ས་ཟིན་མེད་པས་ཤིན་ཏུ་སྐྱོན་ཆེ་གསུངས་བས། ",
            "སེམས་འཛིན་ཉི་ཚེ་ཙམ་ལ་རྫོགས་པ་ཆེན་པོའི་མཐོ་སྒྲོས་ཞིག་བཏགས་པས་",
            "མི་ཚེ་དོན་མེད་དུ་བྱེད་པ་ལ་ཕང་ནས་འདིར་ཏིང་འཛིན་སྐྱོན་མེད་པར་སྒྲུབ་པའི་གནད་བསླང་སྟེ་བཤད་པ་ཡིན་པས་ཡིད་ཆེས་པའི་གནས་སོ།།",
            "རྩ་རྒྱུད་ལས། ",
            "གང་གི་གླང་ཆེན་མྱོས་འདྲེའི་སེམས། །",
            "མཉམ་པར་བཞག་པས་བཏུལ་ནས་སུ། །",
            "སོགས་གསུངས་པའི་དོན་དེ་བཞིན་ཏུ་ངེས་དགོས་སོ།།",
            "དེ་ལྟར་སྤྱན་དབུས་མ་ལ་གསལ་སྣང་ལེགས་པར་ཟིན་པའི་ཉམས་བརྟན་པོ་བྱུང་བ་ན་རིམ་གྱིས་སྤྱན་གཡས་གཡོན། ",
            "ཤངས། ",
            "ཞལ། །",
            "ལྗགས། ",
            "སྙན། ",
            "མགུལ། ",
            "སྐུ་སྟོད། ",
            "སྐུ་སྐེད། ",
            "སྐུ།",
            ""
        ],
        [
            "ཕྱག་ཞབས་གདན་ཁྲི་སོགས་ཞི་བའི་འོད་ཟེར་དང་ཁྲོ་བོ་ཡིན་ན་",
            "མེ་རེའི་བར་དུ་སྐུའི་ཆ་ཤས་ནས་སེམས་བཟུང་ལ་དངོས་སུ་ལག་པས་",
            "རེག་པའམ་མིག་ཤེས་ཀྱིས་མཐོང་རྒྱུ་ཡོད་པ་ཡུལ་གསུམ་གྱད་དུ་གྱུར་པའི་",
            "མཚན་མ་བརྟན་པོ་བརྟན་པོ་མ་བྱུང་གི་བར་ཏུ་བསྒོམ་པར་བྱའོ།། ",
            "གཉིས་པ་༼རྒྱན་ཅན་ལ་སེམས་འཛིན་པ་༽ནི། ",
            "དེ་ལྟར་སྐུ་གཅེར་བུ་རྒྱན་མེད་ལ་སེམས་འཛིན་པ་རྫོགས་།",
            "ད་དེ་གའི་དམིགས་པ་མ་ཤོར་བའི་ངང་ནས་",
            "རྒྱན་གྱི་བྱེ་བྲག་རེ་རེ་བཞིན་དུ་སེམས་བཟུང་བར་བྱ་།",
            "རིན་པོ་ཆེའི་རྒྱན་ཅན་རྣམས་ཀྱི་དབུའི་ཐོར་གཙུག་གི་རྩེ་རྒྱན་ནོར་བུའི་ཏོག་།",
            "རུས་པའི་རྒྱན་ཅན་རྣམས་ཀྱི་སྤྱི་བོར་རུས་པའི་འཁོར་ལོ་ལེབ་མོའི་དབུས་ཀྱི་ཁོང་སེང་ནས་",
            "ཐོན་པའི་ཐོར་ཚུག་གི་ཏོག་ཟླུམ་པོའི་རྣམ་པ་སོགས་ནས་བཟུང་། ",
            "དབུ་རྒྱན། ",
            "སྙན་རྒྱན། ",
            "མགུལ་རྒྱན། ",
            "ཕྱག་གདུབ། ",
            "དཔུང་གདུབ། ",
            "ཞབས་གདུབ། ",
            "སྐེ་རེགས། ",
            "དོ་ཤལ། ",
            "སེ་མོ་དོའམ་དོ་ཤལ་ཐུང་བ། ",
            "སྟོད་གཡོག་དང་སྨད་གཡོག་སོགས་དར་གྱི་ཆས་གོས་དང་། ",
            "གཞན་ཡང་རིན་པོ་ཆེ་དང་རུས་པའི་རྒྱན་གྱི་རིགས་དང་། ",
            "ཁྲོ་བོ་།",
            ""
        ],
        [
            "གླང་ཀོ ཞིང་སྤགས། ",
            "སྟག་ཤམས་སོགས་ཁྲོ་ཆས་ཞི་ཁྲོ་སོ་སོའི་ཕྱག་མཚན་གྱི་ཁྱད་པར་གྱིས་མཚོན་ཏེ་",
            "རྒྱན་གྱི་བྱེ་བྲག་རེ་རེ་ནས་སེམས་བཟུང་ཞིང་གསལ་སྣང་བརྟན་པོ་མ་བྱུང་གི་བར་དུ་།",
            "དེ་དག་ལ་རབ་བསྒོམ་པ། ",
            "འབྲིང་བརྗོད་པ། ",
            "ཐ་མས་བྲིས་པས་གསལ་འདེབས་དགོས་པ་གསར་རྙིང་གི་མཁས་གྲུབ་ཆེན་པོ་རྣམས་ཞལ་མཐུན་པས་རྙིང་མ་བ་ཡིན་ན་",
            "གྱེར་སྒོམ་ཁོ་ན་",
            "ཡིན་ཅེས་པའི་གཏམ་སྙིང་པོ་མེད་པར་མཐོང་ངོ་།།",
            "བྱིང་རྒོད་ཀྱི་སྐྱོན་བཅོས་པ་སོགས་ཇི་སྐད་བཤད་པ་བཞིན་གང་དགོས་པའི་དུས་སུ་ཉམས་སུ་བླང་ངོ་།།",
            "ཅུང་ཟད་བརྟན་པ་ཐོབ་པ་ན་རེས་རིམ་གྱིས་གསལ་གདབ། ",
            "རེས་ངེས་མེད་དུ་གསལ་གདབ། ",
            "རེས་ཅིག་ཆར་དུ་གསལ་གདབ་པ་སོགས་ཀྱིས་ཏིང་ངེ་འཛིན་ལ་རྩལ་སྦྱངས་སྣང་བའི་",
            "ང་རྒྱལ་སྲ་སྲ་འཐས་འཐས་སུ་རྡོ་རྗེ་ཆོས་བདུན་དང་་ལྡན་པར་གསལ་འདེབས་དགོས་པ། ",
            "གུ་རུ་རིན་པོ་ཆེའི་ཕུར་ཊཱིཀ་འབུམ་ནག་ལས་།",
            ""
        ],
        [
            "སྟོང་པའི་ང་རྒྱལ་ལ་ལྷ་དེ་ཡང་དཔྱད་ན་",
            "གཅིག་དང་དུ་མའི་བདེན་པ་དང་བྲལ་བ་དྭངས་གསལ་རྙོགས་པ་མེད་པ་ནམ་འཁའི་འཇའ་ཚོན་དང་",
            "ཆུ་ཟླ་ལྟ་བུ་ལ་རྩེ་གཅིག་ཏུ་གཏད་པས་",
            "མཚོན་རྟེན་འབྲེལ་རང་བཞིན་མེད་པ་ལ་འགལ་འདུའི་སྐྱོན་མེད་པར་བསླབས་པར་བྱའོ།།",
            "དེ་ལྟར་ཕྱག་རྒྱ་གཅིག་པའི་ཏིང་ངེ་འཛིན་བརྟན་པ་ཡན་ཆད་ཀྱིས་ཚོགས་ལམ་ཆེན་པོ་བསྒྲོད་།",
            "འདི་ནས་གཟོད་རྫོགས་རིམ་གྱི་མན་ངག་གི་སྣོན་མ་བཏབ་།",
            "ཐུན་གྱི་སྟོད་ཆ་ལ་བསྐྱེད་རིམ་དང་སྨད་ནས་",
            "རྫོགས་རིམ་བསྒོམ་པའམ། ",
            "ཡང་ན་ཉིན་མོ་བསྐྱེད་རིམ་དང་མཚན་མོ་རྫོགས་པའི་རིམ་པ་འོག་ནས་",
            "འབྱུང་བ་ལྟར་བསྒོམ་པ་།",
            "རྩ་རྒྱུད་ལས། ",
            "དཀྱིལ་འཁོར་ལྡན་པའི་དཀྱིལ་འཁོར་གྱི། །",
            "དཀྱིལ་འཁོར་ལ་ནི་དཀྱིལ་འཁོར་བསྒོམ།།",
            ""
        ],
        [
            "དཀྱིལ་འཁོར་དཀྱིལ་འཁོར་ལས་བྱུང་བ། །",
            "ཐུགས་ཀྱི་དཀྱིལ་འཁོར་དཀྱིལ་འཁོར་མཆོག །",
            "ཅེས་སོ།།",
            "དེ་ལྟར་གཙོ་རྐྱང་ལ་གོམས་།",
            "འཁོར་གྱི་དཀྱིལ་འཁོར་གཟོད་སྤྲོ་བར་བྱ་དགོས་པས། ",
            "གོ་རིམ་ལ་བསླབ་པ་ཞེས་རང་གི་མདུན་ནས་བརྩམ་ཏེ་",
            "རྣམ་པར་སྣང་མཛད་སོགས་འཁོར་སོ་སོའི་",
            "སྐུ་མདོག་དང་ཕྱག་མཚན་རྒྱན་ཆ་ལུགས། ",
            "རྟེན་གཞལ་ཡས་ཁང་། ",
            "དུར་ཁྲོད། ",
            "སྲུང་བའི་འཁོར་ལོ། ",
            "འོག་གཞིའི་བར་མངོན་རྟོགས་ནས་ཇི་ལྟར་འབྱུང་བ་བཞིན་",
            "མ་འདྲེས་པར་རེ་རེ་ནས་ཡོངས་སུ་རྫོགས་པར་གསལ་གདབ། ",
            "དེ་ལ་གོམས་ནས་",
            "གཟོད་དཀྱིལ་འཁོར་སྤྲོ་བར་བྱ་སྟེ",
            "རྩ་རྒྱུད་ལས། ",
            "ཐབས་དང་ཤེས་རབ་ལྡན་འབྱོར་ན།།",
            ""
        ],
        [
            "མ་བསྐྱེད་མ་བསྐུལ་ཐམས་ཅད་ཀུན། །",
            "ཕྱག་རྒྱ་ཆེན་པོའི་ངང་དུ་་གནས། །",
            "ཡན་ལག་བཞི་བཅུ་རྩ་གཉིས་ལྡན།།",
            "དེ་ཉིད་ཡན་ལག་སྤྲོས་བདག་སྟེ།།",
            "བཞི་བཅུ་རྩ་གཉིས་སུམ་འཕྲོར་འགྱུར།།",
            "དེ་ལྟར་ལྡན་པའི་གཙོ་མཆོག་གིས། །",
            "རྒྱལ་བ་རྒྱལ་མཆོག་དེ་བཞིན་དུ། །",
            "བཅུ་གཉིས་དྲུག་གི་འོད་འཕྲོ་འབར།།",
            "ཞེས་པ་བཞིན་གཙོ་བོ་གཅིག་ལ་སངས་རྒྱས་སྟོང་གི་དཀྱིལ་འཁོར་སྤྲོ་ནས་",
            "དཀྱིལ་འཁོར་ཡོངས་སུ་རྫོགས་པ་དེ་ལྟར་སྤྲོ་བ་སེམས་སྦྱང་།",
            "སྒྱུ་འཕྲུལ་ལས། ",
            "གཞན་གྱི་དཀྱིལ་འཁོར་ཞིག་ཡིན་།",
            ""
        ],
        [
            "ལྷ་གྲངས་གཞལ་ཡས་ཁང་སོགས་ཉེས་ལྡེབ་དང་སུམ་ལྡེབ་ལ་སོགས་པ་དང་། ",
            "མཐར་རྟེན་བརྟེན་པ་དང་བཅས་པ་གཅིག་ཆར་དུ་གསལ་བའི་བར་དུ་སྦྱང་།",
            "དེ་ནས་ངེས་པ་ལ་བསླབས་པ་ནི། ",
            "དཀྱིལ་འཁོར་ལ་རྒྱ་ཆེ་ཆུང་ལྷ་གྲངས་མང་ཉུང་། ",
            "སྐུ་མདོག་ཞལ་ཕྱག་ཚད་ཕྱག་མཚན། ",
            "བཞུགས་སྟངས། ",
            "རྒྱན་ཆས་ཉམས་འགྱུར་སོགས། ",
            "མ་ངེས་པ་དང་མང་པོ་ཉུང་ངུར་།",
            "ཉུང་ངུ་མང་པོར་སྤེལ་རྟེན་ཆེ་བ་ལ་བརྟེན་པ་ཆུང་བ་སོགས་ཏིང་ངེ་འཛིན་ལ་ཅི་འདོད་འདོད་དུ་རྩལ་སྦྱང་ཁྱད་པར་ཅན་སྒྲུབ་ནས་",
            "ལས་རུང་ཁྱད་པར་ཅན་ཐོབ་ནས་",
            "སོ་སོའི་ཐད་ཀར་གསལ་སྣང་ཐོབ་པ་ནི་གོ་རིམ་ལ་ལོབ་པའི་ཚད་ཡིན་ཀྱང་། ",
            "ད་དུང་བརྟན་པ་ཐོབ་པའི་ཕྱིར་ཡུན་འབྲིང་བར་བྱའོ།།",
            "དེ་ཡང་བསྙེན་སྒྲུབ་རྣམ་པ་བཞིས་རྣམ་པར་བཞག་པས་ས་ལམ་ཆོད་ཚུལ་གསང་བ་སྒྱུ་འཕྲུལ་པའི་ཆོས་སྐད་ཐུན་མོངས་མ་ཡིན་པ་ལགས་པས། ",
            "དེ་ལྟར་ན་ཏིང་ངེ་འཛིན་དང་པོ་་་གསུམ་གྱིས་ཚོགས་ལམ་བགྲོད་པ་བསྙེན་པ་དང་། ",
            "ཕྱག་རྒྱ་སྤྲོས་བཅས་ཀྱི་ཏིང་ངེ་འཛིན་ལ་དབང་ཐོབ་པ་ཉེ་བའི་བསྙེན་པ་སྦྱོར་ལམ་དང་པོ། ",
            "དེ་ནས་ཡོ་བྱད་ལྔ་དང་ལྡན་པས་ཚོམ་བུ་ཚོགས་ཀྱི་སྒྲུབ་པ་ཟླ་བ་དྲུག་གམ་སྤོག་ཆོག་དང་བཅས་པའི་དུས་སུ། ",
            "རྟ་བབ་ཀྱི་སྟེང་དུ་རིགས་བཞི་ཚོམ་བུའི་དཀྱིལ་འཁོར་བསྒོམ་པས་སྦྱོར་ལམ་བཞི་བསྒྲོད་པ་སྒྲུབ་པ། ",
            "དེ་ནས་སྲོད་ལ་དགྲ་ལས་དངོས་གྲུབ། ",
            "གུང་ལ་ལྷ་ལས་དངོས་གྲུབ། ",
            "ཐོ་རེངས་ཡུམ་ལས་དངོས་གྲུབ་བླང་།",
            ""
        ],
        [
            "ཐིག་ལེ་ཡེ་བབས་ཀྱི་མཐའ་ན་དངོས་པོ་ལྷན་ཅིག་སྐྱེས་པའི་ཡེ་ཤེས་དང་། ",
            "མས་བརྟན་གྱི་མཐའ་ན་རང་བཞིན་ལྷན་ཅིག་སྐྱེས་པའི་དོན་གྱི་",
            "འོད་གསལ་རྒྱུད་ལ་སྐྱེས་ནས་",
            "རྗེས་ཐོབ་ན་བསམ་ཡས་ལྷུན་གྲུབ་ཀྱི་དཀྱིལ་འཁོར་དུ་ལྡང་བ་ནི་",
            "སྒྲུབ་པ་ཆེན་པོ་མཐོང་ལམ་གྱི་ཡེ་ཤེས་ཡིན་པས། ",
            "རྩ་རྒྱུད་ལས། ",
            "དེ་ལ་སོགས་ཏེ་བསམ་མི་ཁྱབ།།",
            "ཕྱོགས་བཅུ་དུས་བཞི་བསམ་ཡས་སུ། །",
            "འདུལ་བའི་དོན་རྣམས་སོ་སོར་སྟོན།།",
            "ཞེས་པ་བཞིན་ནོ།།",
            "ཉན་ཐོས་ཀྱི་ལུགས་ཀྱི་ཆོས་མཆོག་དེ་མ་ཐག་པའི་ཡེ་ཤེས་ཞེས་",
            "དུས་ཐུང་ངུ་ཞིག་ལས་མེད་།",
            "འདིར་ནི་ཐེག་པ་ཆེན་པོའི་སྦྱོར་ལམ་ལ་",
            "ནང་གསེས་བཅུ་གཉིས་སུ་དབྱེ་བ་ཡོད་པ་བཞིན་ཤེས་དགོས་སོ།།",
            ""
        ],
        [
            "ད་ཐུན་མཚམས་སུ་བསླབ་པ་ནི། ",
            "ཐུན་མཚམས་སུ་ཡང་སྔ་མ་དེ་བཞིན་བསླབ་པས་",
            "ཞག་མང་པོ་སོང་ཡང་ཡུན་མི་།",
            "ཚ་གྲང་བཀྲེས་སྐོམ་སོགས་ཀྱི་གཡེང་རྐྱེན་གྱིས་",
            "མི་གནོད་པ་བྱུང་ན་ཐུན་མཚམས་ལ་ལོབ་པ་ཞེས་བྱའོ།།",
            "དེ་ལྟར་བསྒོམ་པས་ལོབ་ཚད་ཁྱད་པར་བ་ནི། ",
            "བྲིས་སྐུ་ལ་ཉི་འོད་ཕོག་པ་སོགས་བཀྲག་ཚ་བ་ལ་བལྟ་དུས། ",
            "རང་གི་བསྒོམ་པའི་ཡིད་ངོར་གསལ་བའི་",
            "ལྷ་སྐུའི་བཀྲག་མདངས་ཏེ་ཟིལ་གྱིས་གནོན་པ་།",
            "ནང་གི་བསྐྱེད་རིམ་ནག་ནོག་དུ་གྱུར་ན་",
            "མི་ཉམ་པར་ལོབ་པ་ཞེས་བྱ་།",
            "དེ་གཉིས་བཀྲག་ཆེ་ཆུང་མེད་ན་",
            "མཉམ་པར་ལོབ་པ་ཞེས་བྱའོ།།",
            "མིག་བཙུམ་ནས་ལྷ་སྐུའི་གསལ་སྣང་ལ་རྩེ་གཅིག་ཏུ་གནས་འཕྲོར་མིག་ཕྱེས་ཏེ་",
            ""
        ],
        [
            "ལྷ་སྐུ་ལ་བལྟས་ཚེ་ལྷའི་བཀྲག་མདངས་དེ་དག་ཕར་ཟིལ་གྱིས་གནོན་ནས་",
            "ནག་ཆེམ་པའམ་ཐལ་བ་ཕྱུར་གྱིས་འགྲོ་བ་ལྷག་པོར་",
            "ལོབ་པ་ཞེས་ཁ་དོག་ལ་ལོབ་པའི་ཚད་།",
            "དམིགས་པ་རྒྱ་ཆེ་ཆུང་སོགས་གང་འདོད་དུ་འཕྲལ་འཕྲལ་བསྒྱུར་ལ་",
            "རང་དབང་འབྱོར་ན་གོ་རིམ་ལ་ལོབ་པའི་ཚད། ",
            "དུས་འདི་ཙམ་ཏིང་ངེ་འཛིན་ལ་གནས་པར་བྱའོ་",
            "སྙམ་པའི་འཕེན་པ་གང་བཏང་དེ་ཙམ་དུ་གནས་ཐུབ་ན་",
            "ཐུན་མཚམས་ལ་ལོབ་པའི་ཚད་།",
            ""
        ],
        [
            "བརྟན་པའི་ཚད་ནི། ",
            "དེ་རྣམས་ལ་རྐྱེན་གྱིས་མི་གནོད་ཅིང་ནམ་འདོད་འདོད་དུ་",
            "ཐོགས་པ་མེད་པ་དེའི་ཚེ་བརྟན་པ་ཐོབ་པ་ཡིན་ནོ།།",
            "དེ་ལྟར་རང་ལྷར་བསྒོམ་པ་ལ་འབྱོངས་ན་ཐོག་མར། ",
            "མདུན་དུ་མིག་གི་མཐོང་བའི་དངོས་པོ་གང་རུང་བསྒོམ་བདེ་བ་ཞིག་ལྷར་།",
            "དེ་གསལ་ན་རིམ་པས་རྒྱ་བསྐྱེད་དེ་",
            "མཐར་སྣོད་བཅུད་་རྟེན་དང་བརྟེན་པར་བཅས་པ་",
            "སྒྱུ་འཕྲུལ་དྲྭ་བ་ཆེན་པོའི་རྟེན་བརྟེན་པའི་དཀྱིལ་འཁོར་བསྒོམ་པར་བྱ་བ་ལ་བསླབ་པར་བྱའོ།། ",
            "ད་ནི་གཉིས་པ་ང་རྒྱལ་ལ་བསླབས་པ་ནི། ",
            "རང་ཉིད་མི་ཐ་མལ་བ་ཡིན་ནོ་སྙམ་པའི་འདུ་ཤེས་དེ་ཆེད་ཀྱིས་སྤང་།",
            "སྐྱོན་ཀུན་།",
            ""
        ],
        [
            "ཡོན་ཏན་ཀུན་།",
            "སངས་རྒྱས་ཀུན་གྱི་ངོ་བོ་ལྷག་པའི་ལྷ་གང་གསལ་བཏབ་པ་དེ་ཉིད་དངོས་ཡིན་སྙམ་པའི་ང་རྒྱལ་བྱེད་པ་དང་། ",
            "དེ་ནས་རང་ཉིད་ལྷ་སྐུར་གསལ་བའི་སྤྱན་ནི་ལྷག་པའི་ལྷ་དེ་དངོས་ཀྱི་སྤྱན་།",
            "ཞལ་ནས་སྐུ་ལུས་ཕྱག་ཞབས་ལ་སོགས་རེ་རེ་ནས་ལྷ་དངོས་ཀྱི་དེ་དང་དེ་ཡིན་སྙམ་པ་དང་། ",
            "ངག་ཀྱང་ལྷ་དངོས་ཀྱི་གསུང་།",
            "ཡིད་ཀྱང་ལྷ་དངོས་ཀྱི་ཐུགས་ཡིན་སྙམ་དུ་བསྒོམ་པ་དང་། ",
            "དེ་ནས་རང་ལྷག་པའི་ལྷར་གསལ་བ་དེ་ཉིད་ཀྱི་སྐུ་གསུང་ཐུགས་ཀྱི་སྣང་ཆ་ལས་",
            "འཇིག་རྟེན་གྱི་ཁམས་ཐམས་ཅད་དུ་སེམས་ཅན་སོ་སོའི་སྣང་ངོར་སྐུ་གང་ལ་གང་འདུལ་གྱི་བཀོད་པས་འགྲོ་དོན་མཛད་པ་དང་། ",
            "གསུང་སྒྲ་དབྱངས་རྣམ་པ་ཐམས་ཅད་པས་སེམས་ཅན་གྱི་བསམ་པ་དང་མཐུན་པར་ཆོས་སྟོན་པ་དང་། ",
            "ཐུགས་དོན་དམ་དང་ཀུན་རྫོབ་ཀྱི་ཤེས་བྱ་ཐམས་ཅད་སྐྱུ་རུ་ར་ལག་མཐིལ་དུ་བཞག་པ་ལྟར་",
            "མངོན་སུམ་དུ་མཁྱེན་པ་ལ་སོགས་པའི་ཡི་དམ་གྱི་ལྷའི་སྐུ་གསུང་ཐུགས་ཀྱི་ཡོན་ཏན་ཐམས་ཅད་རེ་རེ་ནས་ང་ལ་ཡོད་དེ",
            "འི་ཕྱིར་ང་ལྷག་པའི་ལྷ་དངོས་ཡིན་སྙམ་དུ་བསྒོམ་པ་ལ་བསླབས། ",
            "དེ་ལྟ་བུའི་ལྷའི་ང་རྒྱལ་གྱི་རྣམ་པ་ཡིད་ལ་ལམ་གྱིས་ཤར་བྱུང་བ་ན་དེའི་ངང་ལ་འཛིན་སྟངས་གསལ་བར་བྱས་ལ་",
            "རྩེ་གཅིག་ཏུ་སེམས་བཟུང་ཚུལ་གོང་ལྟར་བྱས་ལ་",
            "མཐར་རང་ལྷ་དེ་དངོས་སུ་སོང་བ་ལྟ་བུར་དངོས་ཀྱི་འདུ་ཤེས། ",
            "བཅོས་མིན་གྱི་འདུ་ཤེས་བཅོས་མིན་དུ་རྒྱུན་པར་འཆར་བའམ། ",
            "རེ་ཞིག་གམ་ནམ་བསྒོམ་པའི་ཚེ་འོངས་པ་དང་། ",
            "དུས་ནམ་གྱི་བར་དུ་བཞག་ཀྱང་འཁྱོང་བ་བྱུང་ན་",
            ""
        ],
        [
            "ལོབ་པའི་ཚད་ཡིན་ནོ།། ",
            "གསུམ་པ་དག་པ་དྲན་པ་ལ་བསླབ་པ་ནི། ",
            "དག་པ་དྲན་པ་འདི་དག་རྒྱུན་དུ་མངོན་རྟོགས་ནམ་བསྒོམ་པའི་ཚེ་",
            "དྲན་པར་བྱ་དགོས་།",
            "འདིར་ནི་ཐོག་མ་བསྒོམ་པར་བྱ་བའི་ཕྱིར་",
            "དེ་དང་དེ་ལ་མོས་པ་ཤུགས་དྲག་ཏུ་བསྐྱེད་ནས་",
            "སློབ་པ་ཡིན་ཏེ་རྒྱས་པར་སོ་སོའི་སྒྲུབ་ཐབས་དང་",
            "རྒྱུད་ཀྱི་རྣམ་བཤད་རྣམས་སུ་རྒྱ་ཆེར་གསུངས་པ་ལྟར་ཤེས་དགོས་ལ",
            "འདིར་ནི་མདོར་བསྡུས་སུ་བརྗོད་།",
            "དེ་ཡང་ལྷ་སྐུའི་རྣམ་པ་འདི་དག་ལས་ཉོན་གྱི་དབང་མེད་དུ་སྐྱེ་བ་བཟུང་བའི་",
            "འབྱུང་ལུས་རགས་པར་གྲུབ་པ་ལྟ་བུ་མ་ཡིན་པར་འབྲས་བུ་མཐར་ཕྱིན་པའི་",
            "ལྷ་རྡོ་རྗེ་མི་བསྐྱོད་པ་སོགས་ལྷ་སོ་སོའི་གསང་བ་གསུམ་གྱི་ཡོན་ཏན་དེ་དང་། ",
            "དེ་གདུལ་བྱའི་ངོར་མཚོན་པར་བྱ་བའི་བརྡ་རྟགས་སུ་སྣང་བའི་ཕྱིར་",
            "གསང་ཆེན་སྔ་འགྱུར་གྱི་སྒྲུབ་ཐབས་རྣམས་སུ་ལྷའི་སྐུ་མདོག་ཐུགས་ཕྱག་མཚན་རེ་རེ་ནས་",
            "ཆེ་བའི་ཡོན་ཏན་གྱི་རྟགས་བསྟོད་དང་། ",
            "ཆོས་ཉིད་དོན་གྱི་བསྟོད་པ་འབྱུང་བ་རྣམས་ཀྱིས་དོན་བཞིན་འདིར་ནི་",
            "ཆོས་ཉིད་དོན་གྱི་བསྟོད་པ་གཞུང་བཞིན་དུ་ངེས་པར་བྱས་ནས་",
            ""
        ],
        [
            "མདོར་བསྡུས་ཏེ་དག་པ་དྲན་པའི་དོན་ལ་བསླབས་པ་ནི། ",
            "དེ་ལྟར་སྣང་སྲིད་ལྷའི་འཁོར་ལོར་སོ་སོར་དག་པ་ནི་ཆོས་ཅན་ལྷ་དང་ལྷ་མོའི་དག་པ་ཞེས་བྱ་ལ",
            "གཞི་གནས་ལུགས་ཡེ་ནས་",
            "རང་རིག་ཡེ་ཤེས་མཉམ་རྫོགས་ཆེན་པོར་གནས་པ་གསལ་འདེབས་ཕྱིར་",
            "སྒྲུབ་ཐབས་སོ་སོའི་སྦྱོར་མཆོད་སོགས་ཀྱི་སྐབས་སུ་འབྱུང་བ་ལྟར་",
            "ལྷ་ཡབ་ཡུམ་མཉམ་སྦྱོར་གྱི་དམིགས་པ་གསལ་བཏབས་པའམ་",
            "བསྐྱེད་རྫོགས་ཟུང་འབྲེལ་དུ་བསྒོམ་ཚེ་རྫོགས་རིམ་གྱིས་ལུས་ལ་",
            "གནད་དུ་བསྣུན་པས་བདེ་ཆེན་ཆ་མཐུན་ཙམ་ཤར་བས་ཀྱང་",
            "བསྐྱེད་རིམ་ལ་རྒྱས་འདེབས་པ་སྟེ་གང་ལྟར་ཡང་",
            "རྗེས་ཆགས་བདེ་བ་ཆེན་པོའི་རྩིས་ཟིན་པར་བྱས་པ་ནི་",
            "རང་རིག་བདེ་ཆེན་གྱིས་དག་པ་དང་། ",
            "དེ་ཡང་སྣང་ཆ་སྒྱུ་མ་ལྟ་བུ་ལ་",
            "ངོ་བོ་བྱུང་གནས་འགྲོ་གསུམ་སྐྱེས་འགགས་གནས་གསུམ་གྱི་",
            "དངོས་བཟུང་ཐམས་ཅད་དང་བྲལ་བའི་ལྟ་བུས་རྒྱས་གདབ་ཏེ་",
            "སྣང་སྟོང་ཟུང་འཇུག་ཏུ་བསྒོམ་པ་ནི་",
            "ཆོས་ཉིད་དེ་བཞིན་ཉིད་གྱི་དག་པ་སྟེ་",
            "དག་དྲན་རེ་རེ་ལ་ལྟ་བས་དུག་དབྱུང་བ་གལ་ཆེ། ",
            "དེ་ལྟར་ཐོག་མར་ངེས་ཤེས་ཤུགས་དྲགས་བསྐྱེད་དེ་",
            "བསྒོམ་པ་ལོབ་ན། ",
            "ལྷའི་རྣམ་པ་དེ་ཤར་ཙམ་ནས་དག་པ་དེ་དང་དེའི་",
            "ངོ་བོར་འདུ་ཤེས་པ་བཅོས་མིན་དུ་འབྱུང་ཞིང་",
            "དེའི་ཚེ་དག་པ་དྲན་པ་གོམས་ཤིང་ལོབ་པའི་ཚད་ཡིན་ནོ།། ",
            "ཏིང་ངེ་འཛིན་རྣམ་པ་གསུམ་བསྒོམ་པ་ལ་",
            "ཟླ་བ་རེ་རེ་བྱས་ནས་ཕྱག་རྒྱ་གཅིག་པའི་",
            "ཏིང་འཛིན་མན་ཆད་ཟླ་བ་དགུ་སྟེ་",
            "ཁྱོན་བསྡོམ་ལོ་གཅིག་གི་བར་དུ་བསྙེན་པ་བཏང་།",
            ""
        ],
        [
            "གཙོ་བོ་རྣམ་པ་གསལ་བ། ",
            "ང་རྒྱལ་བརྟན་པ། ",
            "རྣམ་དག་དྲན་པ་གསུམ་ཐུན་གྱི་ཆ་གཉིས་ལ་བསྒོམ་རྒྱུ་དང་། ",
            "སུམ་ཆ་གཅིག་ལ་བསྙེན་པ་བཏང་།",
            "གཙོ་བོར་བྱེ་ཆུང་གཅིག་་་འཁོར་རིགས་བཞི་ལ་འབུམ་ཕྲག་བཞི། ",
            "སེམས་དཔའ་ཡབ་ཡུམ་ལ་ཁྲི། ",
            "ཀུན་བཟང་ཡབ་ཡུམ་ལ་འབུམ་ཕྲག་གཅིག ",
            "ཐུབ་པ་དང་སྒོ་བ་བཞི་ལ་ཁྲི་རེ་།",
            "བསྡུས་པའི་དབང་དུ་ནི་གཙོ་བོ་མི་བསྐྱོད་པ་ལ་འབུམ་ཕྲག་བཞི། ",
            "འཁོར་རིགས་བཞི་ལ་འབུམ་ཕྲག་རེ་དང་། ",
            "དེ་ཕྱིན་ཆད་ལ་ཁྲི་རེ་བཟླས་ན་བསྙེན་པ་ལས་རུང་ཙམ་།",
            "ད་ནི་གཉིས་པ་རྫོགས་པའི་རིམ་པ་བསྒོམ་པ་།",
            "ཕྱག་རྒྱ་གཅིག་པ་ཡན་ཆད་ཀྱི་ཏིང་ངེ་འཛིན་ཉམས་ལྔ་མཐར་ཕྱིན་པ་།",
            "གཟོད་རྫོགས་པའི་རིམ་པ་ལ་འཇུག་པ་ལས། ",
            "དང་པོ་ནས་རྫོགས་རིམ་བསྒོམ་པ་ནི། ",
            "སྔ་འགྱུར་བའི་ལམ་གྱི་གནད་ཁྲིད་ཚུལ་མ་ཤེས་པས་ནོངས་སོ།།",
            ""
        ],
        [
            "དེས་ན་བསྐྱེད་རིམ་ལ་བརྟན་པ་མཐར་ཕྱིན་པའམ་བརྟན་པ་ཅུང་ཟད་ཙམ་ཐོབ་པ་།",
            "དེ་ནས་རྫོགས་པའི་རིམ་པ་བསྒོམ་པ་ནི། ",
            "སྔོན་འགྲོ་ལམ་སེལ་གྱི་གནད་ལ་གསུམ། ",
            "རྩ་སྦྱང་བ་སྟོང་རའི་གནད་ནི། ",
            "རང་ཉིད་གཙོ་རྐྱང་དུ་བསྒོམ་པའི་འཁོར་ལོ་བཞིའི་དབུས་ན༑",
            "རོ་རྐྱང་ཀུན་རྡར་མ་གསུམ་ཀ་བའི་ཚུལ་དུ་ཡོད་པའི་ནང་། ",
            "སྦུག་མ་སྟོང་སང་ངེ་བ་ལ་དམིགས་པ་བཟུང་བས་",
            "གཙོ་བོར་དབུ་མའི་ནང་ཕྲུ་མ་ཕུས་བཏབ་པ་ལྟ་བུ། ",
            "དང་པོ་མདའ་སྙུག་ཙམ། ",
            "དེ་ནས་སྤོས་དོང་ཙམ། ",
            "དེ་ནས་ཞོ་ཟོ་ཙམ། ",
            "དེ་ནས་དབུ་མའི་ནང་ཐམས་ཅད་ལུས་ཙམ་།",
            "འདིས་ནི་རླུང་སེམས་ཐམས་ཅད་དབུ་མར་ཚུད་པའི་དགོས་གནད་ཡོད་དོ།། ",
            "དེ་ནས་རླུང་སྦྱོང་བ་སྲོག་གི་གནད་ནི། ",
            "དེ་ལྟར་དབུ་མ་དང་འཁོར་ལོ་བཞི་སྟོང་པར་གསལ་བའི་",
            "གཡས་གཡོན་རོ་རྐྱང་གི་ཡར་སྣ་གཉིས་ལྟག་པ་ནས་སྨིན་མཚམས་ནས་སྣ་བུག་གི་ནང་གཉིས་ལ་ཟུག་ཅིང་",
            "མར་སྣ་གཉིས་ལྟེ་བའི་འོག་སོར་བཞིའི་ཆ་སྤུ་ན་གུའི་ཐད་ནས་",
            "དབུ་མར་ཟུག་པའི་ཚུལ་དུ་དབུ་མར་ཚུད་པར་བསམ་ལ༑",
            "རླུང་རོ་དབུས་།",
            ""
        ],
        [
            "རླུང་ཕྱིར་འཕང་དུས་ནད་དང་སྡིག་སྒྲིབ་ཐམས་ཅད་ཕྱིར་",
            "སང་སང་སོང་བར་བསམ། ",
            "དེ་ནས་ནང་དུ་འདྲེན་དུས་སྣོད་བཅུད་བརྟན་གཡོའི་འཇིག་རྟེན་དང་། ",
            "སངས་རྒྱས་དང་བྱང་ཆུབ་སེམས་དཔའི་ཡོན་ཏན་དང་བཅས་པ་རླུང་གི་རྣམ་པས་",
            "སྣ་བུག་ནས་རོ་རྐྱང་གི་ནང་ནས་བྱུང་བ་དབུ་མའི་མར་སྣ་ནས་",
            "ནང་དུ་ཚུད་པར་བསམ་ལ༑",
            "སྟེང་རླུང་ལྟེ་བར་།",
            "འོག་རླུང་ཅུང་ཟད་བཀུམ་ལ་འཇམ་རླུང་བུམ་པ་ཅན་དལ་བུར་འཛིན་ཅིང་མི་ཐུབ་ན་དལ་གྱིས་ཕྱིར་བཏང་།",
            "རང་བབས་ཀྱི་འབྱུང་ཏུབ་ལས། ",
            "ཆ་བབས་སུ་འཛིན་པ་ནི་གནད་ཡང་དག་པའོ།།",
            "དེ་ལྟར་བྱས་པས་རླུང་སྐྱོན་མེད་པ་ངང་གིས་ཟིན་ཅིང་འབྱུང་ངོ་།། ",
            "དེ་ནས་ཐིག་ལེ་སྦྱང་བའི་གནད་ནི། ",
            "གཏུམ་མོའི་་རྣལ་འབྱོར་བསྒོམ་པ་།",
            ""
        ],
        [
            "ལྟེ་བའི་ཐད་སྤྲུལ་པའི་འཁོར་ལོའི་དབུས་སུ་དབུ་མའི་ནང་ན་མེའི་དྭངས་མ་རྒྱ་ཁབ་ཀྱི་རྩེའམ། ",
            "ཡུངས་དཀར་གྱི་འབྲུ་ཙམ་གསལ་།",
            "དེ་ཡང་ཨ་ཤད་ཀྱི་རྣམ་པ་ཅན་རེགས་བྱ་ཤིན་ཏུ་ཚ་བ་གཅིག་བསྒོམ་ལ༑",
            "རོ་རྐྱང་གི་རླུང་དབུ་མའི་མར་སྣར་ཞུགས་པས་མེ་སྦར་བས། ",
            "དེ་ཡང་མེ་རྟ་རྔའི་ཉག་ཙམ་དུ་འབར་བར་བསམ་ལ་རླུང་དང་དམིགས་པ་སྦྱང་།",
            "དེ་ལྟར་གོམས་པས་དབུ་མའི་མར་སྣའི་ནང་རླུང་གི་གང་བས་ཡེ་ཤེས་ཀྱི་རླུང་དུམ་གཅིག་གསར་དུ་།",
            "དེའི་སྟོབས་ཀྱིས་མེ་ཡང་ཆེར་འབར་ལྟེ་བའི་ངོས་དང་སྐེད་པ་དྲོད་ཀྱིས་འཁོར་བར་བྱུང་ན་",
            "གཟོད་གཏུམ་མོ་སྦར་ནས་སྔ་མའི་མེ་དེ་ལས་ཆེར་འབར་རིམ་བཞིན་",
            "སྤྱི་བོའི་བྷ་ལས་ཐིག་པ་ཆེར་བབས་པས་དབུ་མའི་ནང་ཁེངས་དྭངས་མས་འཁོར་ལོ་བཞིའི་རྩ་འདབ་སྟོངས་པ་རྣམས་གང་བ་ལ་",
            "སེམས་མ་ཡེངས་བར་བསྒོམ་པས་བདུད་རྩི་དབུ་མའི་ནང་ནས་བབ་པའི་རེག་པ་ལུས་སེམས་ཀྱིས་མྱོང་ནས",
            ""
        ],
        [
            "སེམས་བདེ་སྟོང་ཆེན་པོར་ངང་གིས་འཆར་།",
            "དེ་ནས་དངོས་གཞི་ཁྱད་པར་ཅན་གྱི་གནད་ཡས་བབ་ཀྱི་ཡེ་ཤེས་དང་། ",
            "མས་བརྟན་གྱི་ཡེ་ཤེས་དང་། ",
            "ཀུན་ཏུ་བཟང་པོ་བསམ་གྱིས་མི་ཁྱབ་པའི་ཡེ་ཤེས་དང་གསུམ་ལས། ",
            "དང་པོ་༼དངོས་གཞི་ཁྱད་པར་ཅན་གྱི་གནད་ཡས་བབ་ཀྱི་ཡེ་ཤེས་༽ལ་བཞི། ",
            "ཀུན་ཏུ་བཟང་པོའི་མན་ངག ",
            "ཀུན་ཏུ་བཟང་མོའི་མན་ངག སྦྱོར་བ་དག་པའི་མན་ངག ",
            "ཁྱབ་བརྡལ་ཆེན་པོའི་མན་ངག་རྒྱུད་ཀྱི་ལེའུ་བཅུ་གསུམ་པ་མན་ངག་གི་ལེའུ་ལས་བསྟན་པ་རྣམས་བསྒོམ་པ་།",
            "དང་པོ་༼ཀུན་ཏུ་བཟང་པོའི་མན་ངག༽ནི། ",
            "བདེ་ཆེན་འཁོར་ལོའི་མན་ངག་ནི། ",
            "འཁོར་ལོ་བཞིའི་དབུས་ན་དབུ་མ་ཡེ་ཤེས་ཀྱི་རྩ་ལ་དྭངས་མའི་དཀར་དམར་འདྲེས་པ་ཉུང་འབྲུ་ཙམ་གྱི་རྟེན་ལ་",
            "འོད་ལྔའི་གོང་བུ་སྲན་མ་ལྡོག་པོ་ཙམ་རེ་བསམ་པའི། ",
            "དང་པོ་སྤྱི་གཙུག་གི་དྭངས་མ་ཡུངས་འབྲུ་ཙམ་ལ་མགྲིན་པའི་དྭངས་མ་འོད་དང་བཅས་པའི་",
            "དྲོད་ཀྱིས་ཞུ་བྱང་ཆུབ་སེམས་ཀྱི་ཐིག་པ་སྐྲའི་ཉག་མ་ཙམ་བབ་པས་",
            "སྤྱི་བོའི་རྩ་འདབས་དང་། ",
            "མགྲིན་པའི་རྟེན་གྱི་དྭངས་མ་ལ་ཞུགས་ཚད་མེད་པའི་བདེ་བས་",
            "ཁྱབ་པར་བསམ་ལ་འཇམ་རླུང་གྲངས་མང་བར་བཟུང་། ",
            "གཉིས་པ་དེ་ནས་སྙིང་གའི་འོད་དང་དྭངས་མའི་དྲོད་ཀྱིས་མགྲིན་པའི་དྭངས་མ་བཞུས། ",
            "ལོངས་སྤྱོད་ཀྱི་འཁོར་ལོའི་རྩ་འདབས་དང་སྙིང་གི་རྟེན་ལ་།",
            "ཟག་པ་མེད་པའི་བདེ་བ་སྐྱེ་བར་བསམ་ལ་རླུང་བཟུང་། ",
            "གསུམ་པ་དེ་ནས་ལྟེ་བའི་འོད་དང་། ",
            "ཐིག་ལེའི་དྲོད་ཀྱིས་སྙིང་གི་རྟེན་གྱི་དྭངས་མ་ཞུ་བས། ",
            "ཆོས་ཀྱི་འཁོར་ལོའི་རྩ་འདབས་དང་། ",
            "ལྟེ་བའི་རྟེན་གྱི་ཐིག་ལེ་ལ་ཞུགས་མཆོག་ཏུ་བདེ་བའི་ཡེ་ཤེས་སྐྱེ་བར་བསམ་ལ་རླུང་བཟུང་། ",
            "བཞི་པ་དེ་ནས་སྙིང་གའི་འོད་རྟེན་གྱི་དྭངས་མའི་དྲོད་མར་སོང་།",
            "ལྟེ་བའི་རྟེན་གྱི་དྭངས་མ་ཞུ་བའི་དྭངས་མ་རླང་པའི་ཚུལ་གྱི་རགས་པ་མ་ཡིན་པ་ཕྲ་ལ་དྭངས་བས་",
            "སྤྲུལ་པའི་འཁོར་ལོའི་རྩ་འདབ་དང་རོ་རྐྱང་དང་དབུ་མའི་ནང་ཀུན་ཁྱབ་པར་ཞུགས་པས། ",
            "ཉེ་བར་ཞི་བའི་བདེ་བས་།",
            "དགའ་བ་བཞིའི་ཡེ་ཤེས་སྐྱེ་བར་བསམ་ལ་འཇམ་རླུང་བཟུང་། ",
            "འདི་དག་གི་ཚེ་ན་དགའ་བ་རེ་ཞིག་དངོས་གནས་པ་སྐྱེ་བ་མིན་ཀྱང་སེམས་མི་རྟོག་པར་བཞག་།",
            ""
        ],
        [
            "དེ་ཡེ་ཤེས་ཡིན་པའི་བློ་བཞག་ནས་",
            "གོམས་ན་",
            "གོམས་པའི་སྟོབས་ཀྱིས་ཁམས་ཞུ་ནུས་པས་དགའ་བ་དངོས་གནས་པ་དང་། ",
            "དེས་དྲང་བའི་ཡེ་ཤེས་ཁྱད་པར་ཅན་སྐྱེ་བ་ནི་",
            "གཏུམ་མོ་བསྒོམ་པའི་ལག་རྗེས་ཡིན་པས་ཐེ་ཚོམ་མི་དགོས་པའི་མན་ངག་ཁྱད་པར་ཅན་ཡིན་ནོ།། ",
            "དེ་ནས་གཉིས་པ་མས་བརྟན་ཀྱི་ཡེ་ཤེས་ལ་བཞི་ལས། ",
            "དང་པོ་ནི། ",
            "སྙིང་གའི་འོད་ལས་ཟེར་འཕྲོས་ཏེ་ལྟེ་བར་སོང་བས །",
            "ཐིག་ལེ་རྟེན་དང་བཅས་ཇེ་ཕྲ་ཇེ་ཆུང་ལ་",
            "ཡར་འདུས་སྙིང་གའི་འོད་དང་ཐིག་ལེ་ལ་ཐིམ་པའི་ངང་དུ་སེམས་མི་རྟོག་པར་བཞག་།",
            "ཡང་འོད་ཟེར་མགྲིན་པར་འཕྲོས་ཇེ་ཕྲ་ལ་སྙིང་གར་འདུས་པའི་ངང་ལ་བཞག",
            ""
        ],
        [
            "ཡང་འོད་ཟེར་སྤྱི་བོའི་ཐིག་ལེ་རྟེན་དང་བཅས་པ་ལ་ཕོག་པས་",
            "ཇེ་ཕྲ་ཇེ་ཆུང་ལས་སྙིང་གར་འདུས་པའི་ངང་ལ་བཞག་།",
            "ཡང་སྙིང་གའི་རྩ་འདབ་ཀྱི་དྭངས་མ་ཡང་རྟེན་གྱི་དྭངས་མ་ལ་།",
            "དེ་ཡང་རྟེན་པ་ཐིག་ལེ་སྲན་མ་ཙམ་ལ་འདུས་འོད་ལྔ་པོ་ཡང་",
            "དབུས་ཀྱི་མཐིང་ཀ་ནམ་མཁའ་ལྟ་བུའི་ངང་ལ་།",
            "དེ་ཡང་གདངས་ཇེ་ཕྲ་ལས་མཐར་ཡིད་ལ་མི་བྱེད་པ་ཀུན་ཏུ་བཟང་མོ་",
            "ཆོས་ཉིད་སྟོང་པ་ཆེན་པོའི་དབྱིངས་སུ་དག་པའི་ངང་ལ་མཉམ་པར་བཞག་།",
            "དེ་ལྟར་ཡང་དང་ཡང་དུ་གོམས་པས་རླུང་དང་ཕྲ་ཐིག་ལ་སེམས་ཟིན་པས། ",
            "རླུང་སེསམ་གནད་གཅིག་པས་སེམས་གང་དུ་ཟིན་པ་དེར་རླུང་རྣམས་ཐིམ་།",
            "སྟོང་བཞིའི་དགའ་བ་བཞིའི་ཡེ་ཤེས་ཁྱད་པར་ཅན་སྐྱེས་ནས་",
            "རླུང་སེམས་ཀྱིས་བསླད་པ་དང་བྲལ་བའི་དཔེ་དོན་གྱི་འོད་གསལ་གང་ཡང་རུང་བར་ཤར་།",
            ""
        ],
        [
            "དེའི་རྗེས་སུ་རླུང་ལང་བར་བརྩམ་ནས་",
            "སྣང་བཞི་ལུགས་ལྡོག་གི་ཚུལ་གྱིས་ཐོབ་པའི་མཇུག་ཏུ་སྣང་བ་གསུམ་གྱི་",
            "འོད་གསལ་གྱིས་རྒྱུ་བྱས་འོད་ཀྱི་ཐིག་ལེ་བསྒོམ་རྒྱུ་རླུང་འོད་ཟེར་ལྔ་བས་རྐྱེན་བྱས་ནས",
            "སྒྱུ་འཕྲུལ་དྲྭ་བ་ཆེན་པོ་རྟེན་དང་བརྟེན་པའི་རྣམ་པར་བཅོས་མེད་དུ་ལྡང་བ་ཡིན་ནོ།།",
            "མཆེད་པའི་ཐོག་ཏུ་ཐོན་པ་ན་ལུས་རགས་པའི་འཛིན་པ་ལས་ལྷ་སྐུར་ལྡང་བར་དཀའ་བས། ",
            "ཐོབ་པ་དང་མཉམ་དུ་ལྷ་སྐུར་ལྡང་བ་ནི། ",
            "རྩ་རྒྱུད་ཀྱི་ལེའུ་འདི་ཉིད་ལས། ",
            "སྙིང་པོའི་ཐིག་ལེ་མཉམ་སྦྱོར་།",
            "བདེ་བའི་ཡེ་ཤེས་རོལ་མོ་ཡིས། །",
            "ཡེ་ཤེས་དགྱེས་ལ་མཆོད་པ་འབུལ། །",
            "ཟག་པ་མེད་པའི་བསོད་ནམས་ཀྱིས། །",
            "ཡེ་ཤེས་སྒྱུ་མ་རང་སྣང་བ། །",
            "རོལ་མོའི་དཀྱིལ་འཁོར་མཐའ་ཡས་མཆོག །",
            "གསུངས་པ་འདི་བཞིན་ངེས་པ་ལས། ",
            "དུས་འཁོར་བའི་སྟོང་གཟུགས་དང་",
            "རྫོགས་ཆེན་གྱི་སྣང་བའི་འཆར་ཚུལ་དང་ནམ་ཡང་བསྲེ་བར་མི་བྱའོ།།",
            "འོ་ན་དཔེ་དོན་གྱི་འོད་གསལ་གྱི་རྗེས་སུ་ལྷ་སྐུར་ཇི་ལྟར་ལྡང་སྙམ་ན་",
            ""
        ],
        [
            "བསྐྱེད་པའི་རིམ་པ་ལ་གོམ་གོམ་པའི་ནུས་པ་རླུང་སེམས་གཉིས་ལ་ཆེས་ཐང་བས། ",
            "བསྐྱེད་རིམ་གྱི་རྣམ་རྟོག་དྲན་པའི་སྐབས། ",
            "ཐུན་མཚམས་ལ་ལོབ་པ་ཞེས་བྱ་བ་དེའི་དགོས་པ་ཡིན་པས་སོ།།",
            "དེ་ལྟར་བསྐྱེད་པའི་རིམ་པ་དང་རྫོགས་པའི་རིམ་པ་མདོར་བསྡུས་སུ་བསྟན་།",
            "ད་ནི་རྩ་བའི་གསུམ་པ་འབྲས་བུ་ལ་གཉིས། ",
            "གནས་སྐབས་དང་། ",
            "མཐར་ཐུག་གི་འབྲས་བུའོ།།",
            "དང་པོ་དེ་ལྟར་གོམས་པས་དབང་པོའི་རྣམ་ཤེས་རྣམས་ཡུལ་ལ་འཕྲོ་བའི་རྒྱུན་ཁེགས་པས་",
            "དབང་ཤེས་ཀྱི་བཞོན་པའི་རླུང་རྣམས་ནང་དུ་ལོག་ལྡོག་ཉེ་བའི་རྟགས་སུ་མིག་སྔར་ཁང་པ་དུ་བས་ཁེངས་པ་ལྟ་བུ་སོགས་སྔོ་ལོང་པོ་དང་། ",
            "བྱེ་ཐང་ལ་ཉི་འོད་ཕོག་པ་རྒྱང་ནས་བལྟས་ཚེ་ཆུ་རྒྱུག་པ་ལྟ་བུ་སོགས་",
            "ཤིག་ཤིག་པར་སྣང་བ་སྨིག་རྒྱུ་ལྟ་བུར་མཐོང་བ་དང་",
            "སྲིན་བུ་མེ་ཁྱེར་ལྟ་བུའི་སྣང་བ་མེ་འབར་བ་ལྟར་",
            "དམར་ཙག་ཚག་གི་འོད་འཕྲོ་བ་སྣང་བ་དང་མར་མེ་འབར་བ་ལྟ་བུའི་ལྷབ་ལྷབ་འབར་བར་སྣང་བ་དང་",
            "སྤྲིན་མེད་པའི་ནམ་མཁའ་དྭངས་པ་ལྟར་གསལ་སྟོང་མཐའ་དབུས་མེད་པར་གནས་པའི་སྣང་བ་འཆར་བ་སྟེ་མཚན་ལྟས་ལྔ་ཉམས་ཀྱི་ཚུལ་ཏུ་འཆར་བ་དང་། ",
            "རྨི་ལམ་གྱི་ལྟས་སུ་སངས་རྒྱས་དང་བྱང་ཆུབ་སེམས་དཔའི་སྐུ་སོ་སོར་བཞུགས་པ་མཐོང་བ་དང་། ",
            "སངས་རྒྱས་དང་བདག་མཚུངས་པར་མཐོང་བ་དང་། ",
            "བདག་ལྷར་གསལ་བའི་སྐུའི་མདུན་རྒྱབ་དང་། ",
            "ཕྱི་ནང་མེད་པར་ཕྱོགས་ཐམས་ཅད་དུ་ཞལ་ཐ་ལེ་མཐོང་བ་དང་། ",
            "ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་བདག་ལྷར་གྱུར་པར་ཕྱག་མཆོད་མཛད་པར་མཐོང་བ་དང་། ",
            "སངས་རྒྱས་ཐམས་ཅད་ཀྱིས་ཆོས་ཟབ་མོ་སྟེར་པ་དང་བཤད་པར་རྨི་བ་སྟེ་རྟགས་ཀྱི་མཆོག་ལྔ་དང་། ",
            "གཞན་ཡང་ཡི་དམ་ལྷའི་སྐུ་གཟུགས་ཞལ་འཛུམ་པ་དང་། ",
            "འོད་བྱུང་བ་དང་། ",
            "སྐུ་མ་མཐོང་ཡང་གསུང་ཐོས་པ་དང་། ",
            "ལྷ་མོའི་གླུ་དབྱངས་ཐོས་པ་དང་། ",
            "གཞལ་ཡས་ཁང་ལས་སྒྲ་བྱུང་བ་ཐོས་པ་དང་། ",
            "གྲོགས་པོ་དམ་པ་ཞེས་བྱང་སེམས་རྣམས་ཀྱིས་འབོད་པ་དངོས་སམ་རྨི་ལམ་དུ་འབྱུང་ངོ་།།",
            "དེ་དག་ཀྱང་གོང་དུ་བཤད་པའི་རྟོགས་པ་དང་རྒྱུད་ཚོད་དེ་དག་སླེབ་པ་རྣམས་ལ་བྱུང་ན་ཡང་དག་པའི་ལྟས་སུ་གོ་།",
            "དེང་སང་རང་རེ་ཐ་མལ་པ་ལ་རང་གར་ལྟས་དེ་རིགས་འོང་དོན་མེད་པར་འོང་ན་",
            ""
        ],
        [
            "གདོན་གྱི་ཆོ་འཕྲུལ་ལམ་བར་ཆད་ཀྱི་ལྟས་སམ་རླུང་ལོག་པའི་ནད་ཀྱིས་",
            "འཁྲུལ་ལམ་བག་ཆགས་ཀྱི་སེམས་རྨིས་ཙམ་དུ་ཟད་ཀྱི་",
            "དོན་མེད་པར་ཤེས་པར་བྱ་སྟེ་",
            "སེམས་རྒྱུད་ལ་ཉམས་དང་རྟོག་པའི་དྲི་ཙམ་མི་བྲོ་བཞིན་དུ་",
            "དེ་དག་ཡིན་དུ་རེ་བའི་ཨོ་ཟོབ་བྱེད་པ་ནི་",
            "རང་གི་དེ་ཉིད་གསལ་བར་བྱེད་པ་ཁོ་ནའོ།།",
            "གཞན་ཡང་བཤད་དགོས་པ་མང་ཡང་",
            "ཚོགས་ཆེན་འདུས་པའི་སྐབས་ན་འཆད་པར་སྤྲོའོ། །",
            " གཉིས་པ་༼ཀུན་ཏུ་བཟང་མོའི་མན་ངག་༽ནི། ",
            "རྩ་རྒྱུད་ལས། ",
            "ཤེས་འཇུག་མཚན་ཉིད་འབྱོར་བའི་གཟུངས། །",
            "འབྲས་བུ་སྨིན་བྱེད་རྒྱུ་དང་རྐྱེན། །",
            "ནུས་མཐུ་ཅན་དུ་གང་གྱུར་པ། །",
            "རིག་འཛིན་རྒྱལ་བའི་ཞིང་དུ་གྲགས།།",
            "ཞེས་པ་རྒྱུ་ཤེས་པའི་མཚན་ཉིད་ལྟ་བ་རྟོགས་ཤིང་། ",
            "རྐྱེན་འཇུག་པའི་མཚན་ཉིད་བསྐྱེད་རྫོགས་ཀྱི་ཏིང་ངེ་འཛིན་གོམས་པས་",
            "ལྟ་སྤྱོད་ཟུང་འབྲེལ་དུ་འབྱོར་བའི་སྒྲུབ་བྱེད་ཐབས་ཀྱི་ངེས་པ་མི་གཏོང་བའི་གཟུངས་ཀྱང་ཡིན་ལ",
            "དེ་དག་ས་བོན་དང་ཆུ་ལུད་ལྟར་",
            "འབྲས་བུར་སྨིན་བྱེད་ཀྱི་རྒྱུ་དང་རྐྱེན་ཡང་ཡིན་།",
            "ལྟ་བ་རྟོགས་ནས་"
        ],
        [
            "སྟོང་ཆེན་དང་ཀུན་ཏིང་ལ་གནས་པ་བསྙེན་པ་དང་། ",
            "ཕྱག་རྒྱ་གཅིག་སྤྲོས་ནི་ཉེ་བསྙེན་དང་། ",
            "ཚོགས་སྒྲུབ་ནི་སྒྲུབ་པ། ",
            "དེའི་འབྲས་མཐོང་ལམ་ཐོབ་མ་རག་པའམ། ཐོབ་པ་ནི་སྒྲུབ་པ་ཆེན་པོ་།",
            "དེ་དག་གང་གི་དུས་སུ་ཡང་རྟོགས་གོམས་གཉིས་ཀྱི་འབྲས་བུ་འབྱིན་ནུས་ཀྱི་",
            "ནུས་མཐུ་ཅན་དུ་གང་གྱུར་པའི་ཚེ་ཟག་མེད་སློབས་པའི་ལམ་རིག་འཛིན་བཞི་དང་མི་སློབ་པ་རྒྱལ་བ་སྐུ་ལྔའི་གོ་འཕང་ཐོབ་ནས་",
            "སངས་རྒྱས་ཀྱི་ཞིང་ཀུན་ཏུ་གྲགས་པར་འགྱུར་བས། ",
            "ཚོམ་བུ་ཚོགས་ཀྱི་སྒྲུབ་པའི་མཐའ་།",
            "སྲོད་ལ་ལྷ་དང་། ",
            "གུང་ལ་དགྲ། ",
            "ཐོ་རངས་ཡུམ་ལས་དངོས་གྲུབ་བླང་བས། ",
            "ཐིག་ལེ་ཡས་འབབ་ཀྱི་མཐའ་ན་དངོས་པོ་ལྷན་ཅིག་སྐྱེས་པའི་ཡེ་ཤེས་དང་། ",
            "མས་བརྟན་གྱི་མཐའ་ན་རང་བཞིན་ལྷན་ཅིག་སྐྱེས་པའི་ཡེ་ཤེས་མཐོང་ལམ་དོན་གྱི་འོད་གསལ་རྒྱུད་ལ་སྐྱེས་ནས",
            "དེའི་རྗེས་ཐོབ་ཏུ་བསམ་ཡས་སྒྱུ་འཕྲུལ་དྲྭ་བའི་དཀྱིལ་འཁོར་དུ་ལྡང་བ་ལ་ཁྱད་པར་མེད་ཀྱང་། ",
            "འདི་ལ་བརྩོན་པ་དང་ཏིང་ངེ་འཛིན་དང་ཤེས་རབ་ཀྱི་སྟོབས་ཆེ་བ་རྣམས་ཀྱིས་ཟག་བཅས་ཀྱི་ཕུང་པོ་དྭངས་མའི་ལུས་སུ་གྱུར་ནས་",
            "འཆི་བ་མེད་པ་ཚེ་ལ་དབང་བའི་རིག་འཛིན་ཐོབ་པས། ",
            "རྣམ་སྨིན་རིག་འཛིན་ལས་ཡོན་ཏན་ལྷག་པར་བཅས་པའི་ཕྱིར་",
            "ལྷག་བཅས་ཀྱི་རིག་འཛིན་ནམ་ཚེ་དབང་རིག་འཛིན་ལམ་ཡོངས་རྫོགས་ཚེ་ལ་དབང་བའོ།།",
            ""
        ],
        [
            "དེ་ལྟར་བརྩོན་ཏིང་ཤེས་རབ་ཀྱི་སྟོབས་ཅུང་ཟད་ཞན་པ་དག་གིས་",
            "དེ་ལྟར་དྭངས་མའི་ལུས་སུ་གྱུར་མ་ནུས་པ་རྣམ་སྨིན་རིག་འཛིན་ནམ་",
            "ལྷག་མེད་མྱང་འདས་ཞེས་ལམ་རིམ་ལས་གསུངས་སོ།།",
            "ལམ་རིམ་ལས། ",
            "ནུས་པ་ཐོབ་དང་མ་ཐོབ་པས། །",
            "མཐོང་ལམ་གཉིས་སུ་ཕྱེ་བ་ཡིན།།",
            "ཞེས་སོ།།",
            "རྣམ་སྨིན་ཀྱང་ཚེའི་བར་ཆོད་ནས་བར་དོར་ས་གཉིས་པར་སྤང་རྟོགས་ན་འཕར་ནས་",
            "ས་དགུ་བའི་བར་ཕྱག་ཆེན་རིག་འཛིན་དང་། ",
            "བཅུ་ནས་རྒྱུན་མཐའི་བར་ལྷུན་གྲུབ་རིག་འཛིན་ལ་བཞེད་པ་འདི་",
            "ཟུར་གྱི་རིག་འཛིན་ཆེན་པོ་རྣམས་ཀྱིས་བཞེད་པ་བླ་ན་མེད་པ་ཡིན་པས་",
            "གཞན་དུ་དྲང་བར་མི་བྱའོ།།",
            "རིག་འཛིན་བཞི་པོ་དེ་དག་གིས་",
            "འཕགས་པ་སློབ་པའི་ས་བཅུ་ཆོད་ཚུལ་ལས་",
            "དགོངས་སྤྱོད་རྒྱ་མཚོ་དག་མཉམ་བདེན་པ་དབྱེར་མེད་ལ་"
        ],
        [
            "གོམས་ཆེས་ཆེ་བས། ",
            "རྣམ་སྨིན་དང་ས་བརྒྱད་པ། ",
            "ཚེ་དབང་དང་དགུ་པ། ",
            "ཕྱག་ཆེན་དང་ས་བཅུ་པ། ",
            "ལྷུན་གྲུབ་རིག་འཛིན་དང་བཅུ་གཅིག་ཀུན་ཏུ་འོད་དང་དགོངས་སྤྱོད་མཉམ་པ་ཡིན་ལ",
            "རྗེས་ཀྱི་ཡོན་ཏན་གྱི་ཐོབ་ཚུལ་མཚན་ཉིད་ཐེག་པ་དང་མི་འདྲ་བར། ",
            "ལམ་རིམ་ལས། ",
            "མཉམ་པར་བཞག་ལས་མ་། །",
            "གཡོས་ཤིང་། །",
            "སྟོང་གི་འཇིག་རྟེན་བརྒྱ་སྟོང་ཕྲག །",
            "བཅུ་བའི་རྡུལ་སྙེད་འཇིག་རྟེན་དང་ཞིང་ཁམས་གྲངས་མེད་བརྒྱ་སྟོང་ཕྲག །",
            "བཅུ་བའི་རྡུལ་སྙེད་ཞིང་ཁམས་སུ། །",
            "རྔོན་དང་སྨད་འཚོང་ལ་སོགས་པ། །",
            "སྤྲུལ་པའི་ལུས་ཀྱིས་འདུལ་བར་བྱེད།།",
            "ཅེས་པས། ",
            "དགོངས་པ་དག་མཉམ་བདེན་པ་དབྱེར་མེད་ལ་",
            "མཉམ་པར་བཞག་བཞིན་པ་ལས་མ་གཡོས་པར། ",
            "དུས་སྐད་ཅིག་རེ་རེ་ལ་སྟོང་གསུམ་གྱི་སྟོང་ཆེན་པོའི་འཇིག་རྟེན་བརྒྱ་ཡི་ཞིང་གི་རྡུལ་སྙེད་ཀྱི་གྲངས་ཀྱི་སངས་རྒྱས་ཀྱི་ཞལ་མཐོང་བ་དང་། ",
            "རང་གི་ལུས་དེ་སྙེད་སྟོན་པ་དང་། ",
            "འཁོར་དེ་སྙེད་དང་། ",
            "སེམས་ཅན་དེ་སྙེད་འདུལ་བ་དང་། ",
            "ཏིང་ངེ་འཛིན་གྱི་སྒོ་དེ་སྙེད་ལ་འཇུག་པ་དང་། ",
            "ཆོས་ཀྱི་སྒོ་དེ་སྙེད་སྟོན་པ་དང་། ",
            "ཞིང་དེ་སྙེད་གཡོ་བ་དང་། ",
            "འོད་ཟེར་དེ་སྙེད་འགྱེད་པ་ནི་རྣམ་སྨིན་རིག་འཛིན་གྱི་ཡོན་ཏན་དང་། ",
            "ཚེ་དབང་རིག་འཛིན་སྟོང་གསུམ་འཇིག་རྟེན་བརྒྱ་རྩ་གཞིར་བྱས་པའི་སྟོང་ཕྲག་གྱིས་འཇིག་རྟེན་གྱི་རྡུལ་སྙེད་དང་མཉམ་པའི་སངས་རྒྱས་ཀྱི་ཞལ་མཐོང་བ་སོགས་དང་། ",
            "དེ་ཕྱག་ཆེན་རིག་འཛིན་དུས་སྐད་ཅིག་མ་སྔ་མ་དེ་རྩ་གཞིར་བྱས་པའི་འཇིག་རྟེན་གྱི་ཁམས་བརྒྱ་སྟོང་ཕྲག་བཅུ་བའི་རྡུལ་སྙེད་ཀྱི་གྲངས་དང་། ",
            "ལྷུན་གྲུབ་རིག་འཛིན་དུས་སྐད་ཅིག་གཅིག་ལ་སངས་རྒྱས་ཀྱི་ཞིང་གྲངས་མེད་པ་བརྒྱ་སྟོང་ཕྲག་བཅུ་པའི་རྡུལ་སྙེད་དང་མཉམ་པའི་སངས་རྒྱས་མཐོང་བ་སོགས་མཚན་ཉིད་ཐེག་པ་ལས་ཆེས་ཁྱད་པར་ཡོད་པ་རྣམས་ཤེས་དགོས་སོ།། ",
            "ད་ནི་རྩ་བའི་གསུམ་པ་སྒྲུབ་པ་རྗེས་ཀྱི་བྱ་བ་ནི། ",
            "བར་ཆད་མེད་པའི་ལམ་པ་ཚོགས་སྒྲུབ་པའི་དབང་དུ་བྱས་།",
            "སྔོན་འགྲོ་ཤོམ་བྱེད་ཀྱི་ནུབ་དང་པོ་མགོ་འཛིན་གྱི་བསྙེན་པ་ལ་འཇུག་པ་དང་བཅས་པ་ནི་བསྙེན་པ། ",
            "ཅི་ཙམ་སྒྲུབ་པའི་ཞག་གྲངས་ཕྱེད་ཚུན་ཆད་ནི་ཉེ་བའི་བསྙེན་པ་།",
            ""
        ],
        [
            "དེ་གཉིས་ལས་འོད་ཟེར་དཀར་པོ་སྤྲོས་པས་དངོས་གྲུབ་ཀྱི་སྣོད་རུང་དུ་བྱེད་།",
            "ནུབ་ཐ་མ་མ་གཏོགས་པའི་ཕྱེད་ཕན་ཆད་འོད་ཟེར་དམར་པོའི་",
            "འཕྲོ་འདུ་བསྣོལ་མས་དངོས་གྲུབ་བསྐུལ་ཞིང་",
            "བསྡུ་བས་བཅུད་དག་པར་བྱེད་པ་ནི་སྒྲུབ་པ་དང་། ",
            "རྟགས་མཐོང་ནས་ནུབ་ཐ་མར་འོད་ཟེར་མཐིང་ག་ཚུར་བསྡུ་བས་",
            "རྒྱུད་དག་པར་བྱེད་པ་ནི་སྒྲུབ་པ་ཆེན་པོ་།",
            "དེ་དག་ནི་བསྙེན་པའི་ལུགས་ཀྱི་བསྙེན་སྒྲུབ་ཡན་ལག་བཞི་ཞེས་བྱ་བ་།",
            "དེ་ཡང་ཟླ་བ་གཅིག་ལ་དཔེར་མཚོན་།",
            ""
        ],
        [
            "ལམ་རིམ་ལས། ",
            "ཟླ་ཕྱེད་ཕྱེད་ཞལ་ཉེ་བསྙེན་དང་། །",
            "ལྷར་གསལ་འཕྲོ་འདུས་སྣོད་དུ་རུང་། །",
            "བཅོ་ལྔ་མར་ཕྱེད་སྒྲུབ་པ་སྟེ།།",
            "འཕྲོ་འདུ་བསྣོལ་མས་བསྒྲུབ་པར་བྱ།།",
            "ཞག་གྲངས་ཚང་ནས་རྟགས་བྱུང་ན།།",
            "དངོས་གྲུབ་བཟླས་བླང་སྒྲུབ་ཆེན་པོ། །",
            "ཞེས་པས། ",
            "དེ་ཡང་ལོ་གཅིག་གི་དབང་དུ་བྱས་ན་",
            "བསྙེན་པའི་སྟ་གོན་གྱི་བྱ་བ་།",
            "ནུབ་དང་པོ་བསྙེན་པའི་མགོ་འཛུག་པ་ཡན་ཆད་བསྙེན་པའི་ཡན་ལག་དང་། ",
            "དེ་ནས་ཟླ་བ་དྲུག་གི་བར་དུ་ཏིང་ངེ་འཛིན་གཙོ་བོར་བསྒོམ་ཞིང་",
            "བསྙེན་པ་བཟླ་བ་ནི་ཉེ་།",
            "དེ་ནས་ཟླ་བ་དྲུག་གི་བར་དུ་སྒྲུབ་པ་ལ་གཟོད་ཛ྄བ་ཁང་དབྱེ་ཞིང་",
            "དཀྱིལ་ཆོག་གི་རྣམ་ཤེས་ནམ་མཁའ་སོགས་འཛབ་བསྐུལ་བྱས་ཏེ་",
            "མདུན་བསྐྱེད་གསལ་བཏབ་སྟེ་སྒྲུབ་པའོ།།",
            ""
        ],
        [
            "དང་པོ་བསྐྱེད་རིམ་ལ་བསླབས་པའི་དུས་ན་མདུན་གྱི་ཐང་སྐུ་མ་དམིགས་ཏེ་བསྒོམ་པ་ནི༑ ",
            "གང་ཟག་དབང་པོ་འབྲིང་དང་ཐ་མའི་དབང་གིས་",
            "བསྐྱེད་རིམ་ལ་གསལ་སྣང་ཐོན་སླ་བའི་ཆེད་ཀྱིས། ",
            "དང་པོ་དེ་ལྟར་གོམས་ནས་གསལ་སྣང་ཐོན་པ་ན། ",
            "དེ་རང་གི་ལུས་ལ་སྤོས་ཏེ་བསྒོམ་པས། ",
            "གཙོ་བོ་བདག་བསྐྱེད་ཁོ་ན་ཡིན་།",
            "སྒྲུབ་པའི་སྐབས་འདིར་ནི་བདག་མདུན་གཉིས་ཀ་ལ་",
            "གསལ་སྣང་ཐོན་དགོས་པའི་ཁྱད་པར་ཡོད་པ་ཞིབ་ཏུ་ཤེས་དགོས་སོ།།",
            "དེ་ནས་ཐ་མའི་ཞག་བདུན་གྱི་སྔོན་རོལ་དུ་",
            "མཆོད་པ་གསར་དུ་བཤམས་དངོས་གྲུབ་ཀྱི་རྫས་འགོད་།",
            "བཟླས་པའི་ཚེ་དངོས་གྲུབ་བསྐུལ་བའི་སྔགས་རྩ་སྔགས་ལ་",
            "ཀཱ་ཡ་ཝཱཀྐ་ཙིཏྟ་སརྦ་སིདྷི་ཕ་ལ་ཧཱུྃ་ཞེས་ཤམས་གདགས་པས་བཟླ། ",
            "ནུབ་ཐ་མའི་ཐོ་རེངས་ཀྱི་དུས་སུ་དངོས་གྲུབ་ཞུ་དགོས་པ་དུས་ཀྱི་གནད་ཀྱི་ཁྱད་པར་ཡིན་ཏེ",
            ""
        ],
        [
            "དེ་ཡང་ནམ་ལང་ནས་ཉིན་གུང་བར་སྣང་བའི་དུས། ",
            "ཉིན་གུང་ནས་སྲོད་ཀྱི་བར་མཆེད་པའི་དུས། ",
            "སྲོད་ནས་མཚན་གོང་བར་ཐོབ་པའི་དུས། ",
            "དེ་ནས་ཐོ་རེངས་བར་ཉེར་ཐོབ་བམ་འོད་གསལ་གྱི་དུས་ཡིན་པས། ",
            "རྒྱལ་བུ་དོན་འགྲུབ་ཀྱིས་ཐོ་རེངས་རྒྱལ་རྔ་བརྡུང་དུ་ཉེ་བ་ན་ཟད་དང་",
            "མི་སྐྱེས་ཤེས་པའི་ཡེ་ཤེས་མངོན་དུ་མཛད་པ་དང་། ",
            "རྙིང་མའི་སྔགས་གཞུང་ཚད་མ་རྣམས་།",
            "དེང་སང་སྐྱ་རེངས་དང་པོ་ཤར།།",
            "རྡོ་རྗེ་སེམས་དཔའི་ནམ་ཡང་ལང་། །",
            "ཞེས་དང་། ",
            "རྡོ་རྗེ་སྲིན་པོའི་ནམ་ཡང་ལང་། །",
            "ཞེས་པ་རྣམས་དུས་གནད་ཁྱད་པར་ཅན་འདི་ལ་དགོངས་པས། ",
            "དེའི་ཚུལ་ནི། ",
            "ནུབ་ཐ་མའི་མཚན་ཕྱེད་ཙམ་ལ་ཡར་ལང་ཏེ་ལས་བྱང་རྒྱས་པ་ཚར་གཅིག་བསྙེན་པ་དང་",
            "མཆོད་བསྟོད་བཅས་འགྲུབ་པར་བྱས་མདུན་བསྐྱེད་མི་བསྡུ་བར་བཞག་ནས་",
            "ཚོགས་ཀྱི་འཁོར་ལོ་རྒྱས་པར་བསྐོར་ནས་",
            "ལྷག་མ་དང་བསྟན་མ་ཡན་ཆད་གྲུབ་པར་།",
            "དེ་ནས་དངོས་གྲུབ་ཀྱི་གེགས་སྡིག་པ་དང་ཉམས་ཆགས་བཤགས་པ་།",
            ""
        ],
        [
            "ཡེ་ཤེས་སྐུ་མཆོག་ཚར་གསུམ་དང་དངོས་གྲུབ་ཀྱི་བར་ཆད་བགེགས་བསལ་བ་།",
            "ཧཱུྃ་ཧཱུྃ་ཧཱུྃ་བི་ཤྭ་བཛྲ་དང་ཧཱུྃ་བཞིས་བགེགས་བསྐྲད། ",
            "སྲུང་བའི་འཁོར་ལོ་བརྟན་པར་།",
            "དངོས་གྲུབ་ཀྱི་རྫས་ལ་མཁའ་ཁྱབ་ཀྱི་རྒྱལ་བ་སྲས་བཅས་ཀྱི་བྱིན་རླབས་བསྡུ་བ། ",
            "འཕགས་མཆོག་ཐུགས་རྗེའི་༴ ",
            "སོགས་བབ་དྲུག་འདས་བཞིས་བྱིན་དབབ། ",
            "དེ་རྩ་སྔགས་ལ་དངོས་གྲུབ་བསྐུལ་བའི་ཤམས་བཏགས་ནས་",
            "བརྒྱ་རྩ་བཟླས། ",
            "སྨན་ཐོད་ཆང་གིས་བཀང་བ་ཐོག་སྟེ་",
            "གཞུང་གི་སྨན་།",
            "ཨོ་ཧཱུྃ་སངས་རྒྱས་ཀུན་དང་སོགས་ནས་",
            "བླ་མ་བརྒྱུད་པ་དཀྱིལ་འཁོར་གྱི་ལྷ་ཚོགས་བཅས་པར་ཕུལ་ནས་",
            "བདུད་རྩི་གུ་ཡ་ལག་གིས་ཕྱག་རྒྱས་གཏོར་བས། ",
            "ཡེ་ཤེས་ཀྱི་བདུད་རྩི་ཟེགས་མ་ནམ་མཁའ་ལ་སྤྲིན་བཞིན་ཆགས་པ་ལས་",
            "བདུད་རྩིའི་ཆར་ཆེན་པོ་བབ་ཏེ་",
            ""
        ],
        [
            "ལྷ་ཚོགས་ཐམས་ཅད་མཉེས་ཤིང་ཚིམ་ནས་",
            "དངོས་གྲུབ་རྩོལ་བ་ལ་དགྱེས་པར་བསམ་།",
            "དེ་ནས་དངོས་གྲུབ་བླང་པ་ནི་རང་གི་ལྕེ་ལ་ཧཱུྃ་ཡིག་དང་སྨན་གྱི་སྟེང་དུ་",
            "ཨོ་ཨཱཿཧཱུྃ་གསུམ་བསྒོམ་སྟེ་",
            "ཨོ་ཨཱཿཧཱུྃ་རྡོ་རྗེ་ལྕེ་ཡི་དམ་ཚིག་སོགས་ནས་",
            "ཙིཏྟ་སིདྡྷི་ཧཱུྃ་ཞེས་པའི་བར་རིམ་པར་བརྗོད་ཅིང་བླང་ནས་ལྕེ་ལ་བཞག་པས་",
            "སྐུ་གསུང་ཐུགས་ཀྱི་དངོས་གྲུབ་ཐམས་ཅད་ཐོབ་པར་བསམ། ",
            "དེ་ནས་གཏོར་མ་དང་དངོས་གྲུབ་ཀྱི་རྫས་བཟའ་བཏུང་ཅི་རིགས་པ་རྣམས་ལ་ལོངས་སྤྱོད་ནས་",
            "དམིགས་པ་རྫས་དེ་དག་ལྷའི་ངོ་བོར་ཤེས་པས་གནས་གསུམ་གྱི་འོད་ཟེར་བདག་ལ་ཐིམ། ",
            "སྐུ་གསུང་ཐུགས་ཡོན་ཏན་ཕྲིན་ལས་དང་བཅས་པའི་དངོས་གྲུབ་ཐོབ་པར་བསམ་།",
            "ཨོ་བཛྲ་ས་མ་ཡ༴ ",
            "སོགས་དང་ཨོ་ཡེ་ཤེས་རྒྱལ་པོ་སོགས་༴ ",
            "བརྗོད་ནས་",
            "མདུན་བསྐྱེད་ཀྱི་དཀྱིལ་འཁོར་རྣམས་བདག་ཉིད་ལ་ཐིམ་ནས་",
            "གཉིས་སུ་མེད་པའི་དངོས་གྲུབ་ཐོབ་པར་བསམ་ལ་མཉམ་པར་བཞག་།",
            ""
        ],
        [
            "དེ་ནས་མཆོད་བསྟོད་དང་ཉེར་བསྡུ་གོ་བགོ་ལུས་སྲུང་བཅས་རྗེས་རྒྱས་པར་བྱས་ནས་",
            "དེ་ཉིན་གཉིས་ཞག་ཤས་བར་དུ་གནས་བཟུང་ཞིང་ཡི་དམ་ལ་གཏང་རག་གི་ཚོགས་ཅི་འབྱོར་བར་།",
            "ཁ་སྐོང་གི་ཞི་བའི་སྦྱིན་སྲེག་ཅི་རིགས་པར་།",
            "དེ་ནས་རྒྱལ་ཆེན་མཆོད་གཏོར་དང་། ",
            "རྒྱལ་ཐོ་བཀྲོལ་ནས་ཞག་ཆ་ཤས་སུ་འདུག",
            "དེ་ནས་རིམ་གྱིས་རྡོ་རྗེའི་མཆེད་ལྕམ་དམ་ཚིག་གི་གཙང་བ་རྣམས་དང་རིམ་གྱིས་འཕྲད་པར་བྱ་བ་ལས། ",
            "ཐོ་བཀྲོལ་བ་དང་མི་མང་པོ་དང་འཕྲད་སོགས་བྱས་ན་",
            "གྲིབ་གནོན་ལྟ་བུའི་ཧར་གྱིས་འཆི་བ་ཡང་ཐོས་པས་ཚོད་ཟིན་པར་བྱའོ།།",
            ""
        ],
        [
            "དེ་དག་གི་ལམ་ངེས་རྫོགས་ཀྱི་རིམ་པའི་དབང་དུ་བྱས་པ་ཡིན་།",
            "ལས་དང་པོ་པས་བསྙེན་འབྲེལ་ཙམ་བྱ་བ་ལ་ཉིན་ཐུན་གཉིས་དང་",
            "མཚན་ཐུན་གཉིས་དང་བཞི་པོ་འཇུག་པ་བདེ་བས། ",
            "ཉིན་མོའི་ཐུན་སྔ་དྲོ་ལ་ལས་བྱང་རྒྱས་པར་བཏང་།",
            "འཛ྄བ་ཁང་དབྱེ་བ་དཀྱིལ་ཆོག་གི་འཛ྄བ་བསྐུལ་བཅས་བསྙེན་པ་ཅི་ནུས་དང་། ",
            "མཐར་མཇུག་བསྡུ་བ་ལ་བསྟོད་པ། ",
            "བཤགས་པ་ཡེ་ཤེས་པ་བསྡུ་བ་གསུམ་གྱིས་",
            "དང་པོ་གཞི་བསྟོད་བྱ་བར་གསུངས་པ་ལྟར་།",
            "ཧཱུྃ་རྣམ་ཤེས་རྣམ་དག་བཅོམ་ལྡན་འདས། །",
            "སོགས་ཀྱིས་།",
            "གཉིས་པ་ཡེ་ནས་གཉིས་མེད་སོགས་ཀྱིས་ནོངས་པ་བཤགས། ",
            "གསུམ་པ་རང་བཞིན་དང་ཏིང་ངེ་འཛིན་གྱི་དཀྱིལ་འཁོར་གཉིས་རང་བཞིན་དབྱེར་མེད་དུ་རྟོགས་པའི་ཕྱིར། ",
            "ཨོ་བཛྲ་ས་མ་ཡ་ཨོ་སོགས། ",
            "ཨོ་ཡེ་ཤེས་རྒྱལ་པོའི༴ ",
            "སོགས་ཀྱིས་རིག་པའི་མེ་ཏོག་དོར་ཞིང་",
            "དངོས་གྲུབ་བསྐུལ་བས་ཨོ་བཛྲ་ས་མ་ཡ་ཧཱུྃ་{འདི་ནས་དངོས་ཀྱི་སྒོམ་དོན་དང་",
            "སྔགས་ཚན་བར་མ་ཆད་སྙམ་དཔྱད་} ",
            "ཞེས་བརྗོད་པས་ཡེ་ཤེས་ཀྱི་འཁོར་ལོ་དམ་ཚིག་གི་ས་ལ་ཆུ་བཞག་པ་བཞིན་",
            "དབྱེར་མེད་དུ་ཐིམ། ",
            "ཨོ་བཛྲ་ས་མ་ཡ་ཧཱོཿ ཞེས་དབང་དུ་གྱུར་ནས་",
            ""
        ],
        [
            "དགྱེས་ཤིང་ཆགས་པར་།",
            "ཛཿཧཱུྃ་བ་ཧོཿ ཕྱག་རྒྱ་བཞིས་བརྟན་ཅིང་གསལ་བར་བྱས་ནས་ཡི་གེ་བརྒྱ་བ་བཟླའོ། །",
            "དེ་ནས་ཉེར་བསྡུ་གོ་བསྒོ་ལུས་སྲུང་བར་བྱའོ།།",
            "དེ་ནི་ཐུན་ཐམས་ཅད་དུ་ངེས་པའོ།།",
            "དེ་ནས་ཐུན་ཕྱི་མ་གསུམ་ལས་བྱང་དང་ལྷ་བསྐྱེད་པའི་གཞུང་ཚིག་རྣམས་རྒྱས་པར་མི་ལྕོགས་།",
            "ཀུན་མཁྱེན་ཆེན་པོའི་ངལ་བསོའི་དོན་ཁྲིད་ཀྱི་དགོངས་པ་འདི་བཞིན་བཏང་བས་འཐུས་།",
            "བདག་དང་མཐའ་ཡས་སེམས་ཅན་རྣམས། །",
            "སོགས་དང་། ",
            "ཨེ་མ་འོ་ངོ་མཚར་རྨད་ཀྱི་ཆོས། །",
            "སོགས་ཀུན་རྫོབ་དང་དོན་དམ་པའི་སེམས་བསྐྱེད་།",
            ""
        ],
        [
            "ཏིང་ངེ་འཛིན་རྣམ་གསུམ། ",
            "དངོས་རྣམས་ཉིད་ན་དངོས༴ ",
            "སོགས། ",
            "ཚིགས་བཅད་རྣམས་བརྗོད་བར་གྱི་ཚིག་ལྷུག་རྣམས་དོར་།",
            "ཡི་གེ་མཆོག་ནི་བསྒོམ་པར་བྱ།།",
            "ཞེས་དང་། ",
            "ཨ་རབ་ཏུ་བརྟན་གྱུར་ནས།།",
            "བརྟན་འབྱུང་ཡེ་ཤེས་རྒྱུ་ཡིན་ནོ།།",
            "ཞེས་དང་། ",
            "དེ་ནས་སེམས་ཉིད་ཨ་དཀར་པོ་དྲི་མ་མེད་པ་།",
            "ནམ་མཁའི་མཐའ་ཀླས་པར་འབར་བའོ།།",
            ""
        ],
        [
            "ཞེས་པའི་བར་དང་། ",
            "རི་རབ་ཀྱི་སྟེང་དུ་རྒྱུའི་ཨ་ལས་བྷྲཱུ་།",
            "སྥ་ར་ཎ་ཕཊ། ",
            "ས་ཧ་ར་ཎ་ཧཱུྃ། ",
            "བྷྲཱུ་བི་ཤྭ་བི་ཤུདྡྷེ་བཛྲ་ཛྙ་ན་ཙཀྲ་མཎྚ་ལ་བྷྲཱུ་ཧཱུྃ་ཞེས་བརྗོད་།",
            "ཡེ་ཤེས་ཕྱོགས་བཞི་དབུས་བརྟགས་།",
            "སོགས་ནས། ",
            "རོལ་མོ་སྣ་ཚོགས་སྤྲིན་ཕུང་བཞིན་བར་བཏང་།",
            "སེང་གེ་གླང་ཆེན་རྟ་དང་ཁྱུང་། ",
            "ནམ་མཁའ་ལྡང་གི་ཁྲི་ཆེན་ལ།།",
            "ཉི་ཟླ་པདྨ་རིན་པོ་ཆེ། །",
            "ཞེས་དང་། ",
            "ཨ་ཉིད་སྣ་ཚོགས་པར་སྣང་བའི་སོགས་།",
            ""
        ],
        [
            "མངོན་རྫོགས་རྒྱལ་པོ་དེ་ཉིད་ངེས།།",
            "ཨ་སྥ་ར་ཎ་ཕཊ་ཅེས་དང་། ",
            "གདན་ལ་རྫོགས་དང་སེམས་དཔའི་ཚུལ། །སོགས་།",
            "དཀྱིལ་འཁོར་བསམ་ཡས་ལྷུན་གྱིས་གྲུབ།།",
            "ཞེས་གསལ་གདབ་།",
            "བསྐུར། །",
            "དབབ། ",
            "དྲངས། ",
            "བསྟིམ། །",
            ""
        ],
        [
            "མཆོད་པ་རྣམས་སྔགས་ཀྱིས་བྱས་ནས་གཞུང་གི་བསྟོད་པ་། ",
            "ཕྱོགས་བཅུ་དུས་བཞི་རྫོགས་པ་ཡི་སོགས་།",
            "སྐུ་གསུང་ཐུགས་ཀྱི་ཐིག་ལེ་ཆེན་པོ། ",
            "བར་བརྗོད་ནས་དེ་།",
            "ཨོ་ཧཱུྃ་བདེ་བར་གཤེགས་པ་ཁྱེད་ཅི་འདྲ་།",
            "བདག་ཅག་བསམ་པ་འགྲུབ་གྱུར་།",
            "ཅེས་བཏང་།",
            "ཡང་དག་དོན་གྱི་སྙིང་པོ་སོགས་།",
            ""
        ],
        [
            "འཛ྄བ་ཅི་ནུས་སུ་བཟླའོ། །",
            "དེ་ནས་འཛ྄བ་ཀྱི་རྗེས་བསྟོད་བཤགས། ",
            "ཡེ་ཤེས་བསྡུ་བ་བཅས་གྲུབ་།",
            "ཉེར་བསྡུ་གོ་བགོ་ལུས་སྲུང་བར་བྱས་པས་འཐུས་པ་ཡིན་ནོ།།",
            "དཔལ་ལྡན་རྡོ་རྗེ་སེམས་དཔའ་རིགས་རྣམས་ཀུན་ཀྱི་བདག་པོ་མཆོག་གི་ལམ། །",
            "སྲས་བཅས་རྒྱལ་བ་མ་ལུས་མི་ལུས་ལུས་པ་མེད་ཀུན་གྱི། །",
            "ཀུན་ནས་བསྒྲོད་པ་གཅིག་པའི་ལམ་གྱི་མཐར་ཐུགས་གྲུབ་པའི་སྐྱེ་བོ་འཇུག་པའི་གནས། །",
            "སྒྱུ་འཕྲུལ་དྲྭ་བ་ཆེན་པོ་བཤད་དང་རྩ་བའི་རྒྱུད་ཀྱི་གསང་ཆེན་ཐེག་པ་མཆོག་གི་རྩེའི། །",
            "ལས་དང་ཡེ་ཤེས་དངོས་གྲུབ་འདོད་དགུ་མ་ལུས་བསླུ་བ་མེད་པ་འབྱུང་བའི་གཞི། །",
            "དང་པོར་ལས་ཅན་འཇུག་དང་བར་དུ་ཉམ་ལེན་ངེས་པའི་གནད། །",
            "གནས་སྐབས་རིག་འཛིན་བཞི་དང་མཐར་ཐུག་འབྲས་བུ་མངོན་དུ་བྱེད་པའི་ཐབས། །",
            "ཤེས་འཇུག་འ བྱོར་བའི་གཟུངས་ཀྱི་ཆིང་གིས་བཅིང་བའི་",
            "བསྙེན་སྒྲུབ་ཡན་ལག་རྣམ་བཞིའི་འགྲོས།།",
            "རྣམ་དག་གཞུང་ལ་ཐོས་བསམ་བྱས་དང་མན་ངག་ཟབ་མོ་གོམས་པའི་མཐུས། །",
            "འདི་ན་སྐལ་བཟང་སྐྱེ་བོའི་འཇུག་ངོགས་གྲུབ་བརྙེས་བྱེ་བའི་",
            "ཐུགས་ཀྱི་གསང་མཛོད་མ་ལུས་པ། །",
            "ཐང་མར་བརྡལ་ནས་ཉུང་ངུའི་ངག་གིས་གདམས་འདིས་",
            "རང་དང་སྐལ་མཉམ་རྗེས་འབྲང་རྣམས། །",
            "བརྩེ་བའི་ཤུགས་ཀྱིས་སྙིང་པོར་དྲིལ་ནས་",
            "བརྗོད་པའི་གཏམ་འདི་ངོ་མཚར་དུས་ཀྱི་དགའ་སྟོན་ཡིན།། ",
            "འདིས་ཐོབ་དགེ་བས་དཔལ་ལྡན་རྡོ་རྗེ་སེམས་དཔའ་དབང་ཕྱུག་རྡོ་རྗེ་བཙུན་མོར་དགྱེས་རོལ་བའི། །",
            "དགའ་ཆེན་རྟག་པའི་ཡེ་ཤེས་སྒྱུ་འཕྲུལ་དྲྭ་བ་ཁ་སྦྱོར་བདུན་དང་ལྡན་པ་",
            "ཡིད་ཅན་འགྲོ་བས་ཐོབ་པར་།",
            ""
        ],
        [
            "ཅེས་པ་རྡོ་རྗེ་སེམས་དཔའ་སྒྱུ་འཕྲུལ་དྲྭ་བ་ཞི་བ་འབྲིང་བོའི་སྒྲུབ་ཐབས་ལ་བརྟེན་ནས་",
            "ལམ་ངེས་རྫོགས་དང་མོས་སྒོམ་གྱི་ལམ་གྱི་འཇུག་པ་འདི་ནི། ",
            "བཀའ་དྲིན་མཚངས་པ་མེད་པ་བསྟན་པའི་ཉི་མ་ཉིད་",
            "ཡིད་ལྷུང་བླ་མ་སྒྱུ་འཕྲུལ་པའམ་དཀའ་རབ་མདུན་ནས་རྒྱུད་",
            "འདིའི་མན་ངག་གི་གནས་རྣམས་གསན་ནས་ཐུགས་ཉམས་སུ་བཞེས་ཚུལ་གྱི་གསུང་རྒྱུན་དང་། ",
            "ཨ་བུ་རིན་པོ་ཆེའི་ན་རག་དོང་སྤྲུགས་ཀྱི་བསྙེན་པ་བཏང་ཚུལ་ཞལ་ནས་སྙན་དུ་བརྒྱུད་པ་བཀའ་དྲིན་ཅན་གྱིས་དོང་སྤྲུགས་ཀྱི་བསྙེན་ཡིག་གནང་བ་རྣམས་རྩ་བར་བཟུང་།",
            "གོ་འཇོ་རག་དགོན་མཆོག་སྤྲུལ་བཤད་སྒྲུབ་རྒྱ་མཚོས་",
            "མདོ་སྒྱུ་གཉིས་ཀྱི་མཚམས་གྲྭ་གསར་འཛུག་གི་ཐུགས་བཞེད་ཀྱིས་",
            "སྔ་ཕྱིར་བསྐུལ་བ་དོན་ཡོད་པའི་ཕྱིར། ",
            "གསང་བ་སྒྱུ་འཕྲུལ་གྱི་གནས་ལ་མོས་པ་ལམ་དུ་བྱེད་པ་",
            "པདྨ་ལས་འབྲེལ་རྩལ་གྱིས་སྤེལ་བ་ཕྱོགས་དུས་ཀུན་ཏུ་དགེ་ཞིང་བཀྲ་ཤིས་པར་གྱུར་ཅིག།།། ",
            "༄༅། །སྒྱུ་འཕྲུལ་དྲྭ་བ་ལས་ཁྲོ་བོའི་དཀྱིལ་འཁོར་དུ་བསྙེན་པའི་ཚུལ་གྱིས་",
            "ལྷན་ཐབས་རིག་འཛིན་དགའ་སྟོན་ཞེས་བྱ་བ་བཞུགས་སོ།། ",
            "ཆོས་ཉིད་ཞི་ལས་མ་གཡོས་ཀྱང་། །",
            "འབར་བ་ཁྲག་འཐུང་ཁྲོ་བོའི་ཚོགས། །",
            "དབྱེར་མེད་དཔལ་ལྡན་བླ་མ་ལ།།",
            "རྣམ་ཀུན་དད་པས་ཕྱག་བྱས་ཏེ།།",
            ""
        ],
        [
            "གང་ཞིག་ལམ་འདིར་འཇུག་པ་ལ།།",
            "མ་ནོར་གནད་ཀྱི་མན་ངག་ནི། །",
            "ཞལ་ནས་སྙན་དུ་བརྒྱུད་པ་ཡིས། །",
            "ཤིན་ཏུ་གསང་བའི་ཡི་གེ་སྤེལ།།",
            "དེ་ལ་འདིར་སྒྱུ་འཕྲུལ་ཞི་བའི་བསྙེན་པ་སྔོན་དུ་སོང་།",
            "ཁྲོ་བོའི་བསྙེན་པ་ལ་འཇུག་པར་འདོད་པ་དག་གིས་ཤེས་པར་བྱ་བ་ལ་གསུམ། ",
            "སྒྱུབ་པ་པོའི་གང་ཟག ",
            "སྒྲུབ་པའི་ལམ་རིམ། ",
            "གྲུབ་པའི་འབྲས་བུའོ།།",
            "དང་པོ་ནི་སྒྲུབ་པ་པོ་དཀྱིལ་འཁོར་ཆེན་པོ་འདིར་ཞུགས་ཤིང་",
            "ཕྱི་ནང་གི་དབང་ཐོབ་པ་རྩ་བ་དང་ཡན་ལག་གི་དམ་ཚིག་ལ་",
            "ཡང་དག་པར་གནས་པའོ།།",
            "གཉིས་པ་ལམ་ལ་སྔོན་འགྲོ་དང་། ",
            "དངོས་གཞི། ",
            "རྗེས་ཀྱི་རིམ་པ་གསུམ་སྒྱུ་འཕྲུལ་ཞི་བའི་བསྙེན་ཡིག་ཏུ་ཇི་སྐད་བཤད་པ་ལྟར་ལས། ",
            "འདིར་ནི་ཁྲོ་བོའི་དགོས་ཆོས་ཉེ་བར་མཁོ་བ་འགའ་ཞིག་བརྗོད་པར་བྱའོ།།",
            ""
        ],
        [
            "དེ་ཡང་གནས་དུར་ཁྲོད་དང་རི་བོ་དབེན་ས་གསུངས་ཀྱང་། ",
            "ཞི་ཁྲོ་གཉིས་སྦྲེལ་སྟེ་བསྙེན་པ་བཏང་།",
            "ཞི་བའི་བསྙེན་པ་བཏང་བའི་གནས་ལས་གཞན་མི་དགོས་།",
            "བླ་མ་གོང་མའི་ཞལ་རྒྱུན་ལ་ཞི་བ་ལ་གནས་དག་དང་",
            "ཁྲོ་བོ་ལ་གནས་འགྱུར་དུ་སྒྲུབ་པ་ཡིན་པས། ",
            "དང་པོ་ཞི་བའི་བསྙེན་པ་རྒྱས་པའམ་ལས་རུང་ཙམ་སྔོན་དུ་མ་སོང་ན་",
            "ཁྲོ་བོ་སྒྲུབ་པ་འཚུབ་ཆེ་ཞིང་",
            "འཆུན་དཀའ་བར་གསུངས་པ་བཞིན། ",
            "འདིར་ཡང་ཞི་བསྙེན་སྔོསན་དུ་སོང་བའི་གང་ཟག་གིས། ",
            "ཁྲོ་བོར་ཡང་བསྙེན་པ་བཏང་ན་",
            "རྒྱུད་སྒྱུ་འཕྲུལ་དྲྭ་བ་ཆེན་པོའི་རྒྱུད་དོན་གྱི་གནད་མ་ཚང་བ་མེད་པ་ལགས་པས་",
            "དུས་ཡུན་འཁོར་བ་ཙམ་གྱིས་ལེ་ལོ་དང་སྙོམས་ལ",
            ""
        ],
        [
            "ས་སྤངས་ཏེ་",
            "ཞི་ཁྲོ་གཉིས་ཀ་ལ་བསྙེན་པ་ཞིག་བཏང་ན་",
            "དལ་འབྱོར་གྱི་ལུས་རྟེན་ལན་གཅིག་རྙེད་པ་ལ་སྙིང་པོ་ལེགས་པར་ལོན་པ་ཡིན་པས་",
            "དགའ་སྤྲོ་དང་བཅས་པས་འཇུག་པར་རིགས་སོ།།",
            "དེ་ཡང་ཕྱི་ནང་གི་མཆོད་གཏོར་སོགས་མཁོ་བའི་ཡོ་བྱད་རྣམས་ཚོགས་པར་བྱས་།",
            "གཟའ་སྐར་ལེགས་པར་ཕྱི་དྲོ་དབང་གི་དུས་སུ་མཚམས་ཀྱི་དབུ་འཛུག་པ་སོགས་",
            "ཞི་བའི་བསྙེན་ཡིག་ཇི་ལྟ་བ་ལས། ",
            "འདིར་ནི་དགོས་ཆོས་མཚམས་བཅད་ཀྱི་སྐབས་སུ་མཚམས་བཅད་ཚུལ་གྱི་གོ་དོན་།",
            "ཁྲོ་བཅུ་འབར་བ་མཚམས་ཀྱི་རྒྱུད་ལས། ",
            "སྔོན་དེ་བཞིན་གཤེགས་པ་སྔོན་འབྱུང་གི་རྒྱལ་བོའི་བསྟན་པ་།",
            ""
        ],
        [
            "བྲམ་ཟེ་ས་གྷ་དང་། ",
            "དབྱིངས་མ་ཞེས་བྱ་བའི་ཕ་མ་གཉིས་ལ་བུ་བརྒྱད་བྱུང་སྟེ་དེ་དག་ལ་ཆུང་མ་བརྒྱད་།",
            "དེའི་ཚེ་མུ་གེ་ཆེན་པོ་ཞིག་བྱུང་བས། ",
            "དེ་དག་གིས་མི་དགེ་བཅུ་སྤང་གི་སྡོམ་པ་བླང་ཏེ་ཐུགས་བསྐྱེད་པ། ",
            "མ་འོངས་བའི་གང་ཟག་རིག་པ་འཛིན་པ་རྣམས་ཀྱིས་དངོས་གྲུབ་སྒྲུབ་པའི་",
            "བར་ཆད་སྲུང་ཞིང་མཆོག་དང་ཐུན་མོང་གི་དངོས་གྲུབ་སྦྱིན་པར་སྨོན་ལམ་བཏབ་པས། ",
            "དེ་དག་ཚེ་འཕོས་པའི་ཕྱི་མ་ལ་འོག་མིན་གྱི་ཞིང་དུ་",
            "རྡོ་རྗེ་མི་བསྐྱོད་པའི་སྲས་སུ་གྱུར་ནས་",
            "ཕ་མ་གཉིས་སྟེང་འོག་གི་ཁྲོ་བོ་གཉིས་དང་",
            "བུ་བརྒྱད་ཆུང་མར་བཅས་པ་ཕྱོགས་མཚམས་ཀྱི་ཁྲོ་བོ་བརྒྱད་དུ་",
            "སངས་རྒྱས་པའི་ཐུགས་བསྐྱེད་དང་སྨོན་ལམ་ཡང་དག་པའི་མཐུས། ",
            "ད་ལྟར་སྒྲུབ་པ་གང་ལ་ཡང་ཁྲོ་བཅུའི་སྲུང་བའི་འཁོར་ལོར་བསྒོམ་ན་",
            "མི་འཐད་པ་མེད་ཅིང་། ",
            "ཁྱད་པར་རྟེན་གཞལ་ཡས་ཁང་ཞི་ཁྲོ་གང་ཡིན་ཀྱང་",
            "གཙུག་ཏོར་འཁོར་ལོས་བསྒྱུར་བ་ཁྲོ་བོ་བཅུའི་ས་བོན་བྷྲཱུ་ལས་",
            "བསྐྱེད་དགོས་པ་དེ་དག་གིས་ཡིན་ཅིང་དཀྱིལ་འཁོར་གཞལ་ཡས་ཁང་གི་རྩིགས་པ་དང་",
            "བྷྲཱུ་གྱི་ཡི་གེ་དག་སྦྱོར་དུ་འཆད་པ་ནི་ཕྱོགས་རེར་བཤད་པའོ།།",
            "འདི་ལ་སྤྱི་དང་བྱེ་བྲག་གཉིས་ལས། ",
            "དང་པོ་ནི་ཁྲོ་བཅུ་འབར་བ་མཚམས་ཀྱི་རྒྱུད་ལས་བསྟན་པ་ནི་",
            "རང་ཉིད་ཁྲོ་བོ་གནོད་མཛེས་རྡོ་རྗེའི་ཐོ་བ་དང་ལྕགས་ཀྱུ་འཛིན་པར་གསལ་ཞིང་",
            "ཧཱུྃ ་སྥ་ར་ཎ་ཕཊ། ",
            "ས་ཧ་ར་ཎ་ཧཱུྃ་གིས་ཐུགས་ཀ་ནས་མ་དམར་མོ་ཞིག་འཕྲོས། ",
            "མ་སཱུཪྱ་མཎྚ་ལ་ཞེས་པས་ཉི་མའི་གདན་དུ་གྱུར་ནས་",
            ""
        ],
        [
            "ཨོ་ཤྲཱི་བཛྲ་ཧཱུྃ་ཀཱ་ར་བཛྲ་མཎྚ་ལ་ཧཱུྃ་ཕཊ་ཅེས་པས་",
            "སྔགས་ཀྱི་རྐྱེན་གྱིས་ཁྲོ་བོ་ཧཱུྃ་ཀཱ་ར་གསལ་བ་ནི་ཧཱུྃ་ཉི་མའི་དཀྱིལ་འཁོར་དབུས་གནས་ཤིང་། །",
            "དབྱར་གྱི་ཆར་སྤྲིན་ལྟ་བུའི་མདོག །",
            "བསྐལ་བའི་མེ་དཔུང་བཞིན་དུ་འབར།།",
            "དོར་སྟབས་ཚུལ་དུ་ཞབས་བགྲད་ཅིང་། །",
            "སྨིན་མཚམས་ཁྲོ་གཉེར་འབར་བ་ཅན། །",
            "ཞལ་གསུམ་མཆེ་གཙིག་རྣམ་པར་འགྱུར།།",
            "ཕྱག་གཉིས་ཧཱུྃ་གིས་རྒྱ་བཅིང་ནས།།",
            "རྡོ་རྗེ་དང་ནི་དྲིལ་བུ་དང་། །",
            "གཡས་གཉིས་ལྕགས་ཀྱུ་རལ་གྲི་དང་། །",
            "གཡོན་གཉིས་དགྲ་སྟྭ་ཞགས་པ་བསྣམས། །",
            "འདི་འདྲའི་གཟུགས་ནི་བསམ་ནས་ཀྱང་། །",
            "རང་གིས་དེ་ལ་བཀའ་སྩལ་།",
            "ཞེས་དང་ཧཱུྃ་བཞིའི་སྔགས་དང་བཅས་པ་བརྗོད་པས་",
            "གནོད་མཛེས་ཀྱིས་ཧཱུྃ་ཀཱ་ར་ལ་ཕྱོགས་བཅུར་ཁྲོ་བོའི་གདན་ཤོམས་ཤིག་ཅེས་བཀའ་སྩལ་ནས་",
            "ཐུགས་ཀ་ནས་ཐོ་བ་དང་ལྕགས་ཀྱུ་ཐོན་ནས་",
            ""
        ],
        [
            "།",
            "དེ་ནས་ཧཱུྃ་ཀཱ་རའི་ཞལ་ནས་ཨོ་ཤྲཱི་ཊཱ་ཀྐི་ར་ཛ་བཛྲ་མ་ཧཱ་ཀྲོ་དྷ་ཧཱུྃ་ཕཊ། ",
            "ཅེས་བརྗོད་པས་བསྐུལ་བས་ཁྲོ་བོ་འདོད་པའི་",
            "རྒྱལ་པོ་སྔོ་སྐྱ་གཡས་དཀར་གཡོན་དམར་ཕྱག་དང་པོ་གཉིས་རང་གི་ཕྱག་རྒྱ་བཅིང་བ། ",
            "བར་པ་ལྕགས་ཀྱུ་དང་ཞགས་པ། ",
            "གཡས་ཐ་མ་ན་མདའ་གཞུ། ",
            "གཡོན་ཐ་མ་ན་ཉི་མའི་གདན་བསྣམས་པ་།",
            "ཡང་ཧཱུྃ་ཀཱ་རས་མ་སཱུཪྱ་མཎྚ་ལ་ཞེས་དང་ཧཱུྃ་བཞི་བརྗོད་ནས་",
            "ཁྲོ་བོ་བཅུའི་གདན་ཤོམས་ཤིག་ཅེས་བསྒོ་བ་དང་མཉམ་དུ། ",
            "འདོད་རྒྱལ་གྱི་ཐུགས་ཀ་ནས་མ་བཅུ་ཕྱོགས་བཅུར་སྤྲོས་ཏེ་",
            "ཉི་མའི་གདན་གསལ་བ་།",
            "དེ་ནས་ཧཱུྃ་ཀཱ་རའི་ཞལ་།",
            ""
        ],
        [
            "ཧཱུྃ་ཁྲོ་བོའི་རྒྱལ་པོ་འདི་དག་ནི། །",
            "བགེགས་ཀྱིས་ཚོགས་ཀུན་ཀུན་ནས་།",
            "བློ་ལྡན་རབ་ཏུ་སྦྱར་བ་ཡིས། །",
            "ཆོ་ག་བཞིན་དུ་ཕུར་བུས་གདབས། །",
            "ཞེས་གསུངས་ཤིང་",
            "འདོད་རྒྱལ་གྱི་ཕྱག་ཏུ་ཧཱུྃ་ཀཱ་རས་ཐོ་བ་དང་",
            "ལྕགས་ཀྱུ་གཏད་པ་དང་། ",
            "དེས་ཕྱོགས་བཅུར་ཕྱིན་ཏེ་",
            "ཕྱོགས་སྐྱོང་བཅུ་ལྕགས་ཀྱུས་བཟུང་",
            "ཐོ་བས་བརྡུང་ནས་ཉལ་གྱིས་བཏང་ནས་",
            "ཕྱོགས་བཅུར་ཉི་མའི་སྟེང་དུ་ཕོ་མོ་བསྣོལ་ཏེ་བཞག་སྟེ",
            "ཁྲོ་བོ་སྤྱན་འདྲེན་པའི་ཚིག་འདོད་རྒྱལ་གྱིས་འདི་སྐད་བརྗོད་པར་མོས་།",
            "ཧཱུྃ་གདན་བཏིང་ལགས་སོ་ཁྲོ་རྒྱལ་ཚོགས། །",
            "ཞེ་སྡང་རྡོ་རྗེའི་དཀྱི་འཁོར་ནས།།",
            ""
        ],
        [
            "ཁྲོ་ཆེན་རྔམ་བརྗིད་སྤྲུལ་པའི་སྐུ། །",
            "ཉི་མའི་གདན་ལ་བཞུགས་སུ་གསོལ།།",
            "ཅེས་པས་ཁྲོ་བོ་བཅུ་སྤྱན་དྲངས་།",
            "དེ་ནས་འདོད་པའི་རྒྱལ་པོ་ཧཱུྃ་ཀཱ་ར་ལ་ཐིམ། ",
            "དེ་ནས་ཧཱུྃ་ཀཱ་རས་ཧཱུྃ་བཅུ་བརྗོད་།",
            "གཟུགས་ཆེན་འབར་བ་འཇིགས་བྱེད་པ། །",
            "ཁྲོ་བོ་བཅུ་དག་བྱུང་ནས་ནི། །",
            "ཧཱུྃ་ལས་བསྐྱེད་པའི་ཉི་མའི་གདན། །",
            "སྨད་ནི་རྩེ་མོའི་རྣམ་པར་བསམ། །",
            "ཕྱོགས་བཅུའི་དཀྱིལ་འཁོར་ཕྱོགས་རྣམས་སུ། །",
            "རིམ་པ་བཞིན་དུ་ཀུན་ཏུ་འཁོད། །",
            "བགེགས་རྣམས་ཐམས་ཅད་བཤིག་པའི་ཕྱིར། །",
            "གནོད་མཛེས་བཀའ་བྱུང་ཕུར་པས་གདབས། །",
            "ཨོ་གྷ་གྷ་གྷ་ཏ་ཡ་སོགས་ཞེས་བསྐུལ་ཞིང་གནོད་མཛེས་ཀྱིས་ཀྱང་། ",
            "ཧཱུྃ་ཐོ་བ་ཕྱག་ན་བསྣམས་པའི་མཆོག །",
            "གནོད་མཛེས་རྒྱལ་པོའི་རྣམ་པར་བསམ། །",
            "ཧཱུྃ་བརྗོད་འབར་བར་བལྟ་བ་ཡིས། །",
            "བགེགས་ཀྱི་ཚོགས་རྣམས་བཤིག་པའི་ཕྱིར། །",
            "གནོད་མཛེས་བཀའ་སྩལ་ཕུར་པས་ཐོབ།།",
            ""
        ],
        [
            "གྷ་ཏ་ཡ་ཞེས་བརྗོད་ཅིང་ཡང་གནོད་མཛེས་ཀྱིས། ",
            "ཧཱུྃ་ཁྲོ་བོའི་རྒྱལ་པོ་འཇིགས་བྱེད་བཅུ། །",
            "རྡོ་རྗེ་ཕུར་པ་ཉི་གནས་པ། །",
            "ཨུཏྤལ་སྔོན་པོའི་མདོག་འདྲ་བ། །",
            "འབར་བའི་ཕྲེང་བ་འཁྲིགས་པའི་འོད། །",
            "ལྟེ་བ་མན་ཆད་ཆས་རྣམས་ནི། །",
            "རྩེ་མོ་ཕུར་བུའི་རྣམ་པ་ལ།།",
            "སྐུ་སྟོད་ཁྲོ་བོ་ཆེན་པོ་སྟེ།།",
            "ཞལ་གསུམ་པ་ལ་ཕྱག་དྲུག་པ། །",
            "བགེགས་ཀྱི་ཚོགས་རྣམས་འོག་ཏུ་གཟིར། །",
            "དེ་ཡི་སྔགས་ནི་བརྗོད་བྱས་ནས།།",
            "རྡོ་རྗེ་ཕུར་པ་ངེས་བཏབ་ན།།",
            "བགེགས་ལུས་ཤིན་ཏུ་མི་གཡོའོ།།",
            "ཨོ་བཛྲ་ཀྲོ་ཏ་ཧཱུྃ་ཀཱ་ར་ཧཱུྃ་གྷརྫ་གྷརྫ་ཧཱུྃ་ཕཊ། ",
            "སོགས་ཁྲོ་བོ་བཅུའི་སྔགས་དང་གྷ་ཏ་ཡ་ཞེས་བརྗོད་པས། ",
            "ཁྲོ་བོ་རྣམས་རིམ་པ་བཞིན་ཕྱོགས་བཅུའི་ཕྱོགས་སྐྱོང་རྣམས་ཀྱིས་སྙིང་ཀར་བབ་པས་ལུས་ཕུག་ཏེ་",
            "འོག་གི་ཉི་མའི་གདན་ལ་སྒྲག་པར་བསམ་མོ། །",
            "དེ་ལྟར་བཏབ་པའི་དགོས་པ་ནི། ",
            "རྒྱལ་པོ་བཙོན་དུ་བཟུང་ན་དམངས་ཆམ་ལ་འབེབས་པ་ལྟར། ",
            "བགེགས་ཀྱི་གཙོ་བོ་ཕྱོགས་སྐྱོང་བཅུ་ལ་ཕུར་པ་བཏབ་པས་",
            "བགེགས་ཕྲན་གཞན་ལྡང་མི་ནུས་པར་འགྱུར་བའོ།།",
            ""
        ],
        [
            "འཆད་ཚུལ་གཞན་དུ་འདོད་པའི་རྒྱལ་པོ་གདན་བཏིང་ནས་",
            "ཧཱུྃ་ཀཱ་ར་ལ་ཐིམ་པ་དང་། ",
            "འོག་གི་ཁྲོ་བོ་གནོད་མཛེས་ཐོ་བ་དང་བསྡིག་མཛུབ་ཅན་གྱི་རྣམ་པར་ཐོན་ནས་",
            "ཧཱུྃ་ཀཱ་རའི་སྐེད་པར་བསྡིག་མཛུབ་ཀྱིས་བཟུང་།",
            "སྟེང་ཕྱོགས་ཚངས་པའི་གདན་དུ་ཐོ་བས་བཏབ་པར་བསམ་ཞིང་རིམ་པར་སྟེང་དང་",
            "ཕྱོགས་མཚམས་རྣམས་བཏབ་ཟིན་པ་།",
            "ཐོ་བ་ཧཱུྃ་ཀཱ་རའི་ཕྱག་ཏུ་གཏད་།",
            "དེས་གནོད་མཛེས་འོག་གི་ས་བདག་གི་གདན་ལ་བཏབ་པའི་",
            "གསུངས་རྒྱུན་སྣང་བས་གང་ལྟར་བཏབ་ཀྱང་ཆོག",
            ""
        ],
        [
            "དེ་ནས་ཡང་རང་གི་ཐུགས་ཀ་ནས་",
            "མཚོན་ཆ་སྣ་ཚོགས་ཀྱི་ཆར་འཕྲོས་ཏེ༑",
            "སྲིད་པ་གསུམ་གྱི་བགེགས་བཅོམ་སྟེ་ཚུར་འདུས་པས་",
            "ཁྲོ་བོ་རྣམས་ཀྱི་ཕྱི་རོལ་དུ་མཚོན་ཆའི་གུར་དང་ར་བར་གྱུར་པར་བསམ་པའོ།། ",
            "གཉིས་པ་བྱེ་བྲག་ཏུ་འདིར་ནི་སྒྲུབ་ཐབས་ལྟར་།",
            "མཚན་མེད་ཀྱི་མཚམས་དང་། ",
            "མཚན་བཅས་ཀྱི་མཚམས་གཉིས་ལས། ",
            "དང་པོ་༼མཚན་མེད་ཀྱི་མཚམས་༽ནི། ",
            "ལྟ་བ་དག་མཉམ་བདེན་པ་དབྱེར་མེད་དུ་ངེས་པས། ",
            "ཐ་མལ་གྱིས་བདེན་འཛིན་རང་བཞིན་མེད་པར་རྟོགས་པ་ནི་",
            "མཚམས་གཅོད་ཐམས་ཅད་ཀྱི་རྒྱལ་པོ་ཡིན་པས། ",
            "མཚམས་ཀྱི་རྒྱལ་པོ་མི་རྟོགས་ཡེ་ཤེས་ལ།།",
            "བགེགས་ཀྱི་རྒྱལ་པོ་རྣམ་རྟོག་མཚམས་ཆོད་ཅིག །",
            "ཅེས་སོ།། ",
            "གཉིས་པ་མཚན་བཅས་ཀྱི་མཚམས་གཅོད་ནི། ",
            "སྟོང་པ་ཉིད་དེའི་ངང་ལས་པད་ཉི་ལ་གནས་པའི་",
            "ཧཱུྃ་ལས་སྣ་ཚོགས་རྡོ་རྗེ་",
            "ཧཱུྃ་ཡིག་གིས་མཚན་པ་དེ་ལས་འོད་ཟེར་འཕྲོས་",
            "རྡོ་རྗེ་ས་གཞི་ར་བ་དྲྭ་བ་གུར་བླ་བྲེའི་ཕྱི་རོལ་དུ་",
            "བསྐལ་བའི་མེ་དཔུང་རབ་ཏུ་འབར་བས་",
            "བསྐོར་བའི་དབུས་སུ་བྷྲཱུ་ལས་འཁོར་ལོ་སེར་པོ་མཚོན་ཆའི་རྩིབས་ཅན་ཆ་ལང་ཁ་སྦྱར་བ་ལྟ་བུ་",
            "སྟེང་འོག་གི་རྩིབས་གཉིས་མདུང་རྩེ་ལྟར་",
            "སྟེང་འོག་གིས་རྡོ་རྗེ་བླ་བྲེ་དང་",
            "ས་གཞི་གཉིས་ལ་ཟུག་པ་ཕྱོགས་མཚམས་ཀྱི་རྩིབས་བརྒྱད་སྦུབ་སྟོང་གི་རྣམ་པ་",
            "རྩེ་མོ་རྣོ་བའི་དབལ་དང་ལྡན་པ་དྲག་ཏུ་འཁོར་བ། ",
            "ཁོག་པ་སྟོང་པ་ཆོས་ཀྱི་དབྱིངས་དང་མཉམ་པ་གསུང་བ་།",
            ""
        ],
        [
            "བསྒོམ་དོན་ལ་སྲུང་བའི་འཁོར་ལོ་རང་གི་གནས་ཀྱི་གནམ་ས་འབྱར་བར་སྣང་བ་",
            "ཚུན་ཆོད་དུ་བསྒོམ་པ་ཞལ་ཤེས་ཡིན་པས། ",
            "འཁོར་ལོའི་ལྟེ་བའི་དབུས་སུ་པད་ཉི་ལ་གནས་པའི་",
            "ཧཱུྃ་སྔོན་པོ་འབར་བར་གྱུར་པ་དེ་ལས་འོད་ཟེར་གྱིས་སངས་རྒྱས་ཐམས་ཅད་ཀྱི་ཐུགས་དམ་།",
            "གཅིག་ཏུ་འདུས་ནས་ཧཱུྃ་ལ་ཞུགས་པས། ",
            "བཛྲ་མ་ཧཱ་ཤྲཱི་ཧེ་རུ་ཀ་ཞེས་བརྗོད་པའི་རྐྱེན་གྱིས་",
            "བདག་ཉིད་ཞེ་སྡང་རྡོ་རྗེ་ཡབ་ཡུམ་གྱི་སྐུར་གསལ་བའི། ",
            "དེའི་ཐུགས་ཀའི་ཧཱུྃ་ལས་མ་བཅུ་འཕྲོས་པ་རྩིབས་རྣམས་ཀྱི་ནང་དུ་",
            "ཉི་མའི་གདན་བཅུར་།",
            "སླར་ཡང་རང་གི་ཐུགས་ཀ་ནས་",
            "ཁྲོ་བོ་འདོད་པའི་རྒྱལ་པོ་འཕྲོས་ཏེ་ཕྱོགས་བཅུའི་བགེགས་རྣམས་བཀུག་ཏེ་",
            "ཉི་གདན་གྱི་སྟེང་དུ་མྱོས་ཤིང་འགྱེལ་སྟབས་ཀྱིས་བཏིང་སྟེ",
            "ཞལ་ནས་ཧཱུྃ་བཞི་དང་ཕྱོགས་སྐྱོང་བཅུའི་སྔགས་བརྗོད་།",
            ""
        ],
        [
            "ཁྲོ་བཅུའི་གདན་བཏིང་བའི་སྟེང་དུ་བདག་ཉིད་ཞེ་སྡང་རྡོ་རྗེའི་ཐུགས་ཀ་ནས་",
            "ཧཱུྃ་ཡིག་བཅུ་འཕྲོས་སོ་སོའི་གདན་ལ་འཁོད་པར། ",
            "ཨོ་བཛྲ་ཀྲོ་དྷ་ཧཱུྃ་ཀ་ར་ཧཱུྃ་གརྫ་གརྫ་ཧཱུྃ་ཕཊ་སོགས་",
            "ཁྲོ་བཅུའི་སྔགས་སོགས་བརྗོད་པའི་རྐྱེན་གྱིས་ཧཱུྃ་ཡིག་བཅུ་པོ་རིམ་པ་བཞིན་",
            "ཧཱུྃ་མཛད་ལ་སོགས་པའི་ཁྲོ་བོ་བཅུར་གྱུར་ཏེ",
            "ཐམས་ཅད་ཀྱང་སྐུ་མདོག་མཐིང་ག་ཞལ་གཅིག་ཕྱག་གཉིས་པ་ཐོ་བ་དང་",
            "ལྕགས་ཀྱུ་འཛིན་པ་སྐུ་སྨད་ཕུར་བུ་འབར་བའི་རྣམ་པ་ཅན་དུ་གྱུར་པར་བསམ་ཞིང་།",
            "དེ་ནས་ཁྲོ་བོ་བདུད་རྩི་འཁྱིལ་བ་ཐོ་བ་ཐོག་པ་རང་གི་ཐུགས་ཀ་ནས་ཐོན་ཏེ་",
            "ཨོ་གྷ་གྷ་གྷ་ཏ་སོགས་བརྗོད་བཞིན་པས་ཁྲོ་བོ་རྣམས་ཀྱིས་སྐེད་པ་ནས་",
            "བསྡིག་མཛུབ་ཀྱིས་བསྣམས་ཏེ་ཕུར་བུའི་ཚུལ་དུ་ཕྱོགས་བཅུའི་བགེགས་སོ་སོར་སྟེང་གི་ཁྲོ་བོ་ནས་",
            "རིམ་པར་ཐོ་བས་ལན་གསུམ་དུ་བཏབ་པས་བགེགས་རྣམས་ཀྱི་ལུས་འགུལ་མི་།",
            "ངག་མི་སྨྲ། ",
            "སེམས་ནི་དྲན་པ་ཉམས་།",
            "ཆོས་ཉིད་དུ་བརྒྱལ་བར་བསམ་།",
            ""
        ],
        [
            "བགེགས་རྣམས་གཡོ་འགུལ་མེད་པར་བྱས་།",
            "སླར་ཡང་ཁྲོ་བོ་དེ་རྣམས་ལས་སྤྲུལ་པ་དང་",
            "ཡང་སྤྲུལ་མཚོན་ཆ་སྣ་ཚོགས་དང་བཅས་པའི་འོད་ཟེར་རྣོན་པོ་འཁྲུགས་ཅིང་",
            "འབར་བ་སྲུང་བའི་འཁོར་ལོས་ཕྱོགས་ཀུན་གཏམས་ཏེ་",
            "ཅིས་ཀྱང་མི་ཤིག་པར་བསམ་།",
            "འདི་ལྟར་སྲུང་བའི་འཁོར་ལོ་གསལ་བ་འདི་ཐུན་རེ་རེ་བཞིན་",
            "ངག་གིས་བརྗོད་ཅིང་ཚིག་རྒྱས་བསྡུས་ལ་མ་ལྟོས་པར་ཡིད་ཀྱིས་གསལ་བཏབ་སྟེ་",
            "མཚམས་མ་གྲོལ་བར་མི་བསྡུའོ།།",
            "དེ་ནས་བཤགས་པ་སོགས་དཀྱུས་བཞིན་བཏང་།",
            "ཐུན་ཕྱི་མ་གསུམ་།",
            ""
        ],
        [
            "རྒྱུད་སྦྱངས་ཡན་ལག་བདུན་པ་དང་",
            "སེམས་བསྐྱེད་གཉིས་ལས་གཞན་རྣམས་བཞག་ན་ཆད་པའི་སྐྱོན་མེད་དོ།།",
            "གཉིས་པ་དངོས་གཞི་ཏིང་ངེ་འཛིན་བསྒོམ་པ་ལ་",
            "ཁྱད་པར་གྱི་སྦྱོར་བ་དགོས་ཆེད་ཀྱི་སྒོ་ནས་སེམས་བསྐྱེད་པ་ནི་",
            "ཐབས་བསྐྱེད་པའི་རིམ་པ་ཇི་སྙེད་པ་ཐེག་པ་ཆེན་པོ་ལམ་དུ་གྱུར་པའི་བྱེད་པོ་ཡིན་པས། ",
            "སྤྱིར་སེམས་ཅན་ཐམས་ཅད་ཡེ་ནས་སེམས་ཉིད་རང་བཞིན་རྣམ་དག་གི་",
            "སངས་རྒྱས་ཡིན་པ་ལ་དེ་ལྟར་མ་རྟོགས་ནས་",
            "མེད་སྣང་འཁྲུལ་བས་བསླུས་པ་ལ་སྙིང་རྗེ་ཆེན་པོ་རྩོལ་མེད་དུ་ཤར་བའི་སྒོ་།",
            "འཁྲུལ་པའི་སེམས་ཅན་རྣམས་རང་གནས་ཀྱི་ཡེ་ཤེས། ",
            "རང་བཞིན་ལྷུན་གྱིས་གྲུབ་པ་ལྷག་པའི་དཀོར་བདུན་ངོ་བོ་ཉིད་ལྷུན་གྱིས་གྲུབ་པའི་སངས་རྒྱས་ཀྱིས་",
            "ས་ལ་འགོད་པར་འདོད་པ་དང་ཁྱད་པར་དུ་ཁྲོ་བོའི་དགོས་ཆོས། ",
            "སྔོན་གྱི་གླེང་གཞི་དང་མཐུན་པར་སེམས་བསྐྱེད་པ་ནི། ",
            "དེ་བཞིན་གཤེགས་པ་ཐམས་ཅད་གདུག་པ་ཅན་གྱི་ཡུལ་ལ་",
            "ཐུགས་རྗེ་ཆེན་པོ་ཆེར་ཁྲོས་ནས་གདུལ་བར་མཛད་པ་དེ་བཞིན་དུ། ",
            "ཤིན་ཏུ་གདུག་ཅིང་གཏུམ་པའི་འགྲོ་བ་རྣམས་ལ་",
            "རྗེས་སུ་ཆགས་པའི་སྙིང་རྗེ་ཆེན་པོ་རྡོ་རྗེ་ཁྲོ་བོའི་",
            "སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོའི་དཀྱིལ་འཁོར་གྱི་གོ་འཕང་བདག་གིས་བསྒྲུབས་ནས",
            "ལོག་པར་རྟོག་པའི་དབང་གིས་སྡུག་བསྔལ་ཞིང་དབང་མེད་དུ་འཁོར་བའི་",
            "སེམས་ཅན་རྣམས་སངས་རྒྱས་ཀྱི་ས་ལ་འགོད་འདོད་ཀྱིས། ",
            "འཛིན་པའི་དབང་གིས་སྡུག་བསྔལ་ཞིང་།།",
            "གདུག་པ་སྲིད་གསུམ་འདུལ་བ་དང་། །",
            "ང་རྒྱལ་ཆེན་པོ་བརྟན་པའི་ཕྱིར། །",
            "སྒྱུ་འཕྲུལ་དྲྭ་བའི་ཏིང་འཛིན་བསྒོམ།།",
            ""
        ],
        [
            "ཞེས་སོགས་དེ་བཞིན་གཤེགས་པས་རུ་ཏྲ་གདུག་པ་ཅན་འཁོར་དང་བཅས་པ་",
            "ཐབས་ལ་མཁས་པས་བཏུལ་ཞིང་རྒྱུད་སྦྱངས་ནས་",
            "ཡང་དག་པའི་ལམ་ལ་འགོད་པ་དེ་བཞིན་དུ་",
            "བྱང་ཆུབ་ཏུ་སེམས་བསྐྱེད་པར་བྱའོ་སྙམ་དུ་དམ་བཅའ་ཞིང་",
            "སེམས་བསྐྱེད་པ་ལ་དོ་གལ་བྱའོ།། ",
            "གཉིས་པ་ཏིང་ངེ་འཛིན་གྱིས་རིམ་པ་དངོས་།",
            "ཏིང་ངེ་འཛིན་གསུམ་གྱི་ཁོག་དབུབ་པ། ",
            "བདག་སྲས་དང་གཞན་སྲས་ཀྱི་སྒོ་ནས་",
            "རྟེན་དང་བརྟེན་པའི་དཀྱིལ་འཁོར་བསྐྱེད་པ་ལས་ཀྱི་རིམ་པའི་ཏིང་ངེ་འཛིན་གསུམ་ལས། ",
            "དང་པོ་ལའང་གསུམ་།",
            "དེ་བཞིན་ཉིད་ཀྱི་ཏིང་ངེ་འཛིན། ",
            "ཀུན་ཏུ་སྣང་བའི་ཏིང་ངེ་འཛིན། ",
            "རྒྱུའི་ཏིང་ངེ་འཛིན་དང་གསུམ་ནི་",
            "སྔ་འགྱུར་རྙིང་མའི་ཆོས་སྐད་ཐུན་མོངས་མ་ཡིན་པ་ཡིན་།",
            "གཞན་གྱི་ལུགས་ལ་ཡེ་ཤེས་ཀྱི་ཚོགས་བསགས་ཀྱི་རྗེས་སུ་",
            "བར་སྲིད་ལྷ་བསྐྱེད་པ་ལས་མི་འབྱུང་།",
            ""
        ],
        [
            "འདིར་ནི་སྟོང་ཉིད་སྙིང་རྗེ་སྙིང་པོ་ཅན་གྱིས་འཕེན་པས་",
            "སྤྲུལ་པའི་ལྷ་སྐུ་ཞལ་ཕྱག་གི་རྣམ་པར་བཞེངས་ནས་",
            "ཕྲིན་ལས་རྣམ་པ་བཞིའི་གཞན་ཕན་སྒྲུབ་པ་ནི་",
            "ཚོགས་གཉིས་ཟུང་དུ་འཇུག་པའི་ཐེག་ཆེན་གྱི་ལམ་མ་ནོར་བ་ཡིན་ཞིང་",
            "མར་མ་དག་འཁོར་བའི་དུས་ན་ཡང་སྐྱེ་གནས་བཞི་གང་དུ་",
            "འཕེན་བྱེད་ཀྱི་ལས་དེ་སྲེད་ལེན་གྱིས་གསོས་མ་བཏབ་ན་",
            "མངལ་དུ་འཇུག་མི་ནུས་པ་སྲེད་ལེན་གྱིས་གསོས་བཏབ་ནས་འཇུག་པ་ལྟར། ",
            "འདིར་ཡང་ཐུགས་རྗེའི་ཆེན་པོའི་འཕེན་པས་",
            "གསོས་བཏབ་པ་འོད་གསལ་སྟོང་ཉིད་ཀྱི་ངང་ལས་དཀྱིལ་འཁོར་གྱི་ལྷའི་སྐྱེ་བ་འཛིན་པར་མར་སྦྱང་བྱ་དང་།",
            "མཐར་ཐུག་གི་འབྲས་བུའི་གནས་སྐབས་ན་ཡང་། ",
            "རྟོག་པ་དང་བྲལ་བའི་ཐུགས་རྗེ་ཆེན་པོས་ཆོས་སྐུའི་ངང་ལས་",
            "གཟུགས་སྐུར་བཞེངས་།",
            "ནམ་མཁའི་མཐའ་ཁྱབ་ཀྱི་དོན་མཛད་པ་དང་ཆོས་།",
            ""
        ],
        [
            "སྟོང་ཉིད་སྙིང་རྗེའི་རྩལ་དང་མ་བྲལ་བས་བསྐྱེད་རིམ་དང་",
            "རང་རྒྱུད་དུ་གོལ་མི་སྲིད་ཅིང་ལམ་ངེས་རྫོགས་ལྟར་བསྒོམ་ནས་",
            "དེ་བཞིན་ཉིད་ཀྱི་ཏིང་ངེ་འཛིན་ལ་བརྟན་པ་ཐོབ་པར་བྱས་ན་",
            "བསྐྱེད་རྫོགས་ཟུང་འཇུག་ཏུ་འགྱུར་ཞིང་",
            "སློབ་དཔོན་སངས་རྒྱས་ཡེ་ཤེས་ཞབས་ཀྱིས་",
            "བཞེད་པ་ཟབ་གསལ་གཉིས་མེད་ཀྱི་རྫོགས་རིམ་མཚན་ཉིད་པ་རྒྱུད་ལ་སྐྱེས་པས། ",
            "སློབ་དཔོན་གྱིས་བཞེད་པ་བསྐྱེད་རིམ་ལ་རྫོགས་རིམ་གྱིས་རྒྱས་བཏབ་ནས་",
            "སྒོམ་པ་ཞེས་གསུངས་སོ།།",
            "འདི་ལྟ་བུའི་ཏིང་ངེ་འཛིན་གསུམ་པོ་ཡང་ལམ་ངེས་རྫོགས་ལྟར་བསྒོམ་ན་",
            "ཤེས་བྱ་ལྟ་བའི་དེ་ཉིད་ངོ་སྤྲོད་དང་གཏན་ཚིག་ལ་བརྟེན་ནས་ཡིད་ཆེས་པར་བྱས་།",
            ""
        ],
        [
            "མཐོང་བའི་རྗེས་ལ་འཇོག་པ་དང་། ",
            "རིག་པ་སྤྱི་བླུགས་སུ་འཇོག་པའི་ཐབས་གང་རུང་གིས་",
            "སེམས་མ་བཅོས་སྤྲོས་བྲལ་རང་བབས་སུ་",
            "ལྷོད་ཀྱིས་ཀློད་ལ་དྲན་རྟོག་གི་འགྱུ་བའི་སྤུན་ཐག་བཅད་དེ་",
            "བྱིང་རྒོད་ཀྱིས་སྐྱོན་དང་བྲལ་བར་བཞག་ཅིང་",
            "འཇོག་ཚུལ་སེམས་གྲིམ་ལྷོད་སྙོམས་པར་རྩེ་གཅིག་ཏུ་བཞག",
            "ཤེས་པ་ཁོང་ལྷོད་ལ་བཞག",
            "འཛིན་སྟངས་ཀྱི་ངར་ཆ་མི་ལྷོད་པར་བཞག",
            "ངར་ཆ་ཤོར་ན་ཡང་སེམས་གྲིམས་སུ་བཏང་ལ་བཞག་སོགས། ",
            "སེམས་གནས་པའི་ཐབས་སྒྲུབ་ཚུལ་སྒྱུ་འཕྲུལ་ཞི་བའི་",
            "བསྙེན་ཡིག་ལྟར་འདིར་བླངས་ཏེ་",
            ""
        ],
        [
            "ཉམས་ལྔ་མཐར་ཕྱིན་པར་།",
            "ཞི་བའི་སྐབས་ནས་བསམ་གཏན་གྲུབ་ཟིན་ན་",
            "འདིར་ས་བཅད་རེ་རེ་ནས་ཐུན་ཆ་ཤས་ལས་",
            "ཡིན་རིང་པོར་མི་དགོས་པས། ",
            "དེ་ཉིད་གོམས་པས་རླུང་སེམས་དབུ་མར་འདུས་ཏེ་",
            "རྟགས་བཅུའི་མཐོང་སྣང་རྫོགས་ཤིང་། ",
            "གང་ཟག་དབང་རབ་ཀྱིས་སྣང་གསུམ་ལ་བརྟེན་པའི་",
            "དཔེའི་ཡེ་ཤེས་ཀྱང་བསྐྱེད་།",
            "དེ་ལྟར་མིན་ཀྱང་སྟོང་ཉིད་སྤྲོས་པ་དང་བྲལ་བའི་",
            "གོ་ཡུལ་དང་མ་བྲལ་བའི་སེམས་གནས་ལ་",
            "བརྟན་པ་ཐོབ་ཚེ་མེད་བཞིན་དུ་སྣང་བའི་",
            "འཁོར་བ་ལ་བལྟས་ནས་འཛིན་མེད་སྒྱུ་མ་ལྟ་བུའི་",
            "སྙིང་རྗེ་མཁའ་ཁྱབ་དུ་བསྒོམ་པ་ལ་སྙིང་རྗེ་དང་",
            "སྙིང་རྗེའི་ཏིང་ངེ་འཛིན་ལ་བློ་སྦྱང་།",
            ""
        ],
        [
            "དེ་ཉིད་གོམས་པས་སྟོང་ཉིད་ལ་བློ་བཞག་ཚེ་",
            "སྙིང་རྗེའི་རྩི་དང་མ་བྲལ་བ་{བདག་གཞན་ཨ་འཐས་སུ་མི་གོལ་ཞིང་} དེ་ལྟར་མ་རྟོགས་པའི་",
            "སེམས་ཅན་མེད་སྣང་འཁྲུལ་པས་བསླུས་པ་ལ་",
            "སྙིང་རྗེ་རྩོལ་མེད་དུ་སྐྱེ་ཞིང་།",
            "སྙིང་རྗེ་བསྒོམ་ཀྱང་སྟོང་ཉིད་ཀྱི་རྩི་དང་",
            "མ་བྲལ་བ་བདག་གཞན་ཨ་འཐས་སུ་མི་གོལ་ཞིང་",
            "རྟེན་འབྲེལ་རང་བཞིན་མེད་པ་སྒྱུ་མ་ལྟ་བུའི་",
            "སྣང་བ་ལས་དོན་དུ་རང་བཞིན་མ་གྲུབ་པའི་",
            "སྟོང་ཉིད་ཀྱི་ངེས་ཤེས་སྐྱེས་པ་།",
            "སྟོང་ཉིད་སྙིང་རྗེ་སྙིང་པོ་ཅན་ལ་གོམས་པར་བྱ་བ་ནི། ",
            "དེ་བཞིན་ཉིད་དང་།",
            "ཀུན་སྣང་གཉིས་ཀའི་དོན་ཡིན་པས་",
            "ལམ་འདི་གཉིས་ཡ་མ་བྲལ་བར་ཉམས་སུ་བླངས་དགོས་པས། ",
            "གཞུང་གི་དེ་བཞིན་ཉིད་ཀྱི་ཏིང་ངེ་འཛིན། ",
            "ཨེ་མ་ཧོ་ངོ་མཚར་སོགས་བརྗོད་ནས",
            "དེ་ལ་བློ་འཇོག་ཚུལ་གོང་དུ་བཤད་པ་ལྟར་འཇོག",
            "དེ་གོམས་ནས་ཀུན་ཏུ་སྣང་བའི་ཏིང་ངེ་འཛིན། ",
            "ཨེ་མ་ཧོ། ",
            "ཀུན་ཏུ་བཟང་པོ་ནི་སོགས། ",
            "བརྗོད་དེ་"
        ],
        [
            "ཀུན་ཏུ་སྣང་བའི་ཏིང་ངེ་འཛིན་བསྒོམ་དེ་",
            "གཉིས་རེ་རེ་ཡ་བྲལ་དུ་བསྒོམ་པས་",
            "རྫོགས་པའི་བྱང་ཆུབ་འགྲུབ་མི་ནུས་ན་",
            "གཉིས་ཀ་དང་བྲལ་བས་ལྟ་ཅི་སྨོས་ཏེ",
            "གྲུབ་བརྒྱའི་སྤྱི་མྱེས་ས་ར་ཧས། ",
            "སྙིང་རྗེ་དང་བྲལ་སྟོང་པ་ཉིད་ལྟ་བ། །",
            "དེས་ནི་ལམ་མཆོག་རྙེད་པ་མ་ཡིན་ཏེ།།",
            "གལ་ཏེ་སྙིང་རྗེ་འབའ་ཞིག་བསྒོམ་ན་ཡང་། །",
            "འཁོར་བ་འདིར་གནས་ཐར་བ་ཡོད་དམ་ཅི། །",
            "གང་གི་གཉིས་པོ་སྦྱོར་བ་ནུས་པ་ན།།",
            "སྲིད་པར་མི་གནས་མྱ་ངན་འདས་མི་གནས། །",
            "ཞེས་ཤེས་རབ་ཀྱིས་སྲིད་རྩའི་བདེན་པར་འཛིན་པའི་ལོག་རྟོག་བཅད་ནས་",
            ""
        ],
        [
            "སྲིད་པར་མི་གནས་ཤིང་། ",
            "སྙིང་རྗེས་བདག་འདོད་ཡིད་བྱེད་ཀྱི་འཛིན་པ་བཅད་ནས་",
            "ཞི་བ་ཉན་རང་གི་མཐའ་ལ་མི་གནས་པ། ",
            "ཇི་སྐད་དུ། ",
            "ཤེས་པས་སྲིད་ལ་མི་གནས་ཤིང་། །",
            " སྙིང་རྗེས་ཞི་ལ་མི་གནས་པ། །",
            " མྱ་ངན་འདས་དང་འཁོར་མི་གནས། །",
            " མི་གནས་ཁྱོད་ལ་ཕྱག་འཚལ་ལོ། །",
            " ཞེས་པ་བཞིན་སྟོང་ཉིད་སྙིང་རྗེའི་སྙིང་པོ་ཅན་དེ་",
            "རྒྱལ་སྲས་སྤྱིའི་ལམ་ཆེན་ཡིན་པས་",
            "ནམ་ཡང་ཏིང་ངེ་འཛིན་གསུམ་ཡ་མ་བྲལ་བར་",
            "བསྒོམ་པ་ཤིན་ཏུ་གསང་བ་ཟབ་མོའི་",
            "གནད་ཁྱད་པར་འཕགས་པ་འདིར་ནི། ",
            "ངོ་བོ་སྟོང་པ་ཉིད། ",
            "གདངས་སྙིང་རྗེ་ཆེན་པོ། ",
            "རྣམ་པ་རྒྱུའི་ཡི་གེ་ཞི་ཁྲོ་གང་ཡང་རུང་བའི་",
            "ས་བོན་དུ་གསལ་བས་དཀྱིལ་འཁོར་གྱི་འཁོར་ལོའི་",
            "རྟེན་བརྟེན་པར་བཅས་པ་སྟོང་ཉིད་དང་སྙིང་རྗེ་ཟུང་དུ་",
            "འཇུག་པ་ལས་བསྐྱེད་པ་རྟེན་འབྲེལ་རང་བཞིན་མེད་པའི་",
            "འཆར་ཚུལ་དུ་གནད་གལ་ཆེ་བས། ",
            "དེ་ལྟ་བུའི་སྟོང་ཉིད་སྙིང་རྗེའི་སྙིང་པོ་ཅན་གྱི་རྩལ་སྣང་རྒྱུའི་",
            "ས་བོན་གང་ཡང་རུང་བ་བསྒོམ་པ་ལས། ",
            "སྐབས་འདིར་ནི། ",
            "ངེས་པ་ལས་ནི་རྡོ་རྗེ་ཆེ།།",
            "དེ་ལས་དཔལ་ཆེན་ཧེ་རུ་ཀ །",
            "འབར་བ་ཆེན་པོ་གར་དགུ་ཡིས། །",
            "འཇིགས་པ་ཡི་ནི་དུས་ལྟར་།",
            "ཅེས་རང་རིག་སྣང་སྟོང་གཉིས་སུ་མེད་པའི་",
            "རང་བཞིན་ཧཱུྃ་ཡིག་མཐིང་ག་རུ་གསལ་ཞིང་",
            "འབར་བར་གྱུར་པ་ལ་སེམས་བཟུང་ལ་།",
            "དེ་བརྟན་པ་།",
            ""
        ],
        [
            "འོད་ཟེར་སྤྲོ་བསྡུས་དོན་གཉིས་བྱས་ནས་",
            "གནམ་ལྕགས་ཀྱི་རྡོ་རྗེ་སྔོན་པོ་རྩེ་དགུ་པར་",
            "བསྒོམ་པ་སོགས་ལ་སེམས་གནས་སྒྲུབ་ཚུལ་ཞི་བ་ལྟར་ལགས། ",
            "དེ་ཉིད་གོམས་ནས་ཅི་ཙམ་འདོད་ཀྱི་བར་དུ་",
            "མཉམ་པར་བཞག་ནུས་པའི་སྐབས་སུ། ",
            "གཟོད་ཡིག་འབྲུ་དེ་ལས་དེ་འདྲ་གྲངས་མེད་པ་སྤྲོས་ཏེ་",
            "ནམ་མཁའི་ཁྱོན་གང་བ་དང་། ",
            "སླར་ཡང་ཡིག་འབྲུ་དེ་ཉིད་ལ་བསྡུས་ཏེ་",
            "མཉམ་པར་འཇོག་པ་སོགས་ལ་གསལ་བརྟན་གྱི་",
            "ཚད་བརྒྱད་མ་ཐོན་གྱི་བར་དུ་བསླབས་པ་ནི་",
            "ཕྲ་བ་ཡིག་འབྲུ་ལ་བསླབས་པ་ཞེས་བྱ་སྟེ",
            "འདི་ཁོ་ན་ལ་གོམས་པས་ཀྱང་",
            "ཐུན་མོང་གི་དངོས་གྲུབ་དང་",
            "གྲུབ་རྟགས་ཅི་འདོད་པར་སྒྲུབ་ནུས་པས། ",
            "དེ་ལྟར་ཏིང་ངེ་འཛིན་གསུམ་པོ་ལམ་ངེས་རྫོགས་ཀྱི་དབང་དུ་།",
            ""
        ],
        [
            "བསྐྱེད་རིམ་རྒྱས་པ་བདག་སྲས་དང་། ",
            "གཞན་སྲས་འབྲིང་པོ་མངོན་བྱང་ལྔ་བསྐྱེད་དང་",
            "བཞི་བསྐྱེད་བསྡུས་པ་རྡོ་རྗེ་ཆོ་ག་སུམ་བསྐྱེད་སོགས་གང་བསྒོམ་པ་ལ་མེད་ན་",
            "ཐབས་ཆགས་ཤིང་ཡོད་ན་",
            "དེས་ཆོག་གི་ཏིང་ངེ་འཛིན་ཡིན་པས་",
            "འདི་ལ་བློ་སྦྱང་བར་གོམས་པ་གཅེས་སོ།།",
            "དེ་ལྟར་ངེས་རྫོགས་ཙམ་མ་ནུས་ཀྱང་མོས་བསྒོམ་དུ་བྱེད་ཚེ་ཡང་། ",
            "ཐུན་ཐམས་ཅད་ཀྱི་མགོར་ཚིག་ཙམ་གྱིས་",
            "ཆོག་ཤེས་མི་བྱ་བར་ཆོ་གའི་ཡན་ལག་རྣམས་རྫོགས་པ་དང་། ",
            "བློ་ལྷོད་ཀྱིས་ཀློད་ལ་དེ་ཏིང་། ",
            "དང་ཀུན་སྣང་ལ་སེམས་མ་ཟིན་གྱི་བར་དུ་མཉམ་པར་བཞག",
            "དེ་ནས་རྒྱུའི་ཏིང་ངེ་འཛིན་སོགས་རིམ་པ་ལྟར་བསྒོམ་ཞིང་",
            "ཉམས་ལེན་གྱི་གཙོ་བོ་སྟོང་ཉིད་སྙིང་རྗེ་གཉིས་དང་",
            "མ་བྲལ་བའི་བསྐྱེད་རིམ་མ་བརྟན་གྱི་བར་དུ་",
            "བཟླས་པ་དང་སྤྲོ་བསྡུ་སོགས་ལ་དོ་གལ་མི་།",
            ""
        ],
        [
            "མོས་བསྒོམ་དང་ངེས་རྫོགས་གང་ལྟར་བསྒོམ་ཀྱང་",
            "བསྐྱེད་རིམ་གྱི་གནས་སྐབས་ཐམས་ཅད་དུ་",
            "ཏིང་ངེ་འཛིན་གསུམ་ཡ་མ་བྲལ་བར་བསྒོམ་པ་ལས་",
            "རེས་འཇོག་གིས་མི་འཐུས། ",
            "དེ་ཡང་དཔེར་ན་རྩིགས་ངོར་རི་མོ་བྱེད་པའི་",
            "ཚེ་རྩིགས་པ་ནི་གཞི་ཡིན་པས་དེ་མེད་ན་",
            "རི་མོ་གང་ལ་།",
            "རྩིགས་པ་ཡོད་ཀྱང་ཞ་ལ་མེད་ན་རི་མོ་བྲི་མི་ནུས་པས། ",
            "ཞ་ལ་ནི་རི་མོ་དང་རྩིགས་པ་ལྷན་ཅིག་བྱེད་པའི་རྐྱེན་ཡིན་།",
            "རི་མོ་བྲིས་ཟིན་པའི་གནས་སྐབས་ན་ཡང་རྩིགས་པ་དང་",
            "རི་མོ་ཞ་ལ་བཅས་ཕུན་སུམ་ཚོགས་པར་ཡོད་པ་ལྟར། ",
            "རྒྱུའི་ཏིང་ངེ་འཛིན་ལས་དཀྱིལ་འཁོར་གྱི་འཁོར་ལོ་རྫོགས་པར་བ ",
            "སྒོམ་པའི་གནས་སྐབས་ན་ཡང་",
            "སྟོང་ཉིད་སྙིང་རྗེའི་རྩལ་སྣང་ལྷར་ཤར་བའི་",
            "གསུམ་ཀ་ཡང་མ་བྲལ་བར་ཡོད་དགོས་ཏེ",
            "རྒྱུ་མཚན་ཅིའི་ཕྱིར་སྙམ་།",
            "ཐ་མལ་གྱི་སྣང་བ་སྟོང་ཉིད་དུ་མ་དག་ན་",
            "དཀྱིལ་འཁོར་གྱི་འཁོར་ལོ་གང་དུ་།",
            ""
        ],
        [
            "དེས་ན་ཆོས་ཐམས་ཅད་སྟོང་པ་ཉིད་ཡིན་པ་དང་། ",
            "འཁོར་འདས་དབྱེར་མེད་ཡིན་པའི་",
            "རྒྱུ་མཚན་གྱིས་དཀྱིལ་འཁོར་གྱི་འཁོར་ལོ་བསྒོམ་ནས་",
            "མངོན་དུ་བྱེད་ནུས་པ་ཡིན་ཞིང་།",
            "སྟོང་ཉིད་ནི་བསྐྱེད་རིམ་གྱི་གཞི་ཡིན་།",
            "མགོན་པོ་ཀླུས། ",
            "གང་ལ་སྟོང་པ་ཉིད་རུང་བ། །",
            "དེ་ལ་ཐམས་ཅད་རུང་བར་འགྱུར།།",
            "ཞེས་པ་བཞིན་ཆོས་ཐམས་ཅད་སྟོང་ཉིད་མ་ཡིན་ཞིང་།",
            "ཐ་མལ་གྱི་སྣང་བ་བདེན་པར་གྲུབ་ན་ནི་",
            "བསྐྱེད་རིམ་བསྒོམ་མི་ནུས་།",
            "ཇི་སྐད་དུ་བྲ་སྲན་འབྲས་བུ་དབང་བསྐུར་ཡང་། །",
            "དེ་ལ་འབྲས་ཀྱི་དངོས་སྣང་མེད།།",
            ""
        ],
        [
            "ཅེས་པ་ལྟར་ཡེ་ནས་བདེན་གཉིས་དབྱེར་མེད་",
            "དག་མཉམ་པར་ཆེན་པོར་གནས་པ་ལ་",
            "བློ་འཁྲུལ་བས་གནས་སྣང་མི་མཐུན་པར་བཟུང་།",
            "ལོག་རྟོག་བདེན་པར་ཞེན་པས་",
            "ཐ་མལ་གྱི་སྣང་བ་འདི་ལ་བདེན་བདེན་གྲུབ་གྲུབ་ལྟར་",
            "ཞེན་པའི་དབང་གིས་སྣང་བ་ལས། ",
            "ཡུལ་རང་གི་སྟེང་ན་བདེན་པར་གྲུབ་པའམ། ",
            "རང་མཚན་གྲུབ་པ་ཅུང་ཟད་ཀྱང་མེད་པས་",
            "སྣང་བ་འདི་བློས་ཕར་བཏགས་པའི་འཁྲུལ་བ་མེད་པ་",
            "གསལ་སྣང་ཉག་གཅིག་ཏུ་འཇོག་པ་འདུས་པ་མདོའི་",
            "ལེའུ་ཉེར་བདུན་པ་དང་། ",
            "ང་གཅིག་པར་གསུངས་པ་དང་། ",
            "ངང་སྒོམ་གྱི་རྣལ་འབྱོར་ཆེན་པོ་ཡན་ཆད་དུ་",
            "ཀུན་རྫོབ་བཏགས་ཡོད་འབའ་ཞིག་པར་གསུངས་པ་དང་། ",
            "སྒྱུ་འཕྲུལ་གྱི་ལེའུ་གསུམ་པ་ལས། ",
            "ལོག་རྟོག་ཉིད་ལ་ཉིད་སྤྱོད་པ། ",
            "ལོག་རྟོག་སྒྱུ་མ་ཉིད་ཀྱང་ངོ།།",
            "ཞེས་སོགས་ཀྱིས་གསལ་བ་དང་རྒྱས་པར་བསྟན་པ་ལྟར་རོ། །",
            "དེ་ནས་ཆོས་ཐམས་ཅད་སྟོང་ཉིད་དུ་ཤེས་ཀྱང་",
            "སྙིང་རྗེའི་ཆེན་པོའི་འཕེན་པ་དང་བྲལ་བ་ནི་",
            "གཞན་དོན་དུ་གཟུགས་ཀྱི་སྐུར་བཞེངས་མི་ནུས་ཏེ",
            "ཉན་རང་འགོགས་པར་ཞུགས་པ་ལ་",
            "གཟུགས་སྐུས་འགྲོ་དོན་མཛད་པ་མི་འབྱུང་བ་ཡིན་པས། ",
            "རྒྱུ་བསྐྱེད་རིམ་གྱི་དཀྱིལ་འཁོར་གོམས་པ་ལ་",
            "སྟོང་ཉིད་སྙིང་རྗེ་གཉིས་གལ་ཆེ་བར་",
            "མ་ཟད་འབྲས་བུའི་ཆོས་ཀྱི་སྐུ་ལས་",
            "གཟུགས་ཀྱི་སྐུར་བཞེངས་པ་ལ་མེད་དུ་མི་རུང་བས་",
            "ཏིང་ངེ་འཛིན་གསུམ་པོ་གལ་ཆེ་བས་རྒྱས་པར་བཤད་པའོ།།",
            "གཉིས་པ་རྟེན་གཞལ་ཡས་ཁང་བསྒོམ་པ་དང་། ",
            "བརྟེན་ལྷ་བསྒོམ་པ་གཉིས་ཀྱིས་རྟེན་དང་",
            "བརྟེན་པའི་དཀྱིལ་འཁོར་བསྒོམ་པ་།",
            "སྔ་འགྱུར་བ་རང་ལུགས་ལ་སྐྱེ་གནས་བཞིའི་",
            "བག་ཆགས་སྦྱང་བ་ལ་བསྐྱེད་རིམ་བསྒོམ་ཚུལ་ལ་བཞི་།",
            ""
        ],
        [
            "སྒྱུ་འཕྲུལ་དྲྭ་བ་ལས། ",
            "སྐྱེ་གནས་བཞི་པོ་དག་བྱའི་ཕྱིར། །",
            "བསྐྱེད་པའང་དེ་བཞིན་རྣམ་པ་བཞི། །",
            "སྤྲོས་ཅན་སྤྲོས་དང་སྤྲོས་པ་མེད།།",
            "ཤིན་ཏུ་སྤྲོས་པ་མེད་བཞིའོ།།",
            "ཞེས་འཁོར་བའི་འདྲ་འབག་སྐྱེ་གནས་རྣམ་པ་བཞིའི་",
            "བག་ཆགས་སྦྱང་བ་ལ་ལྟོས་ཏེ་",
            "བསྐྱེད་ཚུལ་རྣམ་པ་བཞིར་བསྟན་པའི་",
            "དང་པོ་སྒོང་སྐྱེ་ཡི་བག་ཆགས་སྦྱོང་བ་",
            "རྒྱས་པ་ཆེན་པོ་བདག་སྲས་གཞན་",
            "སྲས་རྣམ་པ་གཉིས་ཀྱི་སྒོ་ནས་བསྐྱེད་ཚུལ་ཡང་། ",
            "དེ་ཡང་ཁྲོ་བོ་དང་བཀའ་བརྒྱད་གཉིས་ལ་སྦྱར་ཚུལ་ཞིག་ཡོད་པ་ལས། ",
            "སྒྱུ་འཕྲུལ་ཞི་བ་ལ་བདག་སྲས་གཞན་སྲས་ཀྱི་",
            "བསྐྱེད་ཚུལ་གྱི་གོ་བ་ཞིག་ཀྱང་",
            "ཆགས་མི་སྣང་བས་ཞི་བ་ལ་སྦྱར་བའི་ཚུལ། ",
            "སྒྱུ་འཕྲུལ་རྒྱ་མཚོ་ལས། ",
            "རང་བྱུང་དངོས་དང་མི་འགལ་ཞིང་།",
            "འབྲས་བུ་ཉིད་ལ་ལམ་བྱས་པས། །",
            "མ་ལུས་དཀྱིལ་འཁོར་ཐིག་ལེ་རྣམས། །",
            "བདག་གི་སྲས་སུ་བསྒོམ་པར་བྱ།།",
            "ཞེས་དང་། ",
            "ཡེ་ཤེས་རྩེ་མོ་ལས། ",
            "ཇི་ལྟར་སངས་རྒྱས་མཐུ་ལས་བྱུང་།།",
            ""
        ],
        [
            "ལྷུན་གྱིས་གྲུབ་པའི་ཆོ་ག་དང་། །",
            "ཆོ་གའི་ཡན་ལག་རྫོགས་པ་ལ།།",
            "མཁས་པ་སངས་རྒྱས་སྲས་ཡིན་ནོ།།",
            "ཞེས་སོ།།",
            "སྒྱུ་འཕྲུལ་རྒྱ་མཚོ་ལས། ",
            "གང་གིས་གང་ལ་གསོལ་བཏབ་པས། །",
            "ཐུགས་རྗེའི་བྱིན་རླབས་སྦྱང་བྱས་ནས།།",
            "ཐུགས་ཞུགས་འདྲེས་པ་དབྱེར་མེད་ན།།",
            "སྲས་གྱུར་དགོངས་པ་ཅི་ལ་གནས། །",
            "ཞེས་པས། ",
            "སྒྱུ་འཕྲུལ་དྲྭ་བ་ཆེན་པོ་རང་གི་རྒྱུད་ཀྱི་",
            "དངོས་བསྟན་གྱིས་ཞི་བ་ལ་",
            "རྒྱས་པར་སྦྱར་དུ་ཡོད་མོད་ཀྱང་། ",
            "འདིར་ནི་སྒྱུ་འཕྲུལ་ཁྲོ་བོ་དང་",
            "སྦྱར་ནས་"
        ],
        [
            "འཆད་པ་སྐབས་སུ་བབ་པས་བདག་སྲས་དང་",
            "གཞན་སྲས་ཞེས་པའི་དོན་ནི། ",
            "དེའང་ཐོག་མར་སྒོང་ང་དང་། ",
            "དེ་ལས་གཟུགས་སུ་སྨིན་པ་ལྟར་གཉིས་ཀྱིས་",
            "སྲིད་པའི་བག་ཆགས་སྦྱོང་བའི་གཉེན་པོའི་",
            "ཁྱད་པར་བདག་སྲས་གཞན་སྲས་ཀྱི་རྣམ་པས་བསྟན་པའི། ",
            "དང་པོ་བསྐྱེད་གཞིའི་དབང་དུ་།",
            "བསྐྱེད་གཞི་བདག་གི་ཆོས་ཉིད་བདེ་བར་གཤེགས་པའི་སྙིང་པོ་རྒྱུའི་",
            "རྡོ་རྗེ་འཛིན་པའི་རྣམ་པར་གསལ་བས་",
            "གཞན་འཁོར་འདས་སུ་བཟུང་བའི་",
            "སྣང་ཞེན་ཐམས་ཅད་བར་སྲིད་བསྡུ་བ་དང་",
            "མངལ་འབྱིན་གྱི་སྒོ་ནས་སྲས་སུ་བསྐྲུན་པ་ལ་",
            "བདག་གི་སྲས་སུ་གཞན་བྱ་བ་དང་། ",
            "གཞན་འཁོར་འདས་སུ་སྣང་ཞེན་བཟུང་བ་ཐམས་ཅད་",
            "དཀྱིལ་འཁོར་གྱི་གཙོ་བོ་རྡོ་རྗེ་འཛིན་པར་གསལ་ལ་",
            "བདག་གི་ཕུང་ཁམས་སྐྱེ་མཆེད་དུ་འཛིན་པའི་",
            "ཆོས་ཐམས་ཅད་ཡིག་འབྲུ་དང་མངལ་འབྱིན་གྱི་བྱ་བས་",
            "བསྐྲུན་པས་གཞན་གྱི་སྲས་སུ་བདག་བྱ་བ་ཞེས་གསུངས་ཤིང་། ",
            "གཉིས་པ་བསྐྱེད་ཚུལ་གྱི་དབང་གིས་",
            "གཞན་དཀྱིལ་འཁོར་གྱི་འཁོར་ལོའི་",
            "ལྷ་ཚོགས་སུ་སྣང་བ་ཐམས་ཅད་བདག་འཁོར་ལོའི་",
            "སེམས་ཅན་གྱི་སྲིད་པ་སྐྱེ་བའི་རིམ་པ་དང་གོ་བསྟུན་།",
            "ཡབ་ཡུམ་མཉམ་པར་སྦྱོར་བ་དང་མངལ་འབྱིན་གྱི་སྒོ་ནས་",
            "བསྐྱེད་པ་ལ་བདག་གི་སྲས་སུ་གཞན་བྱ་བ་ཞེས་དང་། ",
            "བདག་འཁོར་བའི་སེམས་ཅན་དེ་ཉིད། ",
            "གཞན་དུས་གསུམ་གྱི་སངས་རྒྱས་ཐམས་ཅད་མངོན་པར་",
            "རྫོགས་པ་བྱང་ཆུབ་པའི་ཚུལ་ལྷུན་གྱིས་གྲུབ་པའི་",
            "ཆོ་གའི་ཡན་ལག་རྫོགས་པའི་སྒོ་ནས་དཀྱིལ་འཁོར་གྱི་",
            "གཙོ་བོ་བསྐྱེད་པ་སངས་རྒྱས་ཀྱི་",
            "སྲས་སུ་བྱ་བ་ཞེས་གསུངས་ལ",
            "ཞལ་རྒྱུན་ལ་སྔ་མ་རང་གི་",
            "རིགས་བདེ་བར་གཤེགས་པའི་སྙིང་པོའི་ཆེ་བ་འབྱིན་པའི་དོན་དང་། ",
            "ཕྱི་མ་དེ་བཞིན་གཤེགས་པའི་གདུང་གི་",
            "རིགས་རྒྱུན་མི་ཆད་པའི་དགོས་པ་ཡིན་ཞེས་གསུངས་སོ།།",
            "འདིར་མན་ངག་དུ་",
            "བསྟན་པ་རིག་འཛིན་ཆེན་པོ་པདྨ་ས་བྷ་བའི་",
            "དགོངས་པ་ལྟར་འཆད་པ་ལ་དང་པོ་སྒོང་ང་དང་དེ་སྨིན་ནས་",
            ""
        ],
        [
            "སེམས་ཅན་དུ་གྱུར་པ་བཞིན། ",
            "དང་པོ་བདག་གིས་སྲས་སུ་གཞན་བྱ་བ་ལ་ལྔ། ",
            "གཞན་གྱི་སྲས་སུ་བདག་བྱ་བ་ལ་བརྒྱད་ལས། ",
            "དང་པོ་ལ་རྒྱུའི་ས་བོན་ལས་གཙོ་བོ་ཡབ་ཡུམ་བསྐྱེད་པ་དང་གཅིག ",
            "ཕྱོགས་བཅུའི་སངས་རྒྱས་བཀུག་ནས་",
            "ཡུམ་གྱི་མཁའ་རུ་བསྟིམ་པ་དང་གཉིས། ",
            "སེམས་ཅན་རྣམས་བཀུག་ལ་སྒྲིབ་པ་སྦྱང་བ་དང་གསུམ། ",
            "གཉིས་སུ་མེད་པ་ལ་ཆེ་བ་བརྗོད་པ་དང་བཞི། ",
            "མཁའ་ནས་བཏོན་ལ་དཀྱིལ་འཁོར་དུ་འགོད་པ་དང་ལྔ་ལས། ",
            "དང་པོ་ནི་སྒྲུབ་གཞིའི་རྣམ་པར་སྨིན་པའི་",
            "ལུས་ཏིང་ངེ་འཛིན་གསུམ་གྱིས་སྦྱང་ནས་",
            "སྲུང་བའི་འཁོར་ལོ་སྟེང་གི་བླ་བྲེའི་འོག་ནམ་མཁའི་",
            "དབྱིངས་སུ་རྒྱུའི་རྡོ་རྗེ་འཛིན་པ་ཡབ་ཡུམ་བསྐྱེད་པ་ནི། ",
            "བསྒྲུབ་ཐབས་ཀྱི་ངེས་པ་ལས་ནི་སོགས་།",
            "གར་དགུ་དང་ལྡན་པར་།",
            "ཅེས་པའི་བར་གྱིས་།",
            ""
        ],
        [
            "རྒྱུའི་ཡི་གེ་ཧཱུྃ་ཡིག་མཐིང་ག་ལ་",
            "སེམས་དམིགས་པ་བརྟན་པར་གྱུར་པ་།",
            "གཟོད་དེ་ལས་ཧཱུྃ་གི་འོད་ཟེར་ནམ་མཁའ་གང་བར་འཕྲོས་ནས་དོན་གཉིས་།",
            "མཁའ་ཁྱབ་ཀྱི་ཧཱུྃ་རྣམས་གཞིའི་ཧཱུྃ་ལ་ཐིམ། ",
            "དེ་འོད་དུ་ཞུ་བ་ལས་རྡོ་རྗེ་སྔོན་པོ་རྩེ་དགུ་པར་།",
            "ཡང་དེ་ལས་འོད་ཟེར་འཕྲོས་རང་གཞན་གྱི་དོན་གཉིས་བྱས་ནས་",
            "ཚུར་འདུས་ཡོངས་སུ་གྱུར་པ་ལས་རྒྱུའི་",
            "ཧེ་རུ་ཀ་སྐུ་མདོག་སྨུག་ནག་ཅིར་ཡང་འགྱུར་པ་",
            "རྡོ་རྗེ་དང་དུང་ཁྲག་འཛིན་པ་འབར་བའི་",
            "གར་དགུ་དང་ལྡན་པ་གསལ་ནས་",
            "གསལ་བརྟན་གྱི་ཚད་མངོན་དུ་མ་གྱུར་བར་།",
            ""
        ],
        [
            "གཉིས་པ་དེའི་མཁའ་གསང་དུ་ཕྱོགས་བཅུའི་",
            "སངས་རྒྱས་རྣམས་སྤྱན་དྲངས་ནས་",
            "བདག་གི་སྲས་སུ་བྱ་བའི་ས་བོན་བསྒྲུབ་པ་ནི། ",
            "རྟེན་གཞན་ཡས་ཁང་བསྒོམ་པ་དང་། ",
            "བརྟེན་པ་ལྷ་བསྒོམ་པ་གཉིས། ",
            "དང་པོ་༼རྟེན་གཞན་ཡས་ཁང་བསྒོམ་པ་༽ལ་གསུམ། ",
            "གཞི་དབང་ཆེན་གྱི་དཀྱིལ་འཁོར་བསྒོམ་པ་ནི། ",
            "རྒྱུའི་ཧེ་རུ་ཀའི་ཐུགས་ཀའི་ཧཱུྃ་ལས་ཡུམ་ལྔའི་",
            "ས་བོན་ཨེ་ཡ་ར་སུ་ཀེ་ར་རྣམ་ཆད་ཞེས་པ་ནས་",
            "སྟེང་གི་འབར་བའི་ཀློང་དཀྱིལ་ན་ཞེས་པའི་",
            "བར་གྱིས་གསལ་བཏབ་།",
            "དེ་དག་ཀྱང་ཕྱི་ལྟར་ན་འབྱུང་བ་ལྔ། ",
            "ནང་ལྟར་ན་ཡེ་ཤེས་ལྔའི་རང་བཞིན། ",
            "གསང་བ་ལྟར་ན་ཡུམ་ལྔའི་མཁའ་ཀློང་རྣམ་པར་དག་པའོ།།",
            "ཞེས་དག་དྲན་དང་བཅས་ཏེ་གསལ་བར་།",
            "གཉིས་པ་རྟེན་གཞལ་ཡས་ཁང་བསྒོམ་པ་དངོས་ནི། ",
            "རི་རབ་ཀྱི་སྟེང་དུ་སོགས་ནས་འབར་བའི་ཕྲེང་བ་མང་པོ་འཁྲུགས། ",
            "ཞེས་པའི་བར་གྱིས་སྲུང་བའི་འཁོར་ལོའི་",
            "ལྟེ་བར་འབྱུང་ལྔ་རིམ་བརྩེགས་ཀྱི་རི་རབ་ཀྱི་སྟེང་དུ་",
            "གཞལ་ཡས་ཁང་ཕྱི་ནང་རིམ་པ་གཉིས་ཀྱི་བྷནྡྷའི་",
            "རིན་པོ་ཆེའི་ནང་ཐོད་པ་བརྩེགས་པའི་གཞལ་ཁང་གསལ་བར་།",
            "གསུམ་པ་གདན་བསྐྱེད་པ་ནི། ",
            "གཞལ་ཡས་ཁང་གི་སོགས་",
            "དབང་ཕྱུག་ལྷ་ཆེན་ལ་སོགས་བཟུང་ཞེས་པའི་",
            "བར་གྱིས་གཙོ་འཁོར་རང་རང་དང་",
            "འཚམས་པའི་གདན་གསལ་བཏབ། ",
            "དེ་ནས་གཉིས་པ་ལྷ་བསྐྱེད་པ་",
            "ནམ་མཁར་གནས་པའི་སོགས་ནས་",
            "འབྲས་བུས་ཧེ་རུ་ཀ་གྱུར་པ་ནི་ཞེས་པའི་བར་གྱིས་",
            "བདག་གི་སྲས་སུ་བྱ་བའི་ས་བོན་བསྒྲུབ་པ་དང་། ",
            "གསུམ་པ་སེམས་ཅན་རྣམས་བཀུག་ནས་",
            "སྒྲིབ་པ་སྦྱངས་ཏེ",
            ""
        ],
        [
            "འཁོར་འདས་རོ་གཅིག་ཏུ་ཞུ་བ་དང་། ",
            "བཞི་པ་གཉིས་མེད་ཀྱི་རང་བཞིན་ལ་",
            "ཆེ་བ་བརྗོད་པ་རྣམས་བསྟན་།",
            "ནམ་མཁར་གནས་པའི་རྒྱུའི་",
            "ཧེ་རུ་ཀ་སྐར་མདའ་ཆད་པ་བཞིན་དུ་",
            "དཀྱིལ་འཁོར་གྱི་ཏོག་གི་རྩེ་མོ་ནས་མར་བབས་དཀྱིལ་འཁོར་གྱི་",
            "དབུས་ཀྱི་གདན་དུ་འཁོད་པ་ལས་",
            "དེ་ཉིད་སྐད་ཅིག་གིས་དཔལ་ཆེན་སྐུ་མདོག་སྨུག་ནག་ཅིར་ཡང་",
            "འགྱུར་བ་དབུ་དང་ཕྱག་ཞབས་སྟོང་ཁམས་ཀྱི་",
            "རྡུལ་སྙེད་དང་མཉམ་པས་མཚོན་ཆ་སྣ་ཚོགས་འཛིན་པར་གྱུར་ཏེ",
            "ཆོས་ཉིད་དེ་བཞིན་ཀྱི་དབྱིངས་ལས་",
            "ཁྲོ་བོ་དབང་ཕྱུག་མ་ཆེན་མོ་མངོན་དུ་ཕྱུང་ཏེ་",
            "ཧི་ཧི་ཞེས་དགྱེས་པའི་མདངས་ཀྱིས་ཡབ་ལ་",
            "སྲས་བསྐྱེད་པར་གསོལ་བ་བཏབ་པས་",
            "ཡབ་ཀྱི་ཞལ་ནས་ཧཱུྃ་ཧཱུྃ་ཧཱུྃ་བི་ཤྭ་བཛྲ་སོགས་ཀྱི་",
            "སྔགས་བརྗོད་པ་དང་ཡབ་ཡུམ་གཉིས་ཀྱི་",
            "སྦྱོར་མཚམས་ན་བྱང་ཆུབ་སེམས་ཀྱི་",
            "སྤྲིན་ལས་གླེང་གཞི་ལྟར་འཇིག་རྟེན་དྲུག་གི་",
            "ཕྱོགས་བཅུར་ཁྱབ་པར་ཁྲོ་བོ་འཆོལ་བ་མཚོན་ཆ་སྣ་ཚོགས་ཀྱི་",
            "ཆར་འབེབ་པས་དཔག་ཏུ་མེད་པ་སྤྲོས་ལྟས་",
            "ཆེན་པོ་བཅོ་ལྔས་གདུག་པ་ཅན་གྱི་ཚོགས་རྣམས་ཚར་བཅད་ནས",
            "ཕྱོགས་བཅུའི་སངས་རྒྱས་ཀྱི་སྤྲུལ་པའི་",
            "ཁྲོ་བོ་རྣམས་ལས་རྡོ་རྗེ་རིགས་ཀྱི་ཁྲོ་བོ་རྣམས་རང་ལ་",
            "བསྟིམ་པས་སྲས་ཀྱི་ས་བོན་བསྐྲུན། ",
            "གདུག་པ་ཅན་གྱི་གཙོ་བྱས་ཏེ་",
            "སེམས་ཅན་ཐམས་ཅད་ཀྱི་སྒྲིབ་པ་།",
            ""
        ],
        [
            "དྭངས་མའི་ངོ་བོ་སེམས་ཉིད་ཀྱི་ཡེ་ཤེས་བཀུག་སྟེ་",
            "སྔ་མའི་རང་གི་བྱང་ཆུབ་ཀྱི་སེམས་དང་",
            "གཉིས་མེད་དུ་འདྲེས་པས་འཁོར་འདས་རོ་གཅིག་ཏུ་ཞུ་བས་",
            "འཁོར་འདས་གཉིས་མེད་ཀྱི་",
            "རང་བཞིན་ལ་ཆེ་བའི་ང་རྒྱལ་བརྗོད་པ་ནི། ",
            "བདག་ཉིད་སངས་རྒྱས་ཐམས་ཀྱི། །",
            "སྐུ་གསུང་ཐུགས་ཀྱི་རྡོ་རྗེ་བདག །",
            "ཁྲོ་རྒྱལ་ཡེ་ནས་ཡིན་པའི་ཕྱིར། །",
            "ཞེས་ང་རྒྱལ་གསལ་བའོ།། ",
            "ལྔ་པ་དེའི་རྐྱེན་གྱིས་འབྲས་བུའི་",
            "རྡོ་རྗེ་འཛིན་པར་བཞེངས་པའི་མཁའ་གསང་ནས་",
            "འཁོར་འདས་བཏོན་ཏེ་དཀྱིལ་འཁོར་དུ་",
            "འགོད་པ་ལ་བདག་གི་སྲས་སུ་གཞན་བྱ་བ་ནི། ",
            "སྒྲུབ་ཐབས་ཀྱི་འབྲས་བུའི་ཧེ་རུ་ཀར་གྱུར་པ་ནི། ",
            "ཨོ་བཛྲ་ཤྲཱི་ཧེ་རུ་ཀ་ཧཱུྃ་སོགས་ནས་",
            "རྒྱན་ཆ་ལུགས་རྣམས་གསལ་ཞིང་",
            "གཟི་བརྗིད་དང་ལྡན་པར་གྱུར་བར་གྱིས་བསྟན་པས། ",
            "དེ་ལ་ནང་གསེས་སུ་འབྲས་བུའི་ཧེ་རུ་ཀ་ཞལ་གསུམ་ཕྱག་དྲུག་པ་",
            "སྐུ་མདོག་མཐིང་ག་ཆར་སྤྲིན་ལྟར་",
            "གནག་པ་ཉི་མ་བྱེ་བའི་གཟི་བྱིན་འབར་བ་",
            "ཡུམ་ཀྲོ་དྷའི་ཤྭ་རི་མ་སྔོ་སྐྱ་ཞལ་གཅིག་ཕྱག་གཉིས་",
            "སྤྱན་གསུམ་པ་གཅེར་བུ་སྐྲ་གྲོལ་བ་ལང་ཚོ་སྒེག་པའི་",
            "རྣམ་འགྱུར་ཅན་སྟོང་པ་ཉིད་དང་སྙིང་རྗེ་ཆེན་པོ་ཟུང་དུ་",
            "འཇུག་པའི་བདག་ཉིད་ཅན་དུ་གསལ་ཞིང་",
            "དེ་ནས་གཉིས་པ་རིགས་བསྡུ་བ་ནི། ",
            "སྔར་སྔགས་ཀྱི་སྤྲུལ་པ་སྤྲོ་བའི་",
            "རྡོ་རྗེ་རིགས་ཀྱི་ཁྲོ་བོ་རྣམས་གཙོ་བོ་ཡབ་ཡུམ་ལ་བསྟིམ་པའི་",
            "ལྷག་མ་དེ་བཞིན་གཤེགས་པའི་རིགས། ",
            "རིན་པོ་ཆེའི་རིགས་དང་། ",
            "པདྨའི་རིགས། ",
            "ལས་ཀྱི་རིགས་ཀྱི་ཁྲོ་བོ་བསམ་གྱིས་མི་ཁྱབ་པའི་",
            "ཚོགས་སྤྲོས་པ་རྣམས་ཕྱོགས་སོ་སོར་འདུས་ནས་",
            ""
        ],
        [
            "གཅིག་ཏུ་གྱུར་ནས་",
            "རིགས་བཞིའི་ཧེ་རུ་ཀའི་སྐུར་གྱུར་ནས་",
            "ཕྱོགས་བཞི་འཁོར་ལོའི་རྩིབས་བཞིར་",
            "རང་རང་གི་གདན་ལ་བཞུགས་པར་གསལ་བ་ནི། ",
            "སྒྲུབ་ཐབས་ཀྱི་དེ་བཞིན་གཤེགས་པའི་རིགས་སོགས་ནས་",
            "གཡས་བརྐྱང་བའི་སྟབས་ཀྱིས་བཞུགས་པའོ།།",
            "ཞེས་པའི་བར་གྱི་གསལ་བཏབ། ",
            "གསུམ་པ་སྲས་མོ་ཉི་ཤུ་མངལ་འབྱིན་གྱི་སྒོ་ནས་བསྐྱེད་པ་ནི༑ ",
            "དེ་ནས་རིགས་ལྔའི་ཁྲག་འཐུང་སོགས་།",
            "གཟི་བརྗིད་དང་ལྡན་པར་བསམ་གྱི་བར་གྱིས་།",
            "རིགས་ལྔའི་ཁྲག་འཐུང་ཡབ་ཡུམ་རྣམས་རྗེས་སུ་",
            "ཆགས་པའི་སྙོམས་པར་ཞུགས་།",
            ""
        ],
        [
            "དགྱེས་པའི་བཞད་སྒྲ་ཧ་ཞེས་བརྗོད་པ་དང་། ",
            "བྱང་ཆུབ་སེམས་ཀྱི་སྤྲིན་ལས་ཁྲོ་མོ་བརྒྱད་ཕྲག་ལྔ་ཐོན་ནས་",
            "སླར་རང་རིགས་གཅིག་ཏུ་བསྡུས་ཏེ་",
            "འཁོར་ལོའི་གྲྭ་དང་གྲུ་ཆད་བཞིར་ཀོའུ་རི་མ་བརྒྱད་གསལ་ལ",
            "དེ་བཞིན་དུ་ཧེ་བརྒྱད་ཀྱིས་གསེར་ཁྱམས་ཀྱི་",
            "ཕྱོགས་མཚམས་བརྒྱད་དུ་སེང་ཧ་མ་བརྒྱད་གསལ་བཏབ། ",
            "སླར་རང་དགྱེས་པའི་བཞད་སྒྲ་ཕཊ་ཅེས་བརྗོད་པ་དང་། ",
            "བྱང་ཆུབ་ཀྱི་སེམས་ཀྱི་སྤྲིན་ལས་སྒོ་སྐྱོང་བཞི། ",
            "བཞི་ཕྲག་ལྔ་ཐོན་ནས་སླར་ཡང་རིགས་བསྡུས་ཏེ་",
            "སྒོ་བཞིར་སྒོ་མ་བཞིར་གསལ་བཏབ་པ་།",
            ""
        ],
        [
            "དེ་དག་ནི་ཡབ་ཡུམ་གྱི་མཁའ་ལས་",
            "ངོ་མཚར་སྲས་ཀྱི་ཡུམ་གྱི་མཁའ་ལས་བཏོན་ཏེ་",
            "དཀྱིལ་འཁོར་ལ་འགོད་པའོ།། ",
            "འདི་དག་ནི་བདག་གི་སྲས་སུ་གཞན་བྱ་བ་ལ་",
            "ས་བཅད་ལྔར་གསུངས་པ་འདིར་སྒྱུ་འཕྲུལ་ཁྲོ་བོ་དང་སྦྱར་ཏེ་",
            "ནང་གི་དབྱེ་བ་རྣམས་ནི་",
            "སྒྲུབ་ཐབས་ཀྱི་དཀྱུས་བཞིན་བཤད་པ་དང་། ",
            "སྒྲུབ་ཐབས་གཞན་ལའང་",
            "ཅི་རིགས་པར་སྦྱར་དུ་རུང་བར་བྱ་བའོ།།",
            "གཉིས་པ་གཏན་སྲས་ཀྱི་བྱ་བ་།",
            "སྒོང་ང་སྨིན་པ་ལས་",
            "སེམས་ཅན་དུ་གྱུར་པ་དང་མཐུན་པར་",
            "སྦྱང་བྱེད་ཀྱི་གཉེན་པོ་ལ་བརྒྱད་དེ་",
            "གཙོ་བོ་ཡབ་ཡུམ་ཞུ་སྟེ་",
            "རྒྱུའི་ས་བོན་དུ་གྱུར་པ་དང་གཅིག ",
            "དེ་ལས་ཡབ་ཡུམ་བསྐྱེད་པ་དང་གཉིས། ",
            "ཡབ་ཀྱི་རྟོག་ཚོགས་ལས་ཡི་གེ་བསྐྱེད་པ་དང་གསུམ། ",
            "ཡུམ་ལས་འོད་འཕྲོ་ཞིང་",
            "ལྷ་ལ་སྲས་བསྐྲུན་པར་གསོལ་བ་འདེབས་པ་དང་བཞི། ",
            "དཀྱིལ་འཁོར་ཐམས་ཅད་བདག་ཡབ་ཡུམ་ལ་བསྟིམ་པས་",
            "ཡེ་ཤེས་པར་ང་རྒྱལ་བསྐྱེད་པ་དང་ལྔ། ",
            "ཡབ་ཡུམ་སྦྱོར་བ་བྱ་ཞིང་",
            ""
        ],
        [
            "མཁའ་རུ་དཀྱིལ་འཁོར་བསྐྱེད་པ་དང་དྲུག ",
            "བདག་གི་རྟོག་པ་ཞེ་གཉིས་ལྷ་སྐུར་གྱུར་སྟེ་",
            "ཕྱིར་འདོན་པ་དང་བདུན། ",
            "ཡེ་ཤེས་པ་སྤྱན་དྲངས་ཤིང་རྒྱས་གདབ་པ་དང་བརྒྱད་ལས། ",
            "དང་པོ་ལ་ཞལ་རྒྱུན་དུ་གཙོ་བོ་འོད་དུ་ཞུ་ནས་",
            "ཐིག་ལེ་མཐིང་ནག་གི་གོང་བུ་",
            "ས་བོན་ཕྱག་མཚན་གྱིས་མཚོན་པར་གྱུར་པའི་སྒོང་ང་། ",
            "གཉིས་པ་དེ་འབྲས་བུའི་རྡོ་རྗེ་འཛིན་པར་བཞེངས་པ་",
            "སྒོང་ཁྱིམ་རྡོལ་ནས་བཙས་པ་སོགས་གསུངས་ཀྱང་། ",
            "འདིར་ནི་སྒྱུ་འཕྲུལ་རང་གི་དགོངས་པ་ལྟར་སྣང་བའི་ཞེན་པ་སྦྱང་བ་དང་། ",
            "སྟོང་པའི་འཛིན་པ་སྦྱང་བ་གཉིས་ལས། ",
            "དང་པོ་སྣང་ཞེན་སྦྱང་བ་ལའང་། བསྐུལ་ཚིག ཏིང་ངེ་འཛིན། གསལ་གདབ་པ་གསུམ་ལས། ",
            "དང་པོ་དཀྱུས་ལས་གཙོ་བོའི་སོགས་ནས་",
            "བདག་སྦྱོར་ཅིག་གི་བར་གྱིས་བསྟན་ཏེ་",
            "གཙོ་བོའི་ཐུགས་ཀ་ནས་",
            "རིག་པའི་ཀུན་ཏུ་བཟང་པོ་",
            "སེམས་དཔའི་རྒྱན་ལྡན་",
            "རྣམ་སྨིན་གྱི་ལུས་ཀྱི་རྣམ་པ་ཅན་",
            "རྐང་པའི་ལོང་བུ་སྤྲད་ཅིང་",
            "ཐལ་མོ་སྦྱར་བའི་རྣམ་པར་།",
            "དཀྱིལ་འཁོར་ལ་བསྐོར་ནས་",
            "ཤར་ཕྱོགས་དགའ་བ་ཆེན་པོའི་སྒོ་ནས་མེ་ཏོག་དོར་།",
            "ཧཱུྃ་སྔོན་གྱི་ཐུགས་དམ་ཆེན་པོ་ནི། །",
            "འཇིག་རྟེན་མ་ལུས་ཐམས་ཅད་ཀུན། །",
            "རྒྱལ་བའི་ཞིང་དུ་སྦྱོར་བས་ན།།",
            ""
        ],
        [
            "ཕྱག་རྒྱ་ཆེན་པོར་བདག་སྦྱོར་།",
            "ཅེས་གསོལ་བ་བཏབ་བོ། །",
            " གཉིས་པ་ནི། སྒྲུབ་ཐབས་ལས། ",
            "ལྷ་རྣམས་ཀྱི་རྗེས་སུ་གནང་བ་སོགས་།",
            "གོང་བུ་འབར་བར་བསམ་གྱིས་བསྟན་པས། ",
            "ལྷ་རྣམས་ཀྱིས་བདག་ལ་རྗེས་སུ་དགོངས་།",
            "ཐབས་དང་ཤེས་རབ་ཀྱི་འོད་ཟེར་སྤྲོས་པས། ",
            "བདག་གི་སེམས་དང་སེམས་བྱུང་གི་རྟོག་པ་དང་། ",
            "དེ་ལས་གྱུར་པའི་རྣམ་སྨིན་གྱི་ལུས་ངག་སྦྱང་།",
            "གཟུང་འཛིན་གཉིས་བྲལ་གྱི་རང་བཞིན་",
            "གསེར་ཞུན་མ་ལྟ་བུའི་གོང་བུར་གྱུར་པ་།",
            "དེ་བཞིན་གཤེགས་པ་རྣམས་ཀྱི་",
            "སྐུ་གསུང་ཐུགས་ཀྱི་འོད་ཟེར་",
            "ཡི་གེ་གསུམ་གྱི་རྣམ་པས་",
            "བདག་ལ་བསྟིམ་པས་",
            "གོང་བུ་ཉིད་ཀྱང་",
            "དེ་དང་གཉིས་སུ་མེད་པའི་",
            "ཨོ་ཨཱ་ཧཱུྃ་གསུམ་དུ་གྱུར་ནས"
        ],
        [
            "ཨོ་ཨཱཿ ལ་ཐིམ། ཨཱཿཧཱུྃ་ལ་ཞུགས་པ་ཟླ་བ་དང་",
            "རླུང་དཀྱིལ་འཁོར་ལ་གནས་པ་གྱུར་པ་དེ་",
            "རླུང་གིས་བཏེགས་པས་",
            "བུང་བ་མེ་ཏོག་ལ་ལྡིང་བ་ལྟར་",
            "དཀྱིལ་འཁོར་ཐམས་ཅད་ལ་",
            "ལན་གསུམ་བསྐོར་ནས་",
            "གཙོ་བོའི་ཐུགས་ཀར་མདའ་འཕང་བ་ལྟར་སོང་བའི་རྐྱེན་གྱིས་",
            "ཡབ་ཡུམ་བདེ་བའི་རོས་ཚིམ་ནས་",
            "བྱང་ཆུབ་ཀྱི་སེམས་དང་གཉིས་སུ་མེད་པར་ཞུ་བ་སྐུའི་དབྱིབས་བརྒྱུད། ",
            "རྡོ་རྗེ་ལམ་ནས་ཡུམ་གྱི་པདྨོར་སོན་པ་",
            "འོད་ཀྱི་གོང་བུར་གནས་པ་ལས་",
            "གཙོ་བོ་ཡབ་ཡུམ་ཀྱང་རྗེས་སུ་ཆགས་ཀྱི་སྦྱོར་བས་བདེ་བའི་ངོ་བོར་།",
            "འཁོར་རྣམས་ཀྱང་ཧཱུྃ་ཧ་ཧེ་ཕཊཿ ",
            "ཅེས་རང་གི་གསང་སྔགས་བརྗོད་པའི་རྐྱེན་གྱིས་",
            "དབུས་ཀྱི་ཐིག་ལེ་ལ་རོ་གཅིག་ཏུ་གྱུར་པ་ལས། ",
            "གསེར་ཞུན་ལྟ་བུའི་འོད་ཀྱི་གོང་བུར་འབར་བར་བསམ། ",
            "ཞལ་རྒྱུན་དུ་གཙོ་བོ་འཁོར་རྣམས་",
            "འོད་དུ་ཞུ་བ་རང་གི་ཁ་དོག་ཅན་",
            "ས་བོན་གྱིས་མཚན་པ་",
            "རང་རང་གི་གདན་ཐོག་ཏུ་",
            "སྒོད་ཁྱིམ་བཀྲམ་པ་ལྟར་གསལ་བ་ཞིག་སྣང་།",
            "གསུམ་པ་ནི། ",
            "གཞུང་གི་ཐབས་དང་ཤེས་རབ་གཉིས་མེད་པ། །",
            "ཡེ་ཤེས་ཟེར་གྱིས་རྣམ་རྟོག་སྦྱང་།།",
            "གསེར་ཞུན་ལྟ་བུའི་སེམས་དག་ལས། །",
            "གསུང་གི་བྱིན་རླབས་འོད་ཀྱི་འབྲུ། །",
            "ཐུགས་ཀར་ཐིམ་པས་སྐུ་ཡི་དབྱིབས། །",
            "རྡོ་རྗེ་ལམ་ནས་ཡུམ་གྱི་མཁར། །",
            "ཆོས་སྐུ་བྱང་ཆུབ་སེམས་སུ་གནས། །",
            "ལྷ་རྣམས་སོ་སོར་སྙིང་པོའི་སྒྲས། །",
            "ཧཱུྃ་ཧ་ཧེ་ཕཊ་ཅེས་བྱུང་ནས་"
        ],
        [
            "ནི། །",
            "བྱང་ཆུབ་སེམས་སུ་གཅིག་པར་ཐིམ། །",
            "ཅེས་ཤིན་ཏུ་གསལ་གདབ་བོ༑ ༑",
            "གཉིས་པ་སྟོང་ཕྱོགས་ཀྱི་ཞེན་པ་སྦྱང་བ་ལ་",
            "དེ་ལས་འབྲས་བུའི་རྡོ་རྗེ་འཛིན་པ་",
            "ཡབ་ཡུམ་ཏུ་སྐྱེ་མཆེད་རྫོགས་པ་",
            "སྒོང་ཁྱིམ་རྡོལ་བ་ལྟར་བསྐྱེད་པ་།",
            "སྒྲུབ་ཐབས་ལས། ",
            "གཙོ་བོ་ཡབ་ཡུམ་བསྐྱེད་པ། ",
            "ཡན་ལག་གི་ལྷ་བསྒོམ་པ། ",
            "འཁོར་སྤྲོ་བ་གསུམ་དུ་བསྟན་པ་ནི། ",
            "དང་པོ་ནི་ཧཱུྃ་ཧཱུྃ་ཞེས་པ་ནས་",
            "དབང་ཕྱུག་ཆེན་པོ་ངོ་བོར་བཞུགས་པའི་བར་གྱིས་བསྟན་ཏེ",
            "བཀའ་བརྒྱད་ལས། ",
            "འདི་ནས་ཆོས་ཉིད་སྟོང་པའི་དབྱིངས་ནས་",
            "ཡུམ་གནམ་ཞལ་དབྱིངས་ཀྱི་དབང་ཕྱུག་མ་",
            "མཐིང་སྐྱ་དབུ་དགུ་ཕྱག་བཅོ་བརྒྱད་པའི་རྣམ་པར་བཞེངས་ཏེ་",
            "བཅོམ་ལྡན་ཆོས་སྐུ་ཞི་བའི་དབྱིངས་ལས་",
            "གཟུགས་ཀྱི་སྐུར་བཞེངས་པར་བསྐུལ་བ། ",
            "ཡེ་ཤེས་རྒྱ་མཚོ་རྣམ་པར་གྲོལ་བའི་ཀློང་སོགས་ཀྱིས་བསྐུལ་བ་གསན་ནས་",
            "འབྲས་བུའི་རྡོ་རྗེ་འཛིན་པར་བཞེངས་པར་གསུང་ཀྱང་། ",
            "འདིར་ནི་ཧཱུྃ་ཧཱུྃ་ཞེས་བརྗོད་པས་གདན་སྟེང་གི་འོད་ཕུང་དེ་ཉིད་",
            "ཧཱུྃ་ཟུང་གཅིག་ཏུ་གྱུར་པ་",
            "འོད་ཟེར་གྱིས་འཕྲོ་འདུས་དོན་གཉིས་།",
            "སླར་འདུས་ཧཱུྃ་ལ་ཐིམ། ",
            "འོད་དུ་ཞུ་བ་ལས་ཨོ་བཛྲ་གྷནྚེ་ཞེས་བརྗོད་པས་",
            "རྡོ་རྗེ་རྩེ་དགུ་པ་དང་དྲིལ་བུ་ཧཱུྃ་ཡིག་གི་མཚན་པར་གྱུར་པ་ལས། ",
            "སླར་ཡང་འོད་ཟེར་འཕྲོ་འདུས་འོད་དུ་ཞུ་བ་ལས། ",
            "ཨོ་ཤྲཱི་ཧེ་རུ་ཀ་ཧཱུྃ་སོགས་",
            "གོང་བཞིན་དུ་གཙོ་བོར་བསྐྱེད་པའོ།། ",
            "ནང་གསེས་གཉིས་པ་ཡན་ལག་གི་ལྷ་བསྐྱེད་པ་ནི། ",
            "རང་གི་ཐུགས་ཀར་རིན་པོ་ཆེའི་གུར་ཁྱིམ་སོགས། ",
            "ཨཏྨ་ཀོ྅་ཧ་བར་གྱིས་སེམས་དཔའ་སུམ་བརྩེགས་སུ་གསལ་བ་ལ་",
            "ཡེ་ཤེས་ལྔའི་དབང་བསྐུར། ",
            "རྡོ་རྗེ་གསུམ་གྱིས་རྒྱས་གདབ་པའོ།།",
            "རྩ་བའི་གསུམ་པ་ཡབ་ཀྱི་རྟོག་ཚོགས་ཡི་གེ་བསྐྱེད་པ་དང་། ",
            "སྒྲུབ་ཐབས་ཀྱི་གསུམ་པ། ",
            "ངོ་མཚར་སྲས་ཀྱི་དཀྱིལ་འཁོར་སྤྲོ་བ་དང་། ",
            "དབང་ཕྱུག་ཉེར་བརྒྱད་ཀྱི་དཀྱིལ་འཁོར་སྤྲོ་བ་གཉིས་ཀྱི་",
            "དང་པོ་སྲས་སྤྲོ་བ་ལའང་། ",
            "མཁའ་གསང་བྱིན་གྱིས་བརླབས་པ། ",
            "གསལ་གདབ་པ། ",
            "སྐུ་བསྐྱེད་པ་དང་གསུམ། ",
            "ལས་དང་པོ་ནི་སྒྲུབ་ཐབས་ལས། ",
            "ཡབ་ཀྱི་གསང་གནས་སོགས་ནས་",
            "བཀྲ་ལམ་གྱིས་གསལ་བར་གྱུར་གྱི་བར་གྱིས་བསྟན་པས། ",
            "འདིས་རྩ་བའི་གསུམ་པ་",
            "དབང་པོ་ཡུལ་ལ་སད་པའི་རྟོག་ཚོགས་ཡི་གེའི་སྤྲིན་དུ་སྤྲོས་ནས་",
            ""
        ],
        [
            "ལྷའི་དཀྱིལ་འཁོར་དུ་སྒྲུབ་པའི་ཡབ་ཀྱི་རྩ་ཁམས་སུ་",
            "ཧཱུྃ་ཧ་ཧེ་ཕཊ་ཀྱི་ཡི་གེར་གསལ་བ་དང་། ",
            "རྩ་བའི་བཞི་པ་ཡུམ་ལས་འོད་འཕྲོས་",
            "ལྷ་ལ་གསོལ་བ་གདབ་པ་ནི། ",
            "ཡབ་ཡུམ་འདོད་ཆགས་ང་རོ་བརྗོད།།",
            "བྱིན་གཉིས་དམ་དུ་རབ་འཁྱུད་དེ།།",
            "ལག་པ་དམ་འཁྱུད་མ་མཆུ་གཞིབ། །",
            "སངས་རྒྱས་ཀུན་གྱི་ཡེ་ཤེས་སྐུ། །",
            "ངང་ཉིད་རྡོ་རྗེ་ཆོས་དབྱིངས་ལས། །",
            "འབར་བའི་ཁྲོ་བོ་མི་བཟད་པ། །",
            "སྐུ་ཡི་དབྱིག་ཏུ་སྲས་བསྐྱེད་།",
            "ཅེས་པས་གསོལ་བ་གདབ་པར་བསམ་མོ། །",
            "རྩ་བའི་ལྔ་པ་བཀའ་བརྒྱད་ལྟར་",
            "ལྷ་གནས་སོ་སོ་ན་ས་བོན་སྒོང་ཁྱིམ་ལྟར་བཀྲམ་པའི་",
            "དཀྱིལ་འཁོར་ཐམས་ཅད་གཙོ་བོའི་ཤངས་ཀྱི་རླུང་",
            "རང་གི་ནང་དུ་རྔུབ་པ་དང་ལྷན་ཅིག་པར་",
            "སྒོང་ཁྱིམ་ཐམས་ཅད་ཤངས་ཀྱི་རླུང་དང་འདྲེས་ནས",
            "རང་གི་བྱང་ཆུབ་ཀྱི་སེམས་ལ་བསྟིམ་པར་བསམ་།",
            "འདོད་ཆགས་ཆེན་པོའི་ཚུལ་གྱིས་ནི། །",
            "ཡེ་ཤེས་དཀྱིལ་འཁོར་ཀུན་བསྡུས་ཏེ།།",
            ""
        ],
        [
            "འཁོར་རྣམས་ཐུགས་ལ་ཞུགས་པ་ཡི། །",
            "ཤེས་རབ་མ་ནི་དགའ་བར་བྱ།།",
            "ཞེས་པ་བཞིན་བསམ་མོ། །",
            "རྩ་བའི་དྲུག་པ་མཁའ་གསང་བྱིན་གྱིས་བརླབས་།",
            "ཕྱག་རྒྱ་བཞིས་སྙོམས་པར་ཞུགས་པ་",
            "སྒྲུབ་ཐབས་གཞུང་གི་དངོས་སུ་བསྟན་པ་།",
            "ཆགས་པ་ལྕགས་ཀྱུ་ཞེས་བྱ་སྟེ།།",
            "པདྨར་ཆུད་པ་ཞགས་པ་མོ། །",
            "ཁ་འབྱེད་པ་ནི་སྒྲོག་ཡིན་ཏེ།།",
            "སྒྲ་གྲགས་པ་ནི་དྲིལ་བུའོ།།",
            ""
        ],
        [
            "ཞེས་ཕྱག་རྒྱ་བཞིས་སྙོམས་པར་ཞུགས་ནས་",
            "བདེ་བ་ཆེན་པོའི་སྒྲ་དང་འོད་ཟེར་གྱིས་",
            "དེ་བཞིན་གཤེགས་པ་ཐམས་ཅད་བཀུག་ནས་",
            "ཞལ་དུ་ཞུགས་ནས་",
            "རྗེས་སུ་ཆགས་པའི་མེས་",
            "བྱང་ཆུབ་ཀྱི་སེམས་སུ་ཞུ་བ་",
            "སྐུའི་དབྱིབས་བརྒྱུད་རྡོ་རྗེའི་ལམ་ནས་",
            "ཡུམ་གྱི་པདྨོར་ལན་གསུམ་དུ་སྤྲོས་པ་ལས། ",
            "བཀའ་བརྒྱད་ལྟར་།",
            "ཆོས་སྐུ་བྱང་ཆུབ་སེམས་སུ་གནས། །",
            "དང་པོར་བབས་པས་གཞལ་མེད་ཁང་། །",
            "གཉིས་པ་གདན་གྱུར་གསུམ་པ་ལས། །",
            "ཡབ་ཀྱི་རྟོག་ཚོགས་ཡི་གེར་རྫོགས།།",
            "བྷ་ག་ཉིད་དུ་ལྷ་རྣམས་བསམ། །",
            "ཞེས། ཡི་གེའི་ས་བོན་རྣམས་ཡོངས་སུ་གྱུར་པ་ལས། ",
            "ཡུམ་མཁར་ལྷ་ཚོགས་གསལ་གདབ་པ། ",
            "ལྷ་སོ་སོའི་གསང་སྔགས་བརྗོད་པའི་རྐྱེན་ཀྱིས་",
            "སྐུ་ཡོངས་སུ་རྫོགས་པར་གྱུར་པ་དེ་རྣམས་",
            "ཛཿཞེས་བརྗོད་པ་ཙམ་གྱིས་",
            "ཡུམ་གྱི་མཁའ་ནས་བཏོན་ཏེ་",
            "མདུན་གྱི་ནམ་མཁར་བཞུགས་པ་།",
            ""
        ],
        [
            "ཨོ་ཨཱཿཧཱུྃ་གིས་སྐུ་གསུང་ཐུགས་སུ་བྱིན་གྱིས་བརླབས། ",
            "འོད་ཟེར་སྤྲོ་བསྡུས་སངས་རྒྱས་ཀྱི་མཛད་པ་སྒྲུབས་ནས་",
            "རང་རང་གི་གདན་ལ་བཞུགས་པར་བསམ་པའོ།།",
            "སྒྲུབ་ཐབས་འདིར་ནི། ",
            "བྱང་ཆུབ་ཀྱི་སེམས་ཡུམ་གྱི་མཁར་ལན་གསུམ་དུ་སྤྲོས་པའི་དང་པོས་ཐིག་གདབ། ",
            "གཉིས་པས་མཁའ་གཞལ་ཡས་ཁང་དུ་བྱིན་གྱིས་བརླབས། ",
            "གསུམ་པས་གཞལ་ཡས་ཁང་དེར་",
            "ལྷ་དེ་རྣམས་ཀྱི་ས་བོན་ཡིག་འབྲུའི་དཀྱིལ་འཁོར་",
            "བཀྲ་ལམ་གྱི་གསལ་བར་བསམ་།",
            "གཉིས་པ་དེའི་དོན་ནན་ཏན་གྱིས་གསལ་གདབ་པ་ནི། ",
            "བསྙེན་པ་དང་ཉེ་བསྙེན་དང་། །",
            "སྒྲུབ་པ་དང་ནི་སྒྲུབ་ཆེན་པོ། །",
            "ཡུམ་གྱི་པདྨའི་དཀྱིར་འཁོར་དུ། །",
            "བདེ་བ་ཐུགས་ཀྱི་དཀྱིལ་འཁོར་སྤྲོ། །",
            "སངས་རྒྱས་སྤྲིན་ཚོགས་མ་ལུས་པ། །",
            "དགྱེས་མཉམ་མཆོག་གི་སྦྱིན་པས་བསྟིམ། །ཞེས་སོ།།",
            "རྩ་བའི་བདུན་པ་བདག་གི་རྟོག་ཚོགས་ལྷར་གྱུར་ནས་",
            "ཕྱིར་འདོན་པ་ནི། ",
            "གསུམ་པ་ལྷ་བསྐྱེད་པ་ནི། ཨོ་བཛྲ་མ་ཧཱ་ཤྲཱི་ནས་ཛྭ་ལི་ནི་ཧཱུྃ་ཕཊཿ ",
            "ཅེས་སོགས་ནས་ཞལ་ཕྱིར་ཕྱོགས་ནས་འཁོད་པའོ།།",
            "ཞེས་པའི་བར་གྱིས་ངོ་མཚར་སྲས་ཀྱི་དཀྱིལ་འཁོར་རིགས་ལྔ་",
            "ཀཽ་སེང་སྒོ་མ་བཞི་བཅས་",
            "མངལ་འབྱིན་གྱི་སྒོ་ནས་སྤྲོས་ན་",
            ""
        ],
        [
            "ནི། ",
            "གཙོ་བོའི་སྔགས་བརྗོད་པའི་རྐྱེན་གྱིས། ",
            "ཡུམ་མཁར་གཞལ་ཡས་ཁང་གི་དབུས་ཀྱི་",
            "ཧཱུྃ་གཉིས་བཛྲ་ཧེ་རུ་ཀ་ཡབ་ཡུམ་སྐུར་གྱུར་པ། ",
            "ཕཊ་ཛཿཞེས་པས་མཁའ་ལས་སྤྲོས་ཏེ་",
            "མདུན་གྱི་ནམ་མཁར་བཞུགས་པར་ནས་",
            "འོད་ཟེར་གྱི་སྤྲོ་བསྡུས་སངས་རྒྱས་ཀྱི་མཛད་པ་སྒྲུབས་ཏེ་",
            "བདག་ཉིད་གཙོ་བོ་ཡབ་ཡུམ་ལ་ཐིམ་ནས་",
            "གཉིས་སུ་མེད་པར་གྱུར་པར་བསམ་མོ། །",
            "དེ་བཞིན་དུ་རིགས་བཞིའི་ས་བོན་རྣམས་",
            "རིམ་པ་བཞིན་རིགས་བཞིའི་ཧཱེ་རུ་ཀ་ཡབ་ཡུམ་ཀྱི་སྐུར་གྱུར་པ་ཕཊ་ཛཿས་མཁའ་ལས་བཏོན་ཏེ་",
            "ཕྱོགས་བཞིའི་གདན་གྱི་ནམ་ཁར་བཞུགས་ནས་",
            "སྔར་བཞིན་འོད་ཟེར་གྱི་སྤྲོ་བསྡུའི་སྦྱོར་བ་སངས་རྒྱས་ཀྱི་མཛད་པ་སྒྲུབས་ཏེ་",
            "ཕྱོགས་གཞིར་རང་རང་གདན་སྟེང་དུ་བཞུགས་པར་གསལ་གདབ། ",
            "དེ་བཞིན་དུ་གཽ་རི་མ་བརྒྱད། ",
            "སེང་ཧ་མ་བརྒྱད། ",
            "སྒོ་མ་བཞི་དང་བཅས་པ་མངལ་འབྱིན་ཆོ་གས་བསྐྱེད་ནས",
            "གཉིས་པ་དབང་ཕྱུག་མ་ཉི་ཤུ་རྩ་བརྒྱད་ནི་",
            "གླེང་གཞིའི་སྐབས་བཞིན་སྲས་མོ་ཉི་ཤུ་བསྐྱེད་པའི་ཡུམ་དུ་གྱུར་པས་",
            "མངལ་འབྱིན་གྱིས་མི་བསྐྱེད་པར། ",
            "བདག་ཉིད་བཛྲ་ཧེ་རུ་ཀར་གསལ་བའི་ཐུགས་ཀ་།",
            ""
        ],
        [
            "བྷྱོ་ཡིག་ཉེར་བརྒྱད་འཕྲོས་པ་ལས་རང་སྔགས་བརྗོད་པའི་རྐྱེན་གྱིས་ཁྱིམ་ཕྱི་མའི་ཕྱོགས་བཞིར་དྲུག་དྲུག་དང་སྒོ་བཞིར་རེ་རེ་རང་རང་གི་སྟན་ལ་འཁོད་པར་གསལ་གདབ་པ་སྟེ་ལྷ་ཐམས་ཅད་ཀྱི་སྲོག་གི་གོར་ཡེ་ཤེས་སེམས་དཔའ་དྭངས་མའི་སྲོག་ཡིག་བཅས་པས་མཚན་པ་གསལ་ཐེབ་པར་བྱའོ།།",
            "རྩ་བའི་བརྒྱད་པ་ཕྱག་རྒྱ་བཞིའི་བཅིང་ནས་ཡེ་ཤེས་པ་སྤྱན་དྲངས་ཤིང་རྒྱས་གདབ་པ་ནི༑ སྒྲུབ་ཐབས་ལས། གསལ་གདབ་པ་ལ་སྔགས་དང་ཚིག་གིས་གསལ་གདབ་པའི་ཕྱི་མ་ལ་ཆེ་བ་བསྐྱེད་པ་དང་། གསལ་གདབ་དངོས་གསུངས་པ་རྣམས་ཀྱིས་མཚོན་པས། ཧཱུྃ་ཧ་ཧེ་ཕཊ་ནས་འབར་བའི་དཀྱིལ་འཁོར་གསལ་བར་སྣང་།",
            "ཞེས་པའི་བར་གྱིས་བསྟན་།",
            "ཕྱག་རྒྱ་བཞིའི་རྒྱས་ཆིང་གིས་བཅིང་བ་ནི། དེ་ལྟར་གསལ་བའི་ལྷ་ཚོགས་རྣམས་སྐུ་མདོག་ཕྱག་མཚན་རྒྱན་ཆ་ལུགས་རྣམས་ལ་གསལ་སྣང་ཐོན་པ་ནི་སྐུ་ཕྱག་རྒྱ་ཆེན་པོ། ",
            "བསམ་པ་ཆོས་ཀྱི་ཕྱག་རྒྱ་ནི་ལྷ་རྣམས་ཀྱི་སྲོག་གི་གོར་རང་འདྲའི་ཡེ་ཤེས་སེམས་དཔའ་དྭངས་མའི་སྲོག་ཡིག་དང་བཅས་པ་གསལ་བ་བརྗོད་པ་ཆོས་ཀྱི་ཕྱག་རྒྱ་ལྷ་རྣམསས་ཀྱི་རང་ར ",
            "ང་གི་བསྐྱེད་སྔགས་བརྗོད་པ་རྣམས་ཡིན་ལ",
            "བཅའ་བ་དམ་ཚིག་གི་ཕྱག་རྒྱ་དང་དཀྲོལ་བ་ལས་ཀྱི་ཕྱག་རྒྱ་གཉིས་འོག་གི་ཕྱག་རྒྱའི་མཆོད་པའི་སྐབས་ཀྱི། ",
            "ཧཱུྃ་རྣམ་པར་གྲོལ་བ་མཚོན་པའི་ཕྱིར། །",
            " དབུས་ཀྱི་ཁྲོ་བོའི་ཕྱག་རྒྱ་ནི། །",
            "སོགས་ཀྱིས་མཚོན་པའི་བཅའ་བ་དམ་ཚིག་གི་ཕྱག་རྒྱ་དང་། །",
            "བཀྲོལ་བ་ལས་ཀྱི་ཕྱག་རྒྱ་བཞི་དང་ལྡན་པར་གསལ་བ་རྣམས་ཡིན་ནོ།།",
            "དེ་དག་ལ་ཆེ་བ་བསྐྱེད་པ་ནི། ",
            "རྒྱུད་ལས། ",
            "ས་ལ་སོགས་པར་ཕྱག་རྒྱར་བྱས།།",
            ""
        ],
        [
            "རྣམ་གྲོལ་རིམ་པར་ཐོབ་འགྱུར་ན།།",
            "དག་པའི་ཡེ་ཤེས་ཀྱིས་སྦྱང་བས། །",
            "སྨོས་ཅི་དགོས་ཏེ་དེ་ཉིད་ཡིན།།",
            "ཅེས་པས་ཕྱག་རྒྱ་བཞི་རྡོ་རྗེ་འཆང་གིས་དངོས་གྲུབ་སྒྲུབ་པ་ལ་མི་བསླུ་བར་བྱིན་གྱིས་བརླབས་པའི་དོན་ལ་ངེས་པའི་བློ་བཞག་།",
            "དེ་ལྟར་ཕྱག་རྒྱ་བཞིས་བཅིངས་ཤིང་གསལ་གདབ་ནས་",
            "ཡེ་ཤེས་པ་སྤྱན་དྲངས་ཤིང་སྐུ་གསུང་ཐུགས་དང་ཡེ་ཤེས་ལྔས་རྒྱས་གདབ་པ་ནི། ",
            "སྒྲུབ་ཐབས་ཀྱི་གསུམ་པ་ལས་ཀྱི་རིམ་པའི་ཏིང་ངེ་འཛིན་ལ་ནང་གསེས་དྲུག་གི ",
            "དང་པོ་ལ་བཞི། ",
            "སྙན་གསན་དབབ་པ། ",
            "སྤྱན་དྲངས་པ་དངོས། ",
            "རིག་པའི་མེ་ཏོག་དོར་བ། ",
            "དངོས་གྲུབ་བསྐུལ་ཏེ་",
            "བསྟིམ་པ་རྣམས་ཀྱིས་བསྟན་པས་སྒྲུབ་ཐབས་ཀྱི་དཀྱུས་བཞིན་དུ་ཤེས་པར་བྱའོ།། ",
            "དེས་ན་སྔ་དྲོ་ལས་བྱང་རྒྱས་པ་བཏང་ནས་བསྙེན་པའི་མགོར་ལྷའི་གསལ་སྣང་ལ་།",
            ""
        ],
        [
            "ཐུན་ཕྱི་མ་གསུམ་ལ་སེམས་བསྐྱེད་ནས་ལྷ་བསྐྱེད་རྒྱས་པ་བཏང་།",
            "སྤྱན་འདྲེན་བཞུགས་གསོལ་གཉིས་གཞུང་བཞིན་།",
            "མཆོད་པ་ཀུན་བཟང་བཞི་བསྣོལ་དང་། ",
            "སྨན་རག་གཏོར་གསུམ་སྔགས་ཙམ་དང་། ",
            "བསྟོད་པ་གཞུང་བཞིན་དུ་བཏང་ནས་",
            "བཤགས་པ་དང་། ",
            "དངོས་གྲུབ་གསོལ་བ། ",
            "དམ་བཅའ་བ་གསུམ་བཞག་ཀྱང་ཆོག་ལ་",
            "བསྙེན་པའི་མགོར་ལྷའི་གསལ་སྣང་ལ་བསླབ་པའི་ཚུལ་ཁྲིད་ཐང་མདུན་མཆོད་པ་མཚོན་ཙམ་བཤམས། ",
            "རང་ཉིད་དེའི་མདུན་ཉེ་རིང་མཚམས་པར་འདུག་ནས",
            "ལྷ་སྐུ་ལ་མིག་གིས་བལྟ་ཞིང་ཡང་མིག་བཙུམ་།",
            ""
        ],
        [
            "དེ་འདྲ་ཡིད་ལ་ཨེ་འཆར་བལྟས་ནས་",
            "བསྒོམ་ཚུལ་ཞི་བའི་བསྙེན་ཡིག་ལྟར་ལྷ་སྣང་ལ་",
            "བསླབ་པ། ",
            "ང་རྒྱལ་ལ་བསླབ་པ། ",
            "དག་དྲན་ལ་",
            "བསླབ་པ་རྣམས་འདིར་བླང་།",
            "ཁྱད་པར་ཁྲོ་བོ་ལ་སྤྱན་དབུས་མ་ནས་སེམས་འཛིན་པ་ལ་བསླབ་།",
            "བཛྲ་ཧེ་རུ་ཀ་སྐུ་མདོག་མཐིང་ནག་དབྱར་གྱི་ཆར་སྤྲིན་ལྟར་གནག་པ། ",
            "ཉི་མ་བྱེ་བའི་གཟི་བྱིན་འབར་བ། ",
            "དབུ་གསུམ་གྱི་གཡས་གཡོན་གཉིས་ལ་མགྲིན་པ་དང་བཅས་པ་གསལ་བ་ལས་མགོ་གསུམ་ལྷན་དུ་འབྱར་བ་འདྲ་བ་ཞིག་མིན་པས། ",
            "གཡས་ཞལ་དཀར་ལ་བཞད་པ། ",
            "གཡོན་ཞལ་དམར་ལ་",
            ""
        ],
        [
            "གཤེ་བ། དབུས་མཐིང་ནག་དྲག་པོ་ཁྲོས་པའི་ཉམས་ཅན། ",
            "ཞལ་རེ་རེར་དམར་ལ་",
            "ཟླུམ་པའི་སྤྱན་གསུམ་གསུམ་དང་ལྡན་པ་རྣམ་པར་འགྱུར་བའི་ཞལ་གདང་ཞིང་མཆེ་བ་བཞི་བཞིར་གཙིགས་པ། ",
            "གློག་ལྟར་འཁྱུག་པའི་ལྗགས་འདྲིལ་བ། ",
            "རྡོ་རྗེའི་གད་མོས་ས་གསུམ་གཡོ་བ། ",
            "ཁྲོ་གཉེར་བསྡུས་པའི་ཤངས་ནས་མི་བཟད་པའི་ཧཱུྃ་སྒྲ་འབྱིན་པ། ",
            "རྫི་སྨིན་སྨ་ར་ལས་འབར་བའི་མེ་འཁྱོགས་པོར་འབར་བ། ",
            "སྐུ་ཆེ་ཞིང་ཡན་ལག་རགས་པ། ",
            "ལང་ཚོ་རྒྱས་པའི་འགྱུར་བག་ཅན། ",
            "རྡོ་རྗེའི་བ་སྤུས་གཏམས་པ། ",
            "དེ་ཡང་ཆགས་ཉམས་ཀྱིས་སྒེག་པ། ",
            "ཁྲོ་ཉམས་ཀྱིས་དཔའ་བ༑ ",
            "རྨོང་ཉམས་ཀྱིས་མི་སྡུག་པ་སྟེ་སྐུའི་གར་གསུམ། ",
            "ཧ་ཧ་ཧི་ཧི་ལ་སོགས་པ་བཞད་པའི་གད་མོ་འབྱིན་པ། ",
            "ཟུངས་ཤིག་རྒྱོབ་ཅིག་ལ་སོགས་པ་གཤེ་བ། ",
            "དེ་དག་ཀྱང་འབྲུག་སྟོང་དུས་གཅིག་ལ་ལྡིར་བའམ། ",
            "ཐོག་སྟོང་དུས་གཅིག་ལ་ལྷུང་བ་ལྟ་བུའི་སྒྲ་གདངས་དང་ལྡན་པ་དྲག་ཤུལ་སྟེ་གསུང་གི་གར་གསུམ། ",
            "རྨོངས་པའི་འགྲོ་ཁམས་རྗེས་སུ་འཛིན་པའི་སྙིང་རྗེ་དང་། ",
            "མ་རུང་བའི་སེམས་ཅན་ཁྲོ་བས་འདུལ་བའི་རྔམ་པ། ",
            "ཐམས་ཅད་ཆོས་ཉིད་དུ་རོ་མཉམ་པར་གཟིགས་པའི་ཞི་བ་།",
            "ཐུགས་ཀྱི་གར་གསུམ་དང་ལྡན་པ། ",
            "དེ་ལྟར་གར་གྱིས་ཉམས་དགུས་རབ་ཏུ་རྒྱས་པ་མེ་དཔུང་འབར་བའི་དབུས་ན་ཞབས་བཞི་གཡས་བརྐྱང་གཡོན་བསྐུམ་པའི་གྱད་ཆེན་པོའི་སྟབས་ཀྱིས་རང་རང་གི་གདན་ལ་རོལ་པ། ",
            "དེ་ལྟར་གསལ་ཐེབས་པར་གསལ་གདབ་ལ་།",
            "དེ་ཡང་ལྷ་སྣང་སྤྱི་དང་བྱེ་བྲག་རྒྱན་ཕྱག་མཚན་སོགས་ལ་སེམས་འཛིན་ཚུལ་ནི་ཞི་བའི་བསྙེན་ཡིག་ལྟར་ལགས། ",
            "དེ་ལྟར་གོམས་པས་མདུན་གྱི་ལྷ་སྐུ་ལ་གསལ་སྣང་ལེགས་པར་ཐོན་པ་།",
            "གཟོད་དེ་རང་གི་ལུས་ལ་སྤོས་ཏེ་བསྒོམ་པ་ནམ་ཞིག་གསལ་བརྟན་གྱི་ཚད་བརྒྱད་འབྱུང་སྟེ་",
            "དེ་ལ་གསལ་ཚད་བཞི་ནི། ",
            "དེ་ལྟར་ལྷ་བསྒོམ་ཡང་སྐུའི་སྣང་ཆ་ལ་སྤྱན་གྱི་དཀར་ནག་ཚུན་ཆད་མ་འདྲེས་པར་གསལ་བས་གསལེ་། ",
            "དེ་ཡང་རིག་པའི་གསལ་ངར་དང་བྲལ་བའི་བྱིང་ཉམས་ཅན་མ་ཡིན་པ་རིག་པ་གསལ་སྟོང་སེང་བག་དང་བཅས་པའི་རིག་པ་ངར་དང་ལྡན་པས་སེང་ངེ་། ",
            "བསྒོམ་པའི་ལྷ་དེ་དག་ཀྱང་སེམས་མེད་བེམ་པོའི་རྣམ་པ་འཇའ་ཚོན་ལྟ་བུ་མ་ཡིན་པར་བ་སྤུའི་ཁོང་བུ་དང་དབུ་སྐྲའི་ཉག་མ་ཚུན་ཆད་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱིས་ཟིན་པའི་དབང་ཤེས་དྭངས་མའི་ཡོན་ཏན་བརྒྱ་ཕྲག་ཏུ་འཆར་ཞིང་བཀྲ་ཁྲིག་གེ་བཞུགས་པས་ན་ལྷག་གེ ",
            "དེ་ལྟ་བུའི་སྐུ་དེ་ཡང་དེ་ལྟར་ཡིན་ནོ་བ་དང་། ",
            "ཡོད་དེ་ཙམ་གྱིས་རྗེས་དཔག་གི་བློ་རྟོག་མ་ཡིན་པར་ཡིད་ངོ་ན་མངོན་སུམ་ལྟ་བུ་བཀྲ་ལྷང་ངེ་འཆར་བ་སྟེ་གསལ་བའི་ཚདབཞི། ",
            "ཨ་བུ་བཀའ་དྲིན་ཅན་གྱིས་ཁོང་གིས་རྟ་ཐོག་འབུད་དུས་ཞབས་གཡོན་པ་ཡོབ་ཆེན་ནང་བཞག་ནས་",
            ""
        ],
        [
            "གཡས་ཡོབ་ནོན་བར་དུ་བཀའ་བརྒྱད་ཀྱི་བདུན་བརྒྱ་ཉེར་ལྔའི་ལྷ་ཚོགས་རྣམས་སྐུ་མདོག་ཕྱག་མཚན་རྒྱན་ཆ་ལུགས་རྣམས་མ་འདྲེས་པར་གསལ་ནུས་ཀྱང་། ",
            "ད་དུང་འདི་བསྐྱེད་རིམ་མཚན་ཉིད་པ་ཅི་ཡིན་སྣང་མེད་ཁྱེད་རྣམས་ཀྱིས་བསྐྱེད་རིམ་འདི་རྩིས་མེད་དུ་",
            "མ་འདོར་བར་གསལ་བརྟན་གྱིས་ཚད་བརྒྱད་མ་བྱུང་བར་བསྒོམ་དགོས་ཞེས་བདག་གི་བླ་མ་བཀའ་དྲིན་ཅན་ལ་གསུངས་བས། ",
            "དེ་ལྟར་གསལ་བརྟན་གྱི་ཚད་མངོན་དུ་མ་གྱུར་བར་བསྒོམ་།",
            "བརྟན་པའི་ཚད་བཞི་ནི། ",
            "ལེ་ལོ་ལ་སོགས་པ་ཕྱིའི་རྐྱེན་གྱིས་མི་།",
            "རབ་རིབ་མོག་མོག་ལ་སོགས་འགྱུར་བའི་སྐྱོན་གྱིས་མི་།",
            "དེའང་ཡུན་ཐུང་ངུ་ཙམ་མ་ཡིན་པར་ཉིན་མཚན་དུ་མཉམ་པར་བཞག་ཀྱང་རྣམ་རྟོག་ཕྲ་མོས་ཀྱང་མི་བརྫི་བར་གསལ་བ་མངོན་པར་མི་འགྱུར་བ། ",
            "སྐུ་མདོག་དང་ཞལ་ཕྱག་དང་། ",
            "བྱོན་བཞུགས་དང་འོད་ཟེར་སྤྲོ་བསྡུའི་རྣམ་པ་ལ་སོགས་ཇི་ལྟར་བསྒོམ་ཡང་དེ་ལྟར་འབྱུང་བ་ནི་",
            "ཅིར་ཡང་འགྱུར་དུ་བཏུབ་པ་སྟེ་བརྟན་པའི་ཚད་བཞིའོ།།",
            "ལར་ལྷ་བསྒོམ་པའི་དུས་གསལ་ཞིང་",
            "བཞག་པས་བཞག་ཏུ་བཏུབ་པ་ནི་ཡོན་ཏན་ཡིན་ཅིང་། ",
            "བསྒོམ་པའི་དུས་ཧ་ཅང་མི་གསལ་ཞིང་",
            ""
        ],
        [
            "མ་བསྒོམ་ན་",
            "ལྷ་སྐུའི་རྣམ་པ་ཡིད་ངོར་ལམ་ལམ་གསལ་བ་དང་། ",
            "གསལ་བའི་དེ་ཉིད་ལ་ཞེན་པ་ཡོད་ན་",
            "སྐྱོན་ཡིན་པས་གསལ་སྣང་གོམས་ནས་",
            "བསྡུ་རིམ་ལ་སྦྱང་དགོས་པ་གནད་དུ་ཆེ་བས། ",
            "དེང་སང་ཕལ་ཆེ་བས་ཐུན་རྗེས་མ་མ་གཏོགས་བསྡུ་རིམ་མི་བྱེད་ཟེར་བ་དང་། ",
            "ཡང་དུས་རྒྱུན་དཀྱིལ་འཁོར་གསུམ་དང་མ་བྲལ་བར་བྱེད་དགོས་པས་བསྡུ་རིམ་མི་བྱེད་ཟེར་བ་སོགས་ནི་",
            "བསྐྱེད་རྫོགས་ཀྱི་གནད་ཐུན་མོང་མ་ཡིན་པའི་ཕྱོགས་ཙམ་ཡང་མི་ཤེས་པ་དང་། ",
            "གྱ་ནོམ་ལྷར་ཞེན་གྱི་མཚན་འཛིན་ལ་",
            "སྐྱོན་དུ་མ་མཐོང་བས་རྨོངས་པའི་རང་རྟགས་ཟང་མར་བསྟན་པར་ཟད་དོ།།",
            "དེས་ན་བསྡུ་རིམ་ནི་འཆི་བའི་བག་ཆགས་སྦྱང་ཞིང་",
            ""
        ],
        [
            "ཆོས་སྐུའི་རྟེན་འབྲེལ་བསྒྲིག་པ་དང་། ",
            "སྒྱུ་ལུས་འོད་གསལ་དུ་བསྡུ་བའི་རྫོགས་རིམ་གྱིས་ལམ་སྨིན་བྱེད་ཡིན་པར་མ་ཟད། ",
            "སྤྱིར་རྡོ་རྗེ་ཐེག་པའི་ལམ་གྱི་ཡོན་ཏན་ཐམས་ཅད་རྡོ་རྗེའི་ལུས་ལ་གནད་དུ་བསྣུན་ནས་",
            "རྩ་རླུང་ཐིག་ལེ་དབུ་མར་འདུས་པའི་བྱེད་པ་ལས་སྐྱེ་བ་ཤ་སྟག་ཡིན་ཞིང་",
            "དཔེ་དོན་གྱི་འོད་གསལ་གང་རྒྱུད་ལ་བསྐྱེད་ཅིང་འབྱུང་བའི་སྡུད་རིམ་ལས་རྟགས་བཅུའི་སྣང་བ་འཆར་ཞིང་རང་བཞིན་གྱི་ཐིམ་རིམ་ལས། ",
            "སྣང་གསུམ་གྱི་འོད་གསལ་ཤར་བའི་ཀློང་དུ་ཐ་མལ་གྱི་འཁྲུལ་སྣང་ཐམས་ཅད་ནུབ་ནས་",
            "སྣང་གསུམ་འོད་གསལ་དུ་ཐིམ་པའི་གནས་སྐབས་ན་ཆོས་ཉིད་སྤྲོས་པ་དང་བྲལ་བའི་ཡེ་ཤེས་འཆར་བ་ངེས་པ་ཅན་ཡིན་པས། ",
            "མཚན་མོ་གཉིད་འཐུག་དང་རྨི་ལམ་གྱི་དགེ་སྦྱོར་ལ་བརྩོན་པར་འདོད་པ་དང་། ",
            "ཉིན་མོ་རླུང་སེམས་དབུ་མར་འདུས་པའི་ཐབས་ལ་སྤྲོ་བ་ཡོད་པ་དང་། ",
            "ཐུན་མོང་མ་ཡིན་པའི་རྫོགས་རིམ་སྒྱུ་ལུས་དང་འོད་གསལ་མངོན་དུ་བྱེད་འདོད་པ་དང་། ",
            "དེ་ལས་ཐ་མལ་གྱི་ལུས་རྟེན་དོར་ནས་",
            "སློབ་པའི་ཟུང་འཇུག་གི་སྐུར་བཞེངས་པར་འདོད་པ་དང་། ",
            "མཐར་ཐུག་གི་མ་རིག་བག་ཆགས་ཀྱི་སས་ཡིད་ལུས་ཀྱང་འོད་གསལ་དུ་།",
            "མི་སློབ་པའི་ཟུང་འཇུག་གི་གོ་འཕང་མངོན་དུ་བྱེད་པར་འདོད་པ་དང་། ",
            "གལ་ཏེ་ཚེ་འདིར་མ་གྲོལ་ཀྱང་བར་དོ་དང་པོའི་འོད་གསལ་ཆོས་སྐུའི་དགོངས་པ་ལ་མཉམ་པར་བཞག་ནས་",
            "ཟུང་འཇུག་གི་ལོངས་སྤྱོད་རྫོགས་སྐུར་བཞེངས་པར་འདོད་པ་རྣམས་ཀྱིས་ནི་བསྐྱེད་རིམ་གྱིས་རྗེས་སུ་བསྡུ་རིམ་ལ་དོ་གལ་བྱ་དགོས་སོ།།",
            "དེ་ལྟར་མིན་པར་ཡི་དམ་གྱི་གསལ་སྣང་དང་། ",
            "སྤྲོ་བསྡུས་དམིགས་པ་ཙམ་ལ་བརྟེན་ནས་",
            ""
        ],
        [
            "འདྲེ་འདུལ་དང་སྲུང་སྐྱོབ་ཀྱི་ཕྲིན་ལས་ཕྲན་བུ་རེ་སྒྲུབ་པར་འདོད་པ་རྣམས་ལ་",
            "མུ་སྟེགས་བྱེད་ཐུན་མོང་པའི་གསལ་སྣང་དང་ང་རྒྱལ་དེས་ཆོག་།",
            "འདི་དག་གི་སྐབས་སུ་བཀའ་བརྒྱད་ཀྱི་རྒྱུད་གསང་བ་ཡོངས་རྫོགས་དང་ཧེ་རུ་ཀ་གལ་པོའི་རྒྱུད་དཔང་པོར་བཞག་སྟེ་བརྩད་པས་ཆོག་།",
            "དེ་ཡང་ལྷ་སྣང་ལ་བརྟན་པ་ཁྱད་པར་ཅན་ཐོབ་པའམ། ",
            "བསྙེན་པ་ཅི་ཙམ་བཏང་བའི་ཕྱེད་ཕན་ཆད་ན་ཞི་བའི་སྐབས་ལྟར་རྫོགས་རིམ་ལ་བསླབ་པར་བྱའོ།།",
            "དེ་ཡང་བསྐྱེད་རིམ་ལ་ཨ་འཐས་ཤིང་རྫོགས་རིམ་ལ་མི་མོས་པ་དང་། ",
            "རྫོགས་རིམ་གྱི་སྟོང་སྐད་ལ་ཞེན་ནས་བསྐྱེད་རིམ་བཅོས་མའི་ལམ་དུ་གོ་།",
            "བསྐྱེད་རྫོགས་ཡ་བྲལ་དུ་ཉམས་སུ་ལེན་པར་འདོད་པ་དག་ནི། ",
            "སངས་རྒྱས་ཆོས་གཟུགས་གཉིས་ཀྱི་ཐུན་མོང་མ་ཡིན་པའི་སྒྱུ་ལུས་དང་",
            "འོད་གསལ་གཉིས་ལ་བསྐུར་བ་བཏབ་པས་རྣམ་སྨིན་ངན་སོང་ལས་འགྲོ་ས་མེད་པ་འོས་མེད་ཀྱི་རིགས་པས་གྲུབ་བོ། །",
            "དེ་ནས་བསྙེན་པ་བཏང་བ། ",
            "ཛབ྄་ཁང་དབྱེ་བ་སོགས་ཞི་བའི་སྐབས་ལྟར་།",
            ""
        ],
        [
            "བསྙེན་པ་རྒྱས་པའི་དབང་དུ་ན་གཙོ་བོ་ཡབ་ཡུམ་གྱི་རྩ་སྔགས་དང་རུ་ལུ་སྦྲེལ་བ་བྱེ་བ་གཅིག ",
            "འཁོར་རིགས་བཞིའི་ཁྲག་འཐུང་ལ་དེའི་བཞི་ཆ། ",
            "ཀོ་སེང་སྒོ་མ་དབང་ཕྱུག་རྣམས་ལ་དེའི་བཞི་ཆ་བསྡུས་པའི་དབང་དུ་བྱས་ན",
            "གཙོ་བོ་ཡབ་ཡུམ་ལ་རུ་ལུ་སྦྲེལ་བ་འབུམ་ཁྲག་བཞི། ",
            "ཁམས་དྲུག་རིགས་ལྔར་འབུམ་ཕྲག་རེ། ",
            "ཀོ་སེང་སྒོ་མ་དབང་ཕྱུག་ཉེར་བརྒྱད་བཅས་ལ་",
            "རང་སྔགས་དང་རུ་ལུ་སྦྲེལ་བ་ཁྲི་རེ་རེ་།",
            "ཤིན་ཏུ་བསྡུས་པ་ནི། ",
            "གཙོ་བོ་ཡབ་ཡུམ་སྔགས་རྐྱང་བ་འབུམ་ཕྲག་བཞི། ",
            "དེ་བཞིན་རིགས་བཞི་འབུམ་ཕྲག་རེ༑ ",
            "འཁོར་རྣམས་ཁྲི་རེ་རུ་ལུ་རྐྱང་པ་བྱེ་བ་གཅིག་བཅས་ལམ་མོས་བསྒོམ་པའི་དབང་དུ་བྱས་པའོ།།",
            "ལམ་ངེས་རྫོགས་ཀྱི་དབང་དུ་ན་རྟགས་དུས་གྲངས་ཀྱི་བསྙེན་པས་ཕྱེ་བའི་རབ་འབྲིང་ཐ་མའི་རྟགས་རྫོགས་ཀྱི་བར་བྱ་བར་གསུངས་སོ།།",
            "ཐུན་མཇུག་ཐམས་ཅད་དུ་བསྟོད་བཤགས་ཡེ་ཤེས་བསྡུ་བ་དང་བཅས་པ་གྲུབ་པ་དང་། ",
            "ཐུན་མཚམས་ཀྱི་བྱ་བ་ཉེར་བསྡུ་གོ་བགོ་ལུས་སྲུང་མན་ཆད་གཞུང་བཞིན་དུ་བྱའོ།།",
            ""
        ],
        [
            "འདིར་ནི་སྒྱུ་འཕྲུལ་ཁྲོ་བོའི་དགོས་ཆོས་རྣམས་བཤད་པའི་ཁྱད་པར་མ་གཏོགས། ",
            "སྦྱོར་དངོས་རྗེས་ཀྱི་བྱ་བ་ཕལ་ཆེར་ཞི་བའི་བསྙེན་ཡིག་ལས་ཤེས་པར་བྱ་དགོས་པ་ཁོ་ནའོ།།",
            "སླར་སྨྲས་པ། ",
            "མདོ་སྒྱུ་སེམས་གསུམ་རྒྱུད་དང་ལེགས་བཤད་གཞུང་། །",
            "མཚན་ཙམ་ཐོས་པའི་བསོད་ནམས་བསམ་འདས་ན།།",
            "འཆད་རྩོད་བརྩམས་པས་གཏན་ལ་འབེབས་པ་འདི། །",
            "བསྐལ་མང་བསོད་ནམས་མཐུ་ལས་ཡིན་ནོ་སྙམ།།",
            "རྒྱལ་བའི་བསྟན་པ་སྙིགས་མར་གཟིམ་ལ་ཉེ། །",
            "རང་འདོད་འབྱུང་བྱའི་དགའ་སྟོན་ཤར་བའི་དུས། །",
            "ཐོས་བསམ་བསྒོམ་པར་ངེས་པའི་བློ་དམན་ཡང་། །",
            "སྐལ་བཟང་དོན་མཐུན་འགའ་ལ་ཕན་བློས་བྲིས།།",
            "མ་རྟོག་ལོག་པར་རྟོག་པའི་ཉེས་པའི་ཆ། །",
            "བླ་མ་ཡི་དམ་མཁའ་འགྲོ་སྲུང་མ་དང་། །",
            "ཆོས་ཀྱི་སྤྱན་ལྡན་འཕགས་མགོན་རྣམས་ཀྱི་དྲུང་། །",
            "ཐོག་མེད་བསགས་པའི་སྡིག་དང་ལྷན་ཅིག་འཆགས། །",
            "འདིས་ཐོབ་དགེ་བ་ཉིན་བྱེད་འབུམ་བརྡལ་བས། །",
            "སྔ་འགྱུར་རང་ལུགས་པད་ཚལ་རྒྱས་པ་དང་། །",
            "གྲུབ་གཉིས་ཡིད་བཞིན་འཇོ་བའི་དགའ་སྟོན་གྱིས། །",
            "མ་ལུས་སྐྱེ་དགུའི་རེ་བ་སྐོང་བར་།",
            "ཅེས་པའང་སྒྱུ་འཕྲུལ་ཁྲོ་བོའི་བསྙེན་པ་ཇི་ལྟར་བཏང་བའི་ཚུལ། ",
            "རག་དགོན་མཆོག་སྤྲུལ་ཐུབ་བསྟན་བཤད་སྒྲུབ་རྒྱ་མཚོ་དངོས་དང་ཡི་གའི་ལམ་་ནས་སྔ་ཕྱིར་བསྐུལ་བ་དང་། ",
            "རྒྱ་ར་མཁན་མགོན་པོས་ཀྱང་ཆེད་དུ་བསྐུལ་བའི་ངོར་དཔལ་ཀཿཐོག་པ་ཆེན་པོ་སི་ཏུ་ཆོས་ཀྱི་རྒྱ་མཚོའི་བཀའ་དྲིན་གྱིས་འཚོ་བ་ལ་པདྨ་ལས་འབྲེལ་རྩལ་གྱིས་དཔྱད་གསུམ་དག་པའི་སྒོ་ནས་སྤེལ་བ་དགེའོ།།།།",
            ""
        ],
        [
            "༄༅། །",
            "སྒྱུ་འཕྲུལ་གྱི་དཀའ་བའི་གནས་སྣང་བ་ལྷར་བསྒྲུབ་པ་དོགས་པ་གཅོད་པ་ལུང་རིགས་མུ་ཏིག་ཕྲེང་མཛེས་བཞུགས་སོ།། ",
            "དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །",
            "དེ་ལ་རྩ་རྒྱུད་གསང་བ་སྙིང་པོའི་སྐབས་སུ་རྒྱུ་ཤེས་པའི་མཚན་ཉིད་ལྟ་བ་དང་སྦྱར་ནས་",
            "དཔྱད་པར་བྱ་བ་འདི་ལྟར་ཡོད་དེ",
            "དེ་ལ་ཐོག་མར་ཆོས་ཀྱི་དབྱིངས་དོན་དམ་བདེན་གཉིས་དབྱེར་མེད་ཀྱི་ལྟ་བ་རྟོགས་པ་ལ་སྔོན་དུ་འགྲོ་བ་དབྱེར་མེད་ཚིག་ཆོད་དུ་གཅོད་པ་དང་། ",
            "རིམ་གྱིས་རྟོགས་པ་གཉིས་ཀྱི་དབང་དུ་བྱས་ནས་",
            "ཚུལ་ལྔ་ཚིག་ལྔའི་གཏན་ཚིགས་རིམ་བཞིན་དུ་བྱུང་བ་ཡིན་ཅིང་། ",
            "དེའི་རྗེས་སུ་སྤྲུལ་སྐུའི་དགོངས་པ་མཚན་པ་གཏན་ཚིགས་རྒྱས་པར་སེམས་ཕྱོགས་རྒྱ་མཚོའི་ཤིང་རྟ་པ་",
            "སྒྱུ་འཕྲུལ་མཁན་པོ་སྔ་མ་དག་གི་དགོངས་བཞེད་གཙོ་བོར་བྱས་ཏེ་",
            "དག་པ་དབྱེར་མེད་དོན་དམ་བདེན་པ་སྣོད་བཅུད་ཐམས་ཅད་སྐུ་གསུང་ཐུགས་རྡོ་རྗེར་བསྒྲུབ་པའི་ཚུལ་འདི་དང་པོ་སྣང་བ་ཆོས་ཉིད་ཡིན་པར་གྲུབ་ན་",
            ""
        ],
        [
            "གཞན་དག་ལ་ངེས་པ་རིམ་གྱིས་རྙེད་པར་འགྱུར་བས་དེ་བཤད་པར་བྱའོ།།",
            "སྣང་བ་འདི་རང་བྱུང་གི་ཡེ་ཤེས་ཡེས་དང་། ",
            "ལྷུན་གྲུབ་གསུམ་དང་། ",
            "ཆོས་ཉིད་ཡིན་ནམ་མིན་ལ་སོགས་པའི་གནད་གཅིག་ཏུ་ཤེས་པར་བྱ་ཞིང་།",
            "དེ་ཡང་སྣང་བ་འདི་ཆོས་ཉིད་མིན་པར་འདོད་པ་དང་། ",
            "ཕྱོགས་གཞན་དུ་དང་ཡིན་པར་འདོད་པ་གསུམ་ཡོད།།",
            "དང་པོ་ལའང་། ",
            "རང་ལུགས་བཞག་པ་དང་། ",
            "གཞན་ལ་སྐྱོན་སྨྲ་བའོ།། ",
            "དང་པོ་ནི། ",
            "གཤིས་ཆོས་ཉིད་སྟོང་པའམ་དབྱིངས་ཡེ་ཤེས་གཉིས་སུ་མེད་ཅིང་",
            "ཆོས་ཉིད་རང་བཞིན་གྱིས་འོད་གསལ་བའི་ཡེ་ཤེས་དེ་རྣམ་པར་དག་ཅིང་དོན་དམ་ཡིན་ལ",
            "དེ་འགྲོ་དྲུག་རང་ག་མའི་སྣང་བ་ལ་མི་འཆར་བས་བདེན་ཞེན་རང་རྒྱུད་དུ་དམིགས་པའི་ཐ་མལ་གྱི་སྣང་བ་འདི་ཆོས་ཉིད་མིན་།",
            ""
        ],
        [
            "ཀུན་རྫོབ་བམ་ལོག་ཤེས་ཚད་མིན་གྱིས་བསླད་པའི་འཁྲུལ་ངོ་ལ་ཡོད་པའི་འཁྲུལ་སྣང་ངན་པ་ཡིན་ནོ།།",
            "ཞེས་ཐེག་པ་འོག་མ་རྣམས་དང་། ",
            "གསང་སྔགས་ཀྱི་དག་མཉམ་ཆེན་པོའི་ལྟ་དོན་མངོན་དུ་མཐོང་བའི་སྤྱོད་ཡུལ་དུ་མ་གྱུར་པ་རྣམས་ཀྱིས་བདེན་པ་རིས་ཆད་དང་མཚན་ཞེན་དུ་བལྟ་བ་ཡོད་པའི་ཕྱིར། ",
            "རྒྱུད་ཀྱི་རྒྱལ་པོ་འདི་ལས་བླ་མེད་ཀྱི་རྒྱུད་ཕ་དང་མ་རྣམས་སུའང་གསལ་པོར་མ་བསྟན་ཅིང་",
            "སྦས་ལ་མ་རྟོགས་པ་རྒྱུ་མཚན་དུ་བྱས་ཏེ་",
            "རང་རང་གི་ཞེ་འདོད་ཕྱོགས་རེ་ལ་དམ་པར་བལྟ་ཞིང་",
            "སྣང་བ་ཆོས་ཉིད་ཡིན་ན་བློར་མི་ཆུད་པའི་སྐྱོན་བརྗོད་རྒོལ་བ་རང་གྲུབ་ཀྱི་གཏན་ཚིགས་དུ་མ་དག་སྔ་བྱས་སོ།། ",
            "གཉིས་པ་དེ་མི་སྒྲུབས་འགོག་གི་སྦྱོར་བ་འགོད་པ་ནི། ",
            "དེ་ཡིན་ན་ཀུན་ཁྱབ་ཀྱི་ཚད་མ་ལུང་རིགས་མན་ངག་གསུམ་གྱིས་འགལ་བ་འདུ་བར་འདོད་།",
            "དང་པོ་ཐེག་པ་རང་རང་གི་སྐབས་སུ་ངེས་པ་རྙེད་པའི་དྲང་དོན་གྱི་ལུང་ངམ་འཁྲུལ་སྣང་དང་ཆོས་ཉིད་འགལ་བའི་མདོ་ཚིག་སོགས་དང་། ",
            "ཕྱི་རྒོལ་ལ་གྲུབ་འདོད་ཀྱིས་གསང་སྔགས། ",
            "དགོངས་པ་འདུས་པའི་མདོ་ལས། ",
            "ཀྱཻ་ལངྐའི་བདག་པོ་ཐམས་ཅད་སྣང་བ་དེ་གསང་སྔགས་མ་།",
            ""
        ],
        [
            "གལ་ཏེ་གསང་སྔགས་།",
            "གསང་སྔགས་ཞེས་བརྗོད་པ་ཉིད་དང་འགལ་།",
            "སེམས་ཅན་གྱི་འདུ་ཤེས་དང་སངས་རྒྱས་ཀྱི་དགོངས་པ་ཁྱད་མེད་པར་འགྱུར་རོ། །",
            "ཞེས་དང་། ",
            "མན་ངག་ནི། ",
            "ལམ་རིམ་ལས། ",
            "སྤྱིར་ནི་ལོག་རྟོག་བསམ་ཡས་པ། །",
            "ཡོད་ན་",
            "ཡོད་པ་མ་ཡིན་ཏེ། །",
            "སོ་སོར་འཛིན་རྟོག་བག་ཆགས་ཀྱིས། །",
            "གཟུང་འཛིན་དྲྭ་བས་སྒྲིབ་འགྱུར་ཏེ།།",
            "ཅི་ཡང་མེད་ལ་ཅིར་ཡང་སྣང་།།",
            "དོན་གྱི་སྙིང་པོ་ཉིད་ལས་གོལ། །",
            "ཞེས་དང་། ",
            "ལ་ཤན་ལས། ",
            "དངོས་ཀུན་ལོག་རྟོག་ཙམ་ཉིད་ལས། །",
            "ཕྲ་ཙམ་སྐད་ཅིག་ཡོད་མིན་པས། །",
            "འཁྲུལ་པའི་སྣང་བ་ཞེས་སུ་གསུངས།།",
            ""
        ],
        [
            "ཞེས་སོགས་ཀྱིས་།",
            "རིགས་པས་མི་འཐད་།",
            "སྐྱོན་བཞིའི་དང་པོ་ནི། ",
            "སྣང་བ་འདི་ཆོས་ཅན། ",
            "ཁྱོད་ཆོས་ཉིད་ཡིན་ན་འགྲོ་དྲུག་གི་བདེན་པ་མཐོང་བར་ཐལ་།",
            "འགྲོ་བ་ལ་སྣང་བ་འདི་ཆོས་ཉིད་ཡིན་ཅིང་ལོག་རྟོག་ཆོས་ཉིད་དེ་ཡོད་པའི་ཕྱིར་འདོད་ན་",
            "ཐམས་ཅད་མཐོང་ལམ་པ་ཡིན་ཅིང་འབད་མེད་དུ་གྲོལ་བར་ཐལ་ལོ། །",
            "གཉིས་པ་ནི། ",
            "ད་ལྟའི་སྣང་བ་ཆོས་ཅན། ",
            "ཁྱོད་ཆོས་ཉིད་ཡིན་ན་",
            "འཁྲུལ་པའི་སྣང་བ་རྒྱུན་ཆད་པར་།",
            ""
        ],
        [
            "སྣང་བ་འདི་ཆོས་ཉིད་ཡིན་པའི་ཕྱིར་རོ། །",
            "འདོད་ན་",
            "འཁོར་བ་དོང་སྤྲུགས་པར་ཐལ་ལོ། །",
            "གསུམ་པ་ནི། ",
            "ཆོས་ཉིད་ཆོས་ཅན། ",
            "ཁྱོད་བེམ་པོ་རྫས་ཅན་དུ་ཐལ། ",
            "སྣང་བ་འདི་ཆོས་ཉིད་ཡིན་པའི་ཕྱིར། ",
            "འདོད་ན་",
            "འགྲོ་དྲུག་གི་སྣང་བ་འདི་ཁོ་ན་ལྟར་བདེན་པ་དང་། ",
            "སྟོང་ཉིད་རྟོགས་པ་ལ་སོགས་པ་འཁྲུལ་བར་ཐལ་བའི་སྐྱོན་ཡོང་ངོ་།།",
            "བཞི་པ་ནི། ",
            "ཆོས་ཉིད་ཆོས་ཅན། ",
            "སྐྱེ་འཇིག་ཅན་དུ་ཐལ། ",
            "སྐྱེ་འཇིག་ཅན་གྱི་སྣང་བ་འདི་ཆོས་ཉིད་ཡིན་པའི་ཕྱིར་རོ། །",
            "འདོད་ན་",
            "ཆོས་ཉིད་རྟོགས་རུང་སྐྱེ་འཇིག་གི་སྡུག་བསྔལ་ལས་མི་གྲོལ་བའི་སྐྱོན་ཡོང་ངོ་།།",
            "ཞེས་ཇི་ལྟར་སྣང་བ་ཡེ་ནས་སངས་རྒྱས་པ་ལྟ་བུ་ཡིན་དུ་མི་རུང་ངོ་",
            "ཞེས་སྨྲ་བ་བྱེད་ཅིང་སྣང་སྟོང་གཉིས་མེད་ཀྱི་མཐའ་ལ་ངེས་ཤེས་ཀྱི་ཐག་མ་ཆོད་པས་སྟོང་པའི་རྩལ་སྣང་བ། ",
            "སྣང་བའི་རང་བཞིན་དེ་ཡིན་པར་མ་རྟོགས་པས་རིགས་པ་ལྟར་སྣང་བ་དུ་མ་ཞིག་འཕེན་པར་བྱེད་དོ༑",
            ""
        ],
        [
            "༑ གཉིས་པ་ཕྱོགས་གཞན་དུ་འདོད་པ་ནི། ",
            "མ་རྟོགས་འཁྲུལ་བའི་དུས་ན་ཆོས་ཉིད་མིན་པར་རྟོགས་པའི་དུས་ན་ཡིན་པར་འདོད་པ་དང་། ",
            "མ་འདྲིས་པར་ཡོད་པའི་ངོས་ནས་མིན་ལ་",
            "ཡོངས་རྫོགས་ཀྱི་ངོས་ནས་ཡིན་པར་འདོད་པ་དང་། ",
            "ངོ་བོའམ་བདག་ཉིད་གཅིག་པུའི་ངོས་ནས་ཡིན་པ་མཚན་ཚུལ་ལམ་ལྡོག་པ་ཐ་དད་པའི་ངོས་ནས་མིན་པར་འདོད་པའོ།། ",
            "གསུམ་པ་ཆོས་ཉིད་ཡིན་པར་འདོད་པས་རང་ལུགས་ནི། ",
            "སྐྱོན་བསལ་བ་དང་། ",
            "མིན་པར་དགག་པ་དང་། ",
            "རང་ལུགས་བསྒྲུབ་པའོ།།",
            "དང་པོ་",
            "༼སྐྱོན་བསལ་བ་༽ནི། ",
            "ཕྱོགས་དུ་མས་མིན་པར་འདོད་པའི་སྐྱོན་འགེལ་བའི་ལུང་རིགས་མན་ངག་གསུམ་གྱིས་གནོད་པ་མ་གྲུབ་།",
            "མིན་པར་གསུངས་པ་ནི། ",
            "སྣང་བ་ཆོས་ཉིད་ཡིན་ཀྱང་མ་རྟོགས་ཏེ་འཁྲུལ་པའི་སྣང་ངོ་ལ་དགོངས་ཏེ་གསུངས་པའོ།།",
            "དེ་ཡང་མདོ་ལས། ",
            "གལ་ཏེ་སྣང་བ་གསང་སྔགས་མ་ཡིན་པའི་རྗེས་སུ་དེ་ལས་གཞན་ཡང་གསང་སྔགས་ཡོད་པ་མ་།",
            ""
        ],
        [
            "གལ་ཏེ་དེ་ལས་གཞན་པ་ཞིག་གསང་སྔགས་ཡིན་ན་",
            "ནི་ཐམས་ཅད་ཆོས་ཉིད་དུ་མ་འདུས་པར་འགྱུར་རོ། །",
            "ཐམས་ཅད་ཀྱི་རང་བཞིན་མི་སྣང་བ་དེ་གསང་སྔགས་མ་ཡིན་པར། ",
            "གལ་ཏེ་མི་སྣང་བ་དེ་གསང་སྔགས་ཡིན་ན་",
            "ནི་གཞན་མུ་ཆད་པ་ཡང་། ",
            "ཡང་དག་པར་རྫོགས་པའི་སངས་རྒྱས་ཉིད་དུ་འགྱུར་རོ་། །",
            "ཞེས་དང་། ",
            "ལམ་གྱི་རིམ་པ་ལས། ",
            "ཡུལ་དང་ཤེས་པར་སྣང་བ་ཡང་། །",
            "རང་བྱུང་ཡེ་ཤེས་རང་སྣང་ཟད།།",
            "ཅེས་པ་དང་། ",
            "ལ་ཤན་ལས། ",
            "ཐ་སྙད་གཉིས་ཀྱི་ཆོས་རྣམས་རིལ། །",
            "མཉམ་རྫོགས་བདག་ཉིད་ཆེན་པོའི་རྒྱན། །",
            "ཅེས་གསུངས་སོ།།",
            "གསུམ་པ་རིགས་པའི་སྐྱོན་མེད་།",
            "དང་པོ་འགྲོ་དྲུག་གི་བདེན་པ་མཐོང་བར་།",
            ""
        ],
        [
            "ཞེས་པ་དེ་གཤིས་ཡིན་ཚུལ་ནས་མཐོང་བར་ཐལ་ཟེར་རམ། ",
            "ངེས་པའི་ཤེས་པ་དང་བཅས་ཏེ་མཐོང་བར་ཐལ་།",
            "སྔ་མ་ལྟར་ན་འདོད་།",
            "ཡེ་ཤེས་གསང་བ་ལས། ",
            "སྣང་བ་མ་བཅོས་ཆོས་ཀྱི་སྐུ། །",
            "རིག་པ་མ་སྦྱངས་ལོངས་སྤྱོད་རྫོགས།།",
            "ཐུགས་རྗེ་སྤྲུལ་པའི་སྐུ་རུ་ཤར།།",
            "ཞེས་དང་། ",
            "ཀློང་ཆེན་ལས། ",
            "དབང་པོ་ཅེར་མཐོང་ཆོས་ཉིད་གསལ།།",
            "སྣང་བ་རྒྱ་ཡན་རིག་པའི་ཀློང་། །",
            "ཞེས་དང་། ",
            "ལ་ཤན་ལས། ",
            "ཅིར་ཡང་མ་སྒྲིབ་ཡེ་ཤེས་མཆོག །",
            "ཐམས་ཅད་མ་འདྲེས་ཡོངས་རྫོགས་གསལ།།",
            ""
        ],
        [
            "ཞེས་སོགས་གསུངས་སོ།།",
            "དེ་བས་ན། ",
            "ཅི་སྣང་ཆོས་ཉིད་ཡིན་པས་གཤིས་ཡིན་ཚུལ་ནས་སྣང་ཚད་ཆོས་ཉིད་དུ་སྣང་ཞིང་།",
            "སྣང་ཚད་ཆོས་ཉིད་མཐོང་བ་ཡིན་ནོ།།",
            "མཐོང་ན་འཁོར་བ་དོང་སྤྲུགས་པར་ཐལ་ལོ་ཞེ་།",
            "མཐོང་ཡང་རང་ངོ་རང་གིས་མ་ཤེས་པས་འཁོར་བར་འཁྱམས་པ་ཡིན་།",
            "འཁོར་བ་དོང་སྤྲུགས་པས་སྐྱོན་མེད་དོ།།",
            ""
        ],
        [
            "ཕྱི་མ་ལྟར་།",
            "གཏན་ཚིགས་ལ་ངེས་པས་མི་ཁྱབ་།",
            "ཆོས་ཉིད་མཐོང་ཡང་ངེས་པའི་ཤེས་པ་མ་སྐྱེས་པ་ནི། ",
            "རྒྱལ་བུ་དམངས་འཁྱམས་རྒྱལ་པོ་ལས་མི་འགྱུར་ཡང་། ",
            "རང་གཞན་གྱིས་དེར་ངོ་མི་འཚལ་བ་བཞིན་ནོ།།",
            "འདི་ལྟར་སེམས་ཕྱོགས་སུ། ",
            "ཡེ་ཤེས་རྫོགས་པ་ལས། ",
            "མངོན་གསུམ་སྣང་བའི་ཡེ་ཤེས་ལ།།",
            "སངས་རྒྱས་སེམས་ཅན་ཁྱད་མེད་ཀྱང་། །",
            "རང་དབང་ལམ་ལས་མི་གནས་ན།།",
            "སེམས་ཉིད་བདེ་བར་སྤྱོད་མི་ནུས།།",
            ""
        ],
        [
            "ཞེས་དང་། ",
            "མདོ་ཡི་ལམ་རིམ་ལས་ཀྱང་། ",
            "གྲོང་ཁྱེར་གསུམ་གྱི་སེམས་ཅན་རྣམས། །",
            "ཐབས་དང་ལྷན་ཅིག་མི་གནས་པས། །",
            "བདེན་པ་མཐོང་ཡང་ངེས་མ་གནས། །",
            "མཐོང་ཡང་མ་མཐོང་འདྲ་བར་འགྱུར།།",
            "ཞེས་དང་། ",
            "སྤྱན་འགྲེལ་ལས། ",
            "ཀུན་གཞི་སྣང་བ་གཉིས་བྲལ་བ། །",
            "རྟག་ཏུ་རང་མཚན་མཐོང་གྱུར་ཀྱང་། །",
            "ཞེན་ལ་",
            "སྣང་བར་མ་གྱུར་པས། །",
            "མིག་གི་མིག་བཞིན་མ་རིག་པའོ།།",
            "ཞེས་གསུངས་པའི་ཕྱིར་རོ། །",
            "མཐོང་བ་རང་གི་ངེས་ཤེས་སྐྱེ་དགོས་སོ་ཞེ་།",
            "མཐོང་བའི་ཡུལ་ལ་ལོག་ཤེས་འཁྲུལ་པ་རྒྱུན་ཆད་པར་ཐལ་བའི་སྐྱོན་ཡོང་ངོ་།།",
            "གཉིས་པ་འཁྲུལ་སྣང་རྒྱུན་ཆད་པར་།",
            ""
        ],
        [
            "ཞེས་པ་དེ་འགྲོ་དྲུག་གི་ཆོས་ཉིད་ཡིན་པར་ངོ་ཤེས་ནས་འདུག་པའི་ཕྱིར་མ་འཁྲུལ་བར་ཐལ་ཟེར་རམ། ",
            "ངོ་མ་ཤེས་ཀྱང་མ་འཁྲུལ་བར་ཐལ་།",
            "སྔ་མ་ལྟར་ན་གཏན་ཚིགས་མ་གྲུབ་པ་ཉིད་གྱིས་གོང་དུ་བརྗོད་པ་བཞིན་ནོ།།",
            "འདི་ལྟར་མ་དག་པ་འཁྲུལ་སྣང་སྤངས་པའི་ཕ་རོལ་དུ་དག་པ་མ་འཁྲུལ་བ་ཞིག་གསར་དུ་སྒྲུབ་པར་མི་ནུས་།",
            "འཁྲུལ་པ་ངོ་བོ་ཉིད་ཀྱིས་དག་པ་ཡེ་ཤེས་ཡིན་པའི་ཕྱིར། ",
            "དེ་ཡིན་ཏེ་",
            "སེམས་ཅན་དང་སངས་རྒྱས་ཀྱི་ཁྱད་པར་ཆོས་ཉིད་ཀྱི་ཕྱེ་བ་ཞིག་མ་ཡིན་པར་རྨི་ལམ་གྱི་རྒྱུ་འབྲས་སོ་སོར་སྣང་བ་བཞིན་དུ། ",
            "ཀུན་བཏགས་ཀྱི་དབང་གིས་བློ་སོ་སོར་སྣང་བ་ཙམ་ལ་འཇོག་པ་གང་ཞིག ",
            "མཚན་མ་སྣ་ཚོགས་པའི་རང་བཞིན་གྱིས་དག་པའི་ཕྱིར། ",
            "དེ་གཉིས་དངོས་སུ་བསྒྲུབ་མི་ནུས་ཏེ་",
            "དངོས་འགལ་ཡིན་པའི་ཕྱིར། ",
            "ཐག་ཁྲ་དང་སྦྲུལ་བཞིན་ནོ་ཞེ་།",
            ""
        ],
        [
            "དེ་ཡང་སྦྲུལ་མ་དམིགས་པ་ཉིད་ཐག་ཁྲ་ལ་བརྟེན་ནས་སྣང་བ་བཞིན་དུ་ཆོས་ལ་བརྟེན་པའི་ཆོས་ཅན་ཡིན་པས་ཆབ་བྲམ་དང་ཆུ་ངོ་བོ་གཅིག་པ་བཞིན་ནོ།། ",
            "དེའང་ཕྱི་མ་ལྟར་།",
            "ངོ་མ་ཤེས་པ་དེ་ཀས་འཁྲུལ་པ་ཡིན་།",
            "འཁྲུལ་པའི་སྣང་བ་རྒྱུན་ཆད་པའི་སྐྱོན་མི་འོང་ངོ་།།",
            "གསུམ་པ་དང་བཞི་པ་བེམ་པོ་རྫས་ཅན་དང་སྐྱེ་འཇིག་ཅན་དུ་ཐལ་བ་",
            "ལ་སོགས་པ་དེ་གཤིས་ཡིན་ཚུལ་ནས་ཐལ་ཟེར་རམ། ",
            "མ་རྟོགས་འཁྲུལ་པའི་སྣང་ངོ་ལ་ཐལ་།",
            "སྔ་མ་ལྟར་།",
            ""
        ],
        [
            "གཏན་ཚིགས་མ་གྲུབ་ཅིང་མངོན་སུམ་གྱིས་གསལ་ལོ་ཞེ་།",
            "མངོན་སུམ་འཁྲུལ་མ་འཁྲུལ་གྱི་བརྟག་པ་དྲིས་ཤིག་དང་། ",
            "ཕྱི་མ་ལྟར་འཁྲུལ་པར་སྣང་ཡང་དེ་དོན་ལ་མེད་།",
            "འཁྲུལ་པ་རྩིས་སུ་མི་ཆེ་བ་ཉིད་དོ།།",
            "སྤྱི་དོན་གཉིས་པ། ",
            "ཆོས་ཉིད་མིན་ན་ལུང་མན་ངག་རིགས་པ་གསུམ་དང་འགལ་།",
            "ལུང་མན་ངག་དང་པོས་ཆོས་ཉིད་ཡིན་པར་བསྟན་པ་རྣམས་སོ།།",
            "རིགས་པར་ལུང་།",
            ""
        ],
        [
            "དང་པོ་ཁྱོད་ཆོས་ཅན། ",
            "སྣང་བ་ཆོས་ཉིད་མིན་ན་ཆོས་ཉིད་ཆད་པར་།",
            "འདོད་ན་མུ་སྟེགས་ཆད་པ་བདེན་པར་།",
            "སྣང་བ་ཆོས་ཉིད་མིན་པའི་ཕྱིར་རོ། །",
            "གཉིས་པ། ",
            "སྣང་བ་ཆོས་ཉིད་མིན་ན་སྟོང་པའང་ཆོས་ཉིད་མིན་པར་།",
            "འདོད་ན་ཆོས་ཉིད་གཏན་ནས་མི་སྲིད་པ་ཐལ་བའི་སྐྱོན་ཡོང་ངོ་།།",
            "ཅིའི་ཕྱིར་ན་སྣང་སྟོང་ངོ་བོ་གཅིག་པ་ཡིན་པའི་ཕྱིར་རོ། །",
            "གསུམ་པ། ",
            "སྣང་བ་ཆོས་ཉིད་མིན་ན་",
            "འགྲོ་དྲུག་གིས་ལམ་ཉམས་སུ་བླངས་ཀྱང་གྲོལ་ཐར་གཏན་ནས་མི་འབྱུང་བར་།",
            ""
        ],
        [
            "འདོད་ན་",
            "ལམ་ཉམས་སུ་བླངས་པ་དོན་མེད་དུ་ཐལ། ",
            "འགྲོ་དྲུག་གི་སྣང་བ་ཆོས་ཉིད་མིན་པའི་ཕྱིར་རོ་། །",
            "སྣང་སྟོང་ལ་འབྲེལ་བ་མེད་པར་ཐལ་བས་སྣང་བ་བདེན་ཅིང་རྟག་པར་ཐལ་བའམ། ",
            "མིན་ཀྱང་འབྱུང་ན་",
            "གཤགས་མ་ལས་ཀྱང་མྱུ་གུ་འབྱུང་བར་ཐལ་བ་དང་། ",
            "གྲོལ་ཐར་དེ་",
            "འདུས་བྱས་སུ་ཐལ་བ་ལ་སོགས་པའི་སྐྱོན་འབྱུང་ངོ་།།",
            "བཞི་པ། ",
            "སྣང་བ་ཆོས་ཉིད་མིན་ན་ཆོས་ཉིད་མངོན་སུམ་དུ་རྟོགས་ཤིང་བདེན་པ་མཐོང་བ་རྒྱུན་ཆད་པར་།",
            "འདོད་ན་ཆོས་བྱེད་པ་དོན་མེད་པར་།",
            ""
        ],
        [
            "སྣང་བ་ཆོས་ཉིད་མིན་པའི་ཕྱིར། ",
            "སྣང་བ་མིན་ཀྱང་སྟོང་པས་མཐོང་ངོ་ཞེ་།",
            "སྟོང་པ་ཡིན་པའི་ཕྱིར། ",
            "སྟོང་མཁན་ཀྱང་མེད་པའི་སྐྱོན་ཡོང་ངོ་༑",
            "༑ལྔ་པ། ",
            "སྣང་བ་ཆོས་ཉིད་མིན་ཞིང་འཁྲུལ་པ་ཡིན་ན་ཐམས་ཅད་མཁྱེན་པའི་ཡེ་ཤེས་ཀྱང་འཁྲུལ་པར་།",
            "འདོད་ན་སངས་རྒྱས་ཀྱང་དོན་མེད་པར་།",
            "སྣང་ཚད་འཁྲུལ་པ་ཡིན་པའི་ཕྱིར་རོ། །",
            "དེས་ན་སྣང་བ་ཆོད་ཉིད་དུ་མི་འདོད་པ་ནི། ",
            "རང་སྣང་ལ་ཡུལ་དུ་མཐོང་།",
            "ཕྱོགས་མེད་ལ་ཕྱོགས་སུ་བཟུང་ནས་གནས་ལུགས་ཀྱི་དོན་མ་གོ་བར། ",
            "ནམ་མཁའ་མཐའ་མཉམ་ལ",
            ""
        ],
        [
            "ས། ",
            "ཡེ་ཤེས་བསམ་ཡས་རང་བཞིན་ལས། །",
            "རྣམ་རྟོག་དྲྭ་བས་སོ་སོར་བཅིང་། །",
            "དེ་ཉིད་རང་གསལ་མ་རྟོགས་པས། །",
            "ལོང་བའི་གྲོང་ཁྱེར་ཆེན་པོར་འགྲོ།།",
            "ཞེས་དང་། ",
            "ཀློང་ཆེན་པས། ",
            "ཕྱོགས་མེད་ལྷུན་གྲུབ་མ་གཏོགས་པས། །",
            "ལྟ་བའི་འདོད་ལུགས་དུ་མ་བྱུང་།།",
            "བློ་དང་ཆོས་སུ་མ་འདྲེས་བས། །",
            "མཉམ་ཉིད་ལྟ་ལ་ཕྱོགས་སུ་ཞེན།།",
            "ཀུན་ཤེས་རིག་པ་མ་སྐྱེས་པས། །",
            "ཡུལ་མེད་གཅིག་པ་རིས་སུ་གཅོད། །",
            "རང་བྱུང་ཡེ་ཤེས་མ་ཤར་བས། །",
            "མུན་པའི་ཀློང་ན་ཚོད་ཀྱིས་མཇལ། །",
            "ཞེས་གསུངས་པའི་ཕྱིར་རོ། །",
            "ཕྱོགས་གཞན་དུ་འདོད་པ་ཡང་མི་འཐད་དེ",
            "མ་རྟོགས་པའི་དུས་ཀྱི་ཆོས་ཉིད་མིན་པ་དང་། ",
            "རྟོགས་པའི་དུས་ཀྱི་ཡིན་པ་གཉིས་གང་།",
            "སྔ་མ་བདེན་ན་ཕྱི་མ་འགལ་ལ།།",
            ""
        ],
        [
            "ཕྱི་མ་བདེན་ན་སྔ་མ་འགལ་ལོ། །",
            "དེ་ཉིད་མཉམ་པའང་མི་འཐད་དེ༑",
            "༑གཞི་གཅིག་ལ་ཡིན་མིན་གཉིས་འགལ་བས་མི་རིགས་སོ།།",
            "ཡང་མ་རྟོགས་དུས་མིན་།",
            "རྟོགས་པའི་དུས་ཡིན་པའང་འགལ་།",
            "དེ་རྟོགས་པ་མ་ཡིན་ཞིང་ལོག་ཤེས་སུ་ཐལ་བའི་སྐྱོན་འོང་ངོ་།།",
            "གཉིས་པ་མ་འདྲེས་པ་དེ་ཡོངས་རྫོགས་ཡིན་ནམ་མིན།།",
            ""
        ],
        [
            "མིན་ན་ཡོངས་རྫོགས་ཀྱི་ངེས་ཚིག་མིན་།",
            "ཡིན་ན་ཡོངས་རྫོགས་ཀྱི་ངོས་ནས་ཆོས་ཉིད་ཡིན་པ་ལྟར། ",
            "མ་འདྲེས་པའི་ངོས་ནས་ཀྱང་ཡིན་པར་ཐལ་ལོ། །",
            "འདོད་ན་མ་འདྲེས་པའི་ངོས་ནས་ཆོས་ཉིད་མིན་པའི་དམ་བཅའ་དེར་།",
            "མ་འདྲེས་པ་ཉིད་ཡོངས་སུ་རྫོགས་པའི་ཕྱིར་རོ། །",
            "དེ་བཞིན་མ་འདྲེས་པའི་ངོས་ནས་བརྗོད་པར་བྱའོ།།",
            "གསུམ་པ། མཚོན་ཚུལ་དེ་ངོ་བོ་ཡིན་ནམ་།",
            "མིན་ན་ངོ་བོ་གཅིག་པའི་དམ་བཅའ་།",
            "ཡིན་ན་ངོ་བོ་ཆོས་ཉིད་ཡིན་པ་ལྟར། ",
            "མཚོན་ཚུལ་ཀྱང་ཆོས་ཉིད་ཡིན་པར་།",
            ""
        ],
        [
            "འདོད་ན་མིན་པའི་དམ་བཅའ་།",
            "ངོ་བོའི་མཚོན་ཚུལ་ཡིན་པའི་ཕྱིར། ཁྱབ་པ་མ་གྲུབ་ཅེ་།",
            "གསེར་ལས་བྱེད་པའི་གཟུགས་སྣ་ཚོགས་ལ་གསེར་གྱིས་མ་ཁྱབ་ཅེས་མགོ་བསྒྲེའོ། །",
            "སྤྱི་དོན་གསུམ་པ་ཆོས་ཉིད་ཡིན་པར་གཏན་ལ་དབབ་།",
            "ལྷ་རྗེ་རྔོད་ཕུ་བས། ",
            "འགྲོ་དྲུག་གི་སྣང་བ་འདི་མ་སྤངས་པའི་ངོས་ནས་ཆོས་ཉིད་ཡིན་།",
            "མི་ལྡན་པའི་ངོས་ནས་མིན་པར་གསུངས་ཏེ༑",
            "བརྡ་དོན་སྤྲད་པའི་ངོས་ནས་།",
            ""
        ],
        [
            "བླ་མ་ཟུར་པོ་ཆེ་དཔལ་ཧེ་རུ་ཀས་ཆོས་ཀུན་ཇི་ལྟར་སྣང་ཡང་རང་བྱུང་གི་ཡེ་ཤེས་རང་སྣང་བས། ",
            "ཆོས་ཉིད་དུ་མ་གྱུར་པའི་ཆོས་གཅིག་ཀྱང་མེད་དེ་",
            "སྣང་བ་ཆོས་ཉིད་ཡིན་།",
            "ཤར་ཀཿཐོག་པ་ཡབ་སྲས་གསུམ་གྱིས་བཞེད་པ། ",
            "ཆོས་སྣང་བ་ཐམས་ཅད་འཁྲུལ་སྣང་བསལ་དུ་མེད་པ་ངོ་བོ་ཉིད་ཀྱིས་ཡེ་ཤེས་རྡོ་རྗེའི་དཀྱིལ་འཁོར་ནི། ",
            "རང་བཞིན་ལྷུན་གྱིས་གྲུབ་པའི་བཏགས་གཞི་ཙམ་དུ་རྒྱ་ཆེར་གསུངས་ཤིང་། ",
            "རྒྱལ་བ་རོང་ཀློང་དག་གིས་ཀྱང་དེ་ལྟར་བཞེད་པར་མངོན་ནོ།། ",
            "དེ་ལྟ་བུའི་ལུང༵་ནི། ",
            "ནང་རྒྱུད་སྡེ་གསུམ་དུ་བཞུགས་པ་དུ་མ་ཉིད་ལས། ",
            "རིགས༵་པ་ནི། ",
            "འགྲོ་དྲུག་གི་སྣང་བ་འདི་ཆོས་ཅན། ཆོས་ཉིད་རང་སྣང་ཡིན་ཏེ",
            "ཡུལ་དུ་འཛིན་པ་འཁྲུལ་བའི་སྣང་བ་ཡིན་པའི་ཕྱིར་རོ། །",
            "ཡང་སྣང་བ་རང་སྣང་ཕྱོགས་མེད་ཡིན་།",
            "ཕྱོགས་སུ་འཛིན་པ་འཁྲུལ་པ་ཡིན་པའི་ཕྱིར་རོ། །",
            "གཏན་ཚིགས་ནི། ",
            "ཡུལ་འཛིན་དང་ཕྱོགས་འཛིན་འཁྲུལ་པ་ཡིན་པས། ",
            "འཁྲུལ་པ་ཡིན་པའི་ཕྱིར་གཤིས་ཆོས་ཉིད་ཡིན་ནོ།།",
            ""
        ],
        [
            "དེས་ན་སྣང་བ་ཆོས་ཉིད་ཡིན་པ་དེས་མ་རྟོགས་འཁྲུལ་པ་ཡིན་པ་དེ་ཀས་གཤིས་ཆོས་ཉིད་ཡིན་ནོ།།",
            "དེ་ལྟར་ཡིན་པ་དེ་ཀས་གཤིས་ཕྱོགས་མེད་།",
            "གཤིས་ཕྱོགས་མེད་ཡིན་གྲོལ་ཆོས་ཉིད་ཆེན་པོར་གྲོལ་བ་ནི། ",
            "གསང་སྔགས་ཀྱི་དགོངས་པའི་ཕུག་ལོངས་པས་སྣང་བ་ལྷར་བསྒྲུབ་པ་ལ་ཐོག་མར་འདི་ལ་ངེས་པ་རྙེད་པའི་ཚེ་ན་ཆོས་ཉིད་ཀྱི་རིགས་པ་གྲུབ་སྟེ",
            "གཞན་རིགས་པ་གསུམ་པོ་ཤུགས་ཀྱིས་གྲུབ་འོང་བས་དེ་དག་ནི། ",
            "དཔལ་པས་ཕྱོགས་འཛིན་འཁྲུལ་པ་ཡིན་ནོ།།",
            "དེ་བས་ན་སྣང་བ་རང་སྣང་ཕྱོགས་མེད་རང་ལྡན་ཟུར་པའི་བཤད་སྲོལ་དང་། ",
            "རྒྱལ་བ་རོང་ཀློང་གཉིས་ཀྱི་གཞུང་ལས་ལེགས་པར་ཤེས་དགོས་ཤིང་། ",
            "འདི་རྟོགས་ལྡན་ཆོས་རྗེ་ཀཿཐོག་པ་མཁས་གྲུབ་ཤཱཀྱ་རྡོ་རྗེའི་བཞེད་པའི་ཚུལ་བསྙད་པ་ཡིན་ནོ།།",
            "གང་ཞིག་བསྟན་པས་དཔལ་ལྡན་སྙིང་པོའི་གནད། །",
            "ཚུལ་བཞིན་སེམས་པའི་སྐལ་བཟང་ཐོབ་བྱེད་པ། །",
            "ཡོངས་འཛིན་དམ་པའི་ཚོགས་ཀྱི་ཞབས་པདྨོར། །",
            "གུས་པས་འདུད་དོ་མཆོག་ཐུན་དངོས་གྲུབ་སྩོལ།།",
            ""
        ],
        [
            "རྟོག་གེས་ཆོས་ཉིད་མཇལ་བའི་བྱིས་པ་དང་། །",
            "མཚོན་ཐབས་གཏན་ཚིགས་མི་དགོས་སྟོན་པ་ལ།།",
            "དཔྱོད་བྲལ་ཐོས་ལྡན་ཁེངས་པའི་མཁས་རློམས་རྣམས། །",
            "རྡོ་རྗེ་ཐེག་པའི་ལམ་ལས་ཕྱི་རོལ་སོགས། །",
            "ཟུང་འཇུག་སྒྱུ་འཕྲུལ་དྲྭ་བ་རྒྱུད་ཀྱི་རྒྱལ།།",
            "ལེགས་བཤད་གཞུང་བརྒྱ་བླ་མའི་དྲིན་དག་ལས། །",
            "མཐོང་བའི་ཟབ་གནད་དཔྱོད་ཅིང་བསྡུས་འདིས་ཀྱང་། །",
            "སྐལ་བཟང་མཚར་སྡུག་བྱེད་པའི་རྒྱན་གྱུར་།",
            "ཆོས་གྲལ་ཆེན་མོ་ཀཿ ",
            "ཐོག་ཏུ་རིས་མེད་པའི་བསྟན་པ་རིན་པོ་ཆེ་ལ་དག་པའི་འཛུམ་དཀར་འབུལ་བ་སྤྲུལ་མིང་ཆོས་ཀྱི་རྒྱ་མཚོ་པས་བློ་གསར་བུ་དག་ལ་རྒྱུད་འཆད་པའི་སྐབས་སུ་སྦྱར་།",
            "༈།རྒྱུད་ཀྱི་རྒྱལ་པོ་གསང་བ་སྙིང་པོའི་དོན། །",
            "རྒྱུད་རྣམས་ཀུན་གྱི་རྒྱལ་པོའི་སྙིང་ཁུ་རུ། །",
            "ངེས་པར་རྙེད་ནས་",
            "སྐལ་པ་བཟང་པོ་རུ། །",
            "འདི་འདྲ་མཇལ་བ་ཙམ་གྱིས་ཡིན་པར་རྟོགས།།",
            ""
        ],
        [
            "འོན་ཀྱང་སྙིགས་མ་ལས་ཀྱང་སྙིགས་མའི་དུས། །",
            "འདི་འདྲར་གཏན་བདེ་ཚེ་འདི་ལ་རེག་པའི། །",
            "ཐབས་མཆོག་དོར་ནས་",
            "མི་འདོད་སྡུག་བསྔལ་རྒྱུར། །",
            "འཇུག་པའི་ཡིད་ནི་བདུད་ཀྱི་ལྕགས་ཀྱུ་དེས། །",
            "དྲངས་པ་ཁོ་ནར་མཐོང་བས་ཚུལ་འདི་ལ།།",
            "སྙིང་ནས་བསྒོམ་དང་སྒྲུབ་པ་བྱ་བར་རྟོགས།།",
            "དེ་སླད་དུའང་འདི་ན་ཅུང་ཟད་དུ། །",
            "སྨྲས་པས་ཕན་པ་རང་ལས་དབེན་པ་རུ། །",
            "ཤེས་ཀྱི་གཅིག་པུར་ཡིད་ཀྱིས་འདུ་བྱེད་པས། །",
            "སྤངས་ནས་འདི་དག་སྒྲོལ་བའི་ལམ་བཟང་པོར། །",
            "རྩེ་གཅིག་ཏུ་ཡང་འཇུག་པར་བྱ་སྙམ་མོད།།",
            "དེ་འདྲ་དེ་ཡང་བསྟན་པའི་སྙིང་པོ་ཉིད། །",
            "ཤིན་ཏུ་ཉམས་པར་གྱུར་པ་མ་བཟོད་ནས།།",
            ""
        ],
        [
            "བདག་གི་ཁ་ནས་གང་བྱུང་འདི་ན་ཐལ།།",
            "ཅེས་པའང་སི་ཏུ་པས་སོ།།།།",
            "རྩིས་འཕྲུལ་པ། ",
            "གསེར་སེང་གེ་བཟང་པོ། ",
            "ཞུ་དག་པ། ",
            "སྒོ་མེ་ཀུན་བཟང་ཚོགས་འཕེལ་དང་སེང་གེ་བཟང་།",
            ""
        ]
    ]
}