{
    "version": "BO8651",
    "reviewed_text": [
        [
            "སྤྱི་ནོར་ྋགོང་ས་ྋསྐྱབས་མགོན་ཆེན་པོ་མཆོག་ལ་",
            "ནོ་སྦེལ་ཞི་བདེའི་གཟེངས་རྟགས་འབུལ་བཞེས་མཛད་ནས་",
            "ལོ་ ༢༣ འཁོར་བའི་དུས་དྲན་མཛད་སྒོའི་ཐོག་",
            "སྤེལ་བའི་སྲིད་སྐྱོང་མཁས་དབང་བློ་བཟང་སེང་གེའི་གཏམ་།",
            "༄༅། །ལྷར་བཅས་སྲི་ཞིའི་གཙུག་རྒྱན། ",
            "འཇིག་རྟེན་ཞི་བདེའི་དེད་དཔོན། ",
            "ཁམས་གསུམ་ཆོས་ཀྱི་རྒྱལ་པོ། ",
            "བོད་མིའི་བླ་ན་མེད་པའི་དབུ་འཁྲིད། ",
            "སྤྱི་ནོར་ྋགོང་ས་སྐྱབས་མགོན་ྋརྒྱལ་དབང་སྐུ་ཕྲེང་བཅུ་བཞི་པ་ཆེན་པོ་མཆོག་ལ་",
            "ནོ་སྤེལ་ཞི་བདེའི་གཟེངས་རྟགས་འབུལ་བཞེས་མཛད་ནས་ལོ་ ༢༣ འཁོར་བ་དང༌། ",
            "རྒྱལ་སྤྱིའི་འགྲོ་བ་མིའི་ཐོབ་ཐང་གི་ཉིན་མོ་ཐེངས་ ༦༤ པའི་",
            "དུས་ཆེན་ཁྱད་པར་ཅན་གྱི་སྐབས་འདིར་བཀའ་ཤག་གིས་",
            "སྤྱི་ནོར་ྋགོང་ས་ྋསྐྱབས་མགོན་ཆེན་པོ་མཆོག་ལ་གུས་ཕྱག་དང༌། ",
            "འཛམ་གླིང་གང་སར་གནས་པའི་བོད་མི་དང༌། ",
            "བོད་ཀྱི་གྲོགས་པོ། ",
            "དེ་བཞིན་བོད་དོན་རྒྱབ་སྐྱོར་བ་ཡོངས་ལ་འཚམས་འདྲི་ཞུ་རྒྱུ་།",
            "ཕྱི་ལོ་ ༡༩༨༩ ལོར་སྤྱི་ནོར་ྋགོང་ས་ྋསྐྱབས་མགོན་ཆེན་པོ་མཆོག་ལ་",
            "ནོ་སྦེལ་ཞི་བདེའི་གཟེངས་རྟགས་འབུལ་སྐབས་ཀྱི་ཆེ་བསྟོད་ཚིག་བརྗོད་ནང༌། ",
            "ྋགོང་ས་ྋསྐྱབས་མགོན་ཆེན་པོས་འཚེ་བ་དང་",
            "དྲག་པོའི་ཐབས་ལམ་ཡོངས་སུ་སྤངས་ཏེ་",
            "བཟོད་བསྲན་དང་ཕན་ཚུན་གུས་བརྩིའི་ལམ་ནས་",
            "ཞི་འགྲིག་ཡོང་ཐབས་གནང་བའི་མཛད་རྗེས་ལ་",
            "དམིགས་བསལ་གཟེངས་བསྟོད་གནང་།",
            ""
        ],
        [
            "འདས་པའི་ལོ་ ༢༣ ནང་ྋགོང་ས་ྋསྐྱབས་མགོན་ཆེན་པོའི་",
            "མཚན་མཐོང་གོང་ནས་གོང་དུ་འཕེལ་ཏེ་",
            "ད་ཆ་ྋགོང་ས་མཆོག་གི་མཚན་ཡང་བྱམས་བརྩེ་དང་",
            "འཚེ་བ་མེད་པའི་མིང་གི་རྣམ་གྲངས་ལྟ་བུར་གྱུར་།",
            "ྋགོང་ས་ྋསྐྱབས་མགོན་ཆེན་པོ་མཆོག་གང་ཉིད་ལྟ་བུ་",
            "བླ་ན་མེད་པའི་བོད་མིའི་དབུ་འཁྲིད་དུ་ཐོབ་པའི་",
            "རང་ཅག་བོད་མི་རྣམས་ནི་བསམ་ཡུལ་ལས་འདས་པའི་",
            "བསོད་ནམས་ཀྱི་སྐལ་བ་ཅན་།",
            "དུས་སྐབས་འདིར་ང་ཚོས་བོད་ནང་གི་",
            "ད་ལྟའི་ཛ་དྲག་གནས་སྟངས་སྐོར་ལ་",
            "བསམ་ཞིབ་ཅིག་ངེས་པར་གནང་།",
            "བློ་ཕམ་དང་བཅས་",
            "ཞུ་རྒྱུར་ཕྱི་ལོ་ ༢༠༠༩ ནས་བཟུང་ད་བར་བོད་མི་ ",
            "༩༥ ཀྱིས་རང་ལུས་མེར་བསྲེགས་བཏང་།",
            "ཕྱི་ལོ་ ༢༠༡༡ ནང་རང་ལུས་མེར་བསྲེགས་གཏོང་མཁན་ ༡༢ དང༌། ",
            "ཕྱི་ལོ་ ༢༠༡༢ ནང་ད་བར་ ༨༡ བྱུང་འདུག",
            ""
        ],
        [
            "ཟླ་བ་སྔ་མ་གཅིག་པོའི་ནང་ ༢༨ བྱུང་།",
            "དེ་དག་ནས་འདས་གྲོངས་སོང་བ་བསྡོམས་ ༨༠ ཆགས་།",
            "ཐོག་མར་དགོན་སྡེ་ཁག་ཅིག་ནས་",
            "འགོ་འཛུགས་བྱུང་བའི་ལས་འགུལ་དེའི་ནང་",
            "ད་ཆ་རྒྱལ་ས་ལྷ་ས་ཐེ་བའི་བོད་ཆོལ་ཁ་གསུམ་",
            "ཁྱོན་ཡོངས་ལ་གནས་པའི་འབྲོག་པ་དང༌། ",
            "སློབ་ཕྲུག ",
            "མི་མང་དཀྱུས་མ་བཅས་ནས་མཉམ་ཞུགས་བྱེད་བཞིན་།",
            "བོད་ནང་གི་ཡ་ང་བའི་བྱུང་རིམ་འདི་དག་གིས་",
            "བོད་མི་རྣམས་བོད་ནང་བདེ་སྐྱིད་ངང་",
            "གནས་ཡོད་ཅེས་པའི་རྒྱ་ནག་གཞུང་གི་",
            "སྒྲོག་གཏམ་ལྟེ་བ་དེར་རྒོལ་ཟླ་བྱས་།",
            "འདས་པའི་ལོ་དྲུག་ཅུ་ལྷག་རིང་",
            "འགལ་རྐྱེན་སྣ་ཚོགས་ཡོད་བཞིན་དུ་",
            "བོད་མི་ཚོས་ཞི་བའི་ཐབས་ལམ་སྣ་ཚོགས་བརྒྱུད་",
            "སོ་སོའི་མངོན་འདོད་གསལ་བཏོན་བྱས་།",
            ""
        ],
        [
            "དེ་ཡང་ལོ་རབས་དྲུག་ཅུའི་ཟིང་ཆ་ཡོལ་རྗེས་",
            "ཕྱི་ལོ་ ༡༩༨༧ ཟླ་ ༩ པ་ནས་ཕྱི་ལོ་ ༡༩༨༩ ཟླ་ ༣ བར་",
            "ལྷ་ས་གཙོ་བོར་གྱུར་པའི་ཉེ་འབྲེལ་བོད་རིགས་ས་ཁུལ་ཁག་ཏུ་",
            "བོད་མི་ཚོས་ཞི་བའི་གྱེན་ལངས་རིམ་པར་བྱས་ཡོད་པ་",
            "རྒྱལ་སྤྱིའི་གསར་ལམ་ཁག་ཏུ་ཡོངས་གྲགས་ཆགས་།",
            "དེ་སྐབས་རྒྱ་ནག་གཞུང་གིས་བོད་ནང་",
            "དྲག་པོའི་ཁྲིམས་གཞི་བསྡམས་པ་དང༌། ",
            "ཕྱི་རྒྱལ་གསར་འགོད་པ་དང་",
            "ཡུལ་སྐོར་སྤྲོ་འཆམས་པ་རྣམས་ཕྱིར་འབུད་བཏང་།",
            "ཕྱི་ལོ་ ༢༠༠༦ ལོར་བོད་མི་ཚོས་སེམས་ཅན་གྱི་པགས་པའི་",
            "རྒྱན་གོས་རིགས་སྤང་རྒྱུའི་",
            "ལས་འགུལ་གཞི་རྒྱ་ཆེ་བ་ཞིག་སྤེལ་བ་དང༌། ",
            "མང་ཚོགས་འབོར་ཆེན་འདུ་འཛོམས་ཐོག་",
            "སེམས་ཅན་གྱི་པགས་པའི་རྒྱན་གོས་མེར་བསྲེགས་བཏང་བ་",
            "འཛམ་གླིང་ཡོངས་ཀྱིས་ཤེས་རྟོགས་བྱུང་།",
            "བོད་མིའི་གདུང་སེམས་མཉམ་བསྐྱེད་སྟོན་པའི་",
            "ལས་འགུལ་དེ་ལའང་རྒྱ་ནག་གཞུང་གིས་",
            "དམ་བསྒྲགས་བཀག་སྡོམ་བྱས་།",
            "ཐ་ན་བོད་མི་ཚོས་ཕྱི་ལོ་ ༢༠༠༧ ལོར་",
            "ྋགོང་ས་ྋསྐྱབས་མགོན་ཆེན་པོ་མཆོག་ལ་",
            "ཨ་རིའི་གྲོས་ཚོགས་ཀྱི་གསེར་གྱི་གཟེངས་རྟགས་",
            "འབུལ་བཞེས་མཛད་པར་དགའ་སྤྲོའི་རྣམ་འགྱུར་བསྟན་པར་",
            "ཡང་ཉེན་རྟོག་མི་སྣས་དམ་བསྒྲགས་བྱས་།",
            "ཡང་ལོ་དེ་རང་ནང་རུང་རྒྱས་ཨ་གྲགས་ཀྱིས་",
            "ཡོངས་གྲགས་ཐོག་ྋགོང་ས་མཆོག་བོད་ལ་",
            "གདན་འདྲེན་ཞུ་དགོས་པའི་འབོད་ཚིག་བསྒྲགས་པར་",
            "ལོ་བརྒྱད་རིང་བཙོན་འཇུག་གི་ཁྲིམས་ཆད་དང༌། ",
            "གཞན་ཁག་ཅིག་ལའང་བཙོན་འཇུག་གི་ཁྲིམས་ཆད་བཀལ་།",
            ""
        ],
        [
            "ཕྱི་ལོ་ ༢༠༠༨ ལོར་བོད་ཆོལ་ཁ་གསུམ་གྱི་",
            "ཁྱོན་ཡོངས་སུ་སེར་སྐྱ་རྒན་གཞོན་དབྱེ་བ་",
            "མེད་པར་རྒྱ་ནག་གཞུང་གི་དྲག་གནོན་གྱི་",
            "སྲིད་བྱུས་ལ་ཞི་བའི་གྱེན་ལངས་",
            "གཞི་རྒྱ་ཆེ་ཤོས་དེ་བྱུང་ཡོད་པ་དང༌། ",
            "དེ་སྐབས་བོད་མི་བརྒྱ་ཕྲག་མང་པོ་འཛིན་",
            "བཟུང་གིས་མནར་གཅོད་དང་དམར་བསད་བཏང་བ་",
            "བཅས་ལ་བརྟེན་ནས་༢༠༠༨ ལོའི་པེ་ཅིང་ཨོ་ལམ་པིཀ་རྩེད་འགྲན་ལའང་",
            "དེ་དག་གི་གྲིབ་ནག་ཕོག་ཡོད་པ་།",
            "ཉེ་བའི་ཆར་བོད་རྒྱ་ཁྱབ་ཏུ་",
            "རང་ལུས་མེར་བསྲེགས་གཏོང་མཁན་ཚོར་",
            "གདུང་སེམས་མཉམ་བསྐྱེད་སྟོན་པའི་",
            "ཞི་རྒོལ་གྱི་ལས་འགུལ་གཞན་ཡང་འབྱུང་བཞིན་།",
            "རེབ་གོང་དང་ཆབ་ཆ་ཁུལ་དུ་སློབ་ཕྲུག་སྟོང་ཕྲག་",
            "མང་པོས་ཁྲོམ་གཞུང་དུ་བོད་ཀྱི་སྐད་ཡིག་བདག་གཅེས་དགོས་པ་དང༌། ",
            "རང་དབང་དང་འདྲ་མཉམ་དགོས་པའི་མངོན་འདོད་བཏོན་།",
            ""
        ],
        [
            "དེ་བཞིན་གཙང་པོ་ཁ་བསྒྱུར་བ་དང༌། ",
            "གཏེར་ཁ་གང་བྱུང་བསྔོག་འདོན་བྱས་པའི་རྐྱེན་གྱིས་",
            "བོད་མི་མང་པོ་གནས་སྤོས་བྱས་སྐབས་",
            "ས་གནས་མང་པོའི་ནང་ཉེན་རྟོག་མི་སྣ་དང་བོད་མིའི་དབར་འཁྲུག་འཛིངས་བྱུང་།",
            "ཁྱད་པར་རང་ལུས་མེར་བསྲེགས་གཏོང་མཁན་རྣམས་ལ་",
            "གདུང་སེམས་མཉམ་བསྐྱེད་སྟོན་ཆེད་ཕྱི་ཟླ་ ༡༡ ཚེས་ ༢༦ ཉིན་",
            "ལྷ་ས་དང༌། བྲག་འགོ འཇོ་མདའ། ཛ་ཆུ་ཁ། ཁྲི་འདུ། གསེར་རྟ། ཟི་ལིང༌། དཀར་མཛེས། སི་ཁྲོན་ཞིང་ཆེན་གྱི་ཁྲིན་ཏུའུ་བཅས་ནང་",
            "བོད་རིགས་དགེ་རྒན་དང༌། ལས་།རྩོམ་པ་པོ། གྲྭ་།ཚོང་པ་བཅས་མཉམ་འཛོམས་བྱས་པའི་ཉིན་གསུམ་གྱི་",
            "ཟས་བཅད་ངོ་རྒོལ་ཞིག་འགོ་འཛུགས་བྱས་འདུག",
            "དེ་མཚུངས་རེས་གཟའ་ལྷག་པའི་ཉིན་",
            "བོད་མི་སྟོང་ཕྲག་མང་པོ་མཉམ་འཛོམས་ཀྱིས་",
            "སོ་སོའི་སྐད་ཡིག་དང༌། རིག་གཞུང༌། ཐུན་མོང་མ་ཡིན་པའི་ངོ་བོ་སྲུང་སྐྱོབ་བྱ་རྒྱུའི་",
            "ལྷག་དཀར་གྱི་ལས་འགུལ་ནུས་ཤུགས་ལྡན་པ་སྤེལ་།",
            "རང་ལུས་མེར་བསྲེགས་མུ་མཐུད་འབྱུང་བཞིན་ཡོད་པ་ནི་",
            "བོད་མི་ཚོས་རྒྱ་ནག་གཞུང་གིས་བོད་བཙན་བཟུང་དང་",
            "བོད་མིར་དྲག་གནོན་བྱས་པ་ལ་ཞི་བའི་རྒོལ་ཟླ་བྱས་པ་ཞིག་།",
            ""
        ],
        [
            "ཁྱད་པར་གནས་ཚུལ་དེ་དག་གིས་",
            "བོད་མི་རྣམས་ཀྱི་འུ་ཐུག་དང་ཞེ་འཁོན་གྱི་",
            "སྒོ་མཚམས་གསར་པ་ཞིག་ཏུ་སླེབས་པ་དང༌། ",
            "ཟིང་ཆ་དང་དྲག་གནོན། ",
            "སྔར་ལས་ཆེ་བའི་ཟིང་ཆ་བཅས་ཀྱི་འཁོར་ལོའི་ནང་ཚུད་དེ་",
            "གནས་སྟངས་ཇེ་ཞན་ཇེ་སྡུག་ཏུ་འགྲོ་བ་མཚོན་གྱི་།",
            "རང་ལུས་མེར་བསྲེགས་བྱུང་དགོས་པའི་རྒྱུ་མཚན་",
            "རྒྱ་ནག་གཞུང་གི་དྲག་གནོན་གྱི་སྲིད་བྱུས་དང༌། ",
            "ཆབ་སྲིད་དམ་བསྒྲགས། ",
            "ཆོས་དད་རང་དབང་བརྡལ་བཤིག ",
            "སྤྱི་ཚོགས་དང་དཔལ་འབྱོར་དབྱེ་།",
            "རིག་གཞུང་དང་ཁོར་ཡུག་རྩ་གཏོར་བཅས་ལ་",
            "བརྟེན་ནས་བྱུང་བར་ངོས་འཛིན་བྱེད་ཀྱི་།",
            "བོད་མིའི་སྒྲིག་འཛུགས་ཀྱིས་ཚབས་ཆེ་བའི་",
            "ལས་འགུལ་རིགས་མ་སྤེལ་རོགས་",
            "ཞེས་འབོད་སྐུལ་ལན་མང་ཞུས་ཡོད་ཀྱང་",
            "མུ་མཐུད་འབྱུང་བཞིན་པ་།",
            "རང་ལུས་མེར་བསྲེགས་གཏོང་མཁན་ཚོའི་",
            "ཡོངས་གྲགས་ཀྱི་མངོན་འདོད་ནི་",
            "ྋགོང་ས་མཆོག་བོད་ལ་གདན་འདྲེན་ཞུ་རྒྱུ་དང༌། ",
            "བོད་མིར་རང་དབང་དགོས་པ་གཉིས་།",
            ""
        ],
        [
            "འདི་གཉིས་ཁོང་ཚོའི་སྙིང་དུ་",
            "བརྣག་པའི་འདོད་དོན་ཡིན་སྟབས། ",
            "ཁོང་ཚོའི་མངོན་འདོད་འགྲུབ་ཐབས་བྱ་རྒྱུ་",
            "དེ་ང་ཚོ་རང་དབང་ལུང་པར་གནས་པ་ཚོའི་ལས་འགན་།",
            "དེར་བརྟེན་ཁོ་ཚོའི་འབོད་སྒྲ་འཛམ་གླིང་",
            "ཡོངས་ལ་ཁྱབ་ཐུབ་པ་བྱེད་རྒྱུ་ང་ཚོའི་",
            "རྩ་ཆེའི་ལས་འགན་ཞིག་ལ་ངོས་འཛིན་ཞུ་གི་།",
            "འོན་ཀྱང་རྒྱ་ནག་དམར་ཤོག་ཚོགས་པས་",
            "དངོས་ཡོད་གནས་ཚུལ་ལས་ཡོངས་སུ་ལྡོག་།",
            "རང་ལུས་མེར་བསྲེགས་བྱུང་བའི་ཁག་དཀྲི་",
            "བཙན་བྱོལ་བོད་མིའི་དབུ་འཁྲིད་ལ་འགེལ་བཞིན་།",
            "བོད་མིའི་སྒྲིག་འཛུགས་དང་ྋགོང་ས་མཆོག་ལ་",
            "དེ་འདྲའི་ཁག་དཀྲི་བྱེད་པ་ནི། ",
            "རྒྱ་ནག་གཞུང་གིས་ལོ་ལྔ་བཅུ་ལྷག་རིང་",
            "བོད་བཙན་བཟུང་བྱས་ཀྱང་བོད་མིའི་",
            "བློ་སེམས་འགུག་ཐུབ་མེད་པར་",
            "དངོས་སུ་ངོས་ལེན་བྱས་པ་ཞིག་དང༌། ",
            "པེ་ཅིང་ནས་ཁྲིམས་མཐུན་སྲིད་བྱུས་ལག་བསྟར་",
            "བྱེད་རྒྱུའི་ཚབ་ཏུ་ཁག་དཀྲིའི་གཡོ་ཐབས་ལ་",
            "མུ་མཐུད་རྒྱབ་རྟེན་བཅོལ་བ་བསྟན་གྱི་།",
            "ཕྱི་ལོ་ ༢༠༡༢ ཟླ་ ༣ ཚེས་ ༡༠ ཉིན་ཕྲན་གྱི་",
            "ཡོངས་ཁྱབ་གཏམ་བཤད་ནང་ཕྱི་ལོ་ ",
            "༢༠༡༢ དེ་བོད་ཀྱི་ཞུ་གཏུགས་ཀྱི་ལོར་སྲུང་བརྩི་",
            "ཞུ་རྒྱུའི་འབོད་སྐུལ་ཞུས་ཡོད་པ་ལྟར། ",
            "ཚང་མས་ཐུགས་ཁུར་མཉམ་བསྐྱེད་གནང་བའི་",
            "འབྲས་བུར་ད་བར་རྒྱལ་ཁབ་མང་པོས་གལ་",
            "གནད་ཆེ་བའི་གཞུང་འབྲེལ་རྒྱབ་སྐྱོར་གྱི་བསྒྲགས་གཏམ་སྤེལ་།",
            ""
        ],
        [
            "དེ་བཞིན་ཡུ་རོབ་དང༌། ",
            "ཕ་རན་སི། ",
            "ཨི་ཊ་ལི། ",
            "ཨ་རི་བཅས་ཀྱི་གྲོས་ཚོགས་ནང་",
            "དངོས་སུ་གྲོས་ཆོད་བཞག་ཐུབ་པ་བྱུང་བ་དང༌། ",
            "ཡང་ཨོ་སི་ཀྲོ་ལི་ཡ་དང༌། ",
            "སྦ་ར་ཛིལ། ",
            "ཁེ་ཎ་ཌ། ",
            "ཡུ་རོབ་སྤྱི་།",
            "ཕ་རན་སི། ",
            "ཇར་མ་ནི། ",
            "ཨི་ཊ་ལི། ",
            "རྒྱ་གར། ",
            "ཉི་ཧོང༌། ",
            "ལྷོ་ཨ་ཕ་རི་ཀ་སོགས་ཀྱི་གྲོས་ཚོགས་",
            "འཐུས་མི་མང་པོས་རྒྱབ་སྐྱོར་གྱི་གཏམ་བཤད་སྤེལ་།",
            "བོད་མིའི་སྒྲིག་འཛུགས་ནས་",
            "བོད་ཀྱི་ཛ་དྲག་གནས་སྟངས་ཐོག་ཐུགས་སྣང་དང་",
            "ཐུགས་ཁུར་གནང་མཁན་མཉམ་འབྲེལ་རྒྱལ་ཚོགས་དང༌། ",
            "སྲིད་གཞུང་ཁག་དང་གྲོས་ཚོགས་ཁག་བཅས་",
            "ཚང་མར་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་།",
            "ཉེ་སྔོན་མཉམ་འབྲེལ་རྒྱལ་ཚོགས་ཀྱི་ཆེས་མཐོའི་",
            "འགྲོ་བ་མིའི་ཐོབ་ཐང་ལྷན་ཚོགས་ཀྱི་འགན་འཛིན་",
            "ལྕམ་ན་ཝི་པི་ལེ་མཆོག་གིས་རྒྱ་ནག་གི་འགོ་འཁྲིད་ཚོར་",
            "བོད་མིའི་དཀའ་ངལ་སེལ་ཐབས་བྱེད་དགོས་པའི་",
            "རེ་འདུན་ཤུགས་ཆེ་བཏོན་།",
            "དེ་ཡང་ཕྱི་ཟླ་ ༡༡ ཚེས་ ༢ ཉིན་ཁོང་གིས་ ",
            "བྱབྱའགྲོ་བ་མིའི་ཐོབ་ཐང་བརྡལ་བཤིག་དང་",
            "དྲག་གནོན་ལ་བརྟེན་ནས་",
            "སྤྱི་ཚོགས་བརྟན་ལྷིང་ནམ་ཡང་ཡོང་ཐབས་མེད་བྱབྱཅེས་དང༌། ",
            "རྒྱ་ནག་གཞུང་གིས་བྱབྱརྒྱལ་སྤྱིའི་འགྲོ་བ་མིའི་ཐོབ་ཐང་",
            "སྲུང་སྐྱོབ་ཚོགས་པ་ཁག་གིས་རྒྱབ་གཉེར་ཞུས་པའི་",
            "ལམ་སྟོན་རྣམས་ལག་བསྟར་དགོས་པ་དང༌། ",
            "མཉམ་འབྲེལ་རྒྱལ་ཚོགས་ཀྱིས་འགྲོ་བ་མིའི་ཐོབ་ཐང་",
            "གནས་སྟངས་རྟོག་ཞིབ་བྱེད་ཆེད་རང་དབང་ཅན་གྱི་",
            "ཁྱད་མཁས་མི་སྣ་གཏོང་རྒྱུའི་གྲོས་འཆར་",
            "ངོས་ལེན་བྱེད་དགོས་",
            "བྱབྱཞེས་པའི་རེ་འདུན་བཏོན་ཡོད་པ་།",
            ""
        ],
        [
            "དེ་བཞིན་པེ་ཅིང་དུ་བཅའ་བཞུགས་ཨ་རིའི་གཞུང་ཚབ་སྐུ་ཞབས་གྷེ་རི་ལོཀ་མཆོག་",
            "ཕྱི་ཟླ་ ༩ པའི་ནང་བོད་ཀྱི་ས་ཁུལ་ཁག་ཏུ་ཕེབས་པ་དང༌། ",
            "”རྒྱ་ནག་གཞུང་གིས་བོད་མིའི་སྐུ་ཚབ་དང་མཉམ་གྲོས་བསྡུར་གྱིས་",
            "དམ་བསྒྲགས་དང༌། གནོད་འཚེ། རང་ལུས་མེར་བསྲེགས་བཅས་བྱུང་དགོས་པའི་སྲིད་བྱུས་ཁག་ལ་",
            "བསྐྱར་ཞིབ་ཀྱིས་དཀའ་རྙོག་སེལ་ཐབས་བྱེད་།",
            "”ཞེས་གསུངས་ཡོད་པ་ལའང་དགའ་བསུ་ཞུ་རྒྱུ་།",
            "ཕྱི་ཟླ་ ༡༡ ཚེས་ ༢༡ ཉིན་",
            "ཇར་མི་ནིའི་འགྲོ་བ་མིའི་ཐོབ་ཐང་ལྷན་ཚོགས་ཀྱི་འགན་འཛིན་གྱིས་",
            "རྒྱ་ནག་གཞུང་ལ་བོད་ནང་སྲིད་བྱུས་གུ་བཤངས་དང༌། ",
            "རང་ལུས་མེར་བསྲེགས་ཀྱི་གནས་ཚུལ་ཇེ་མང་དུ་འགྲོ་བཞིན་པའི་རྒྱུ་རྐྱེན་ཞིབ་འཇུག་ཆེད་",
            "རྒྱལ་སྤྱིའི་མི་སྣ་ཕེབས་འཇུག་དགོས་སྐོར་གསུངས་འདུག",
            "ཕ་རན་སི་གྲོས་ཚོགས་གོང་མས་ཕྱི་ཟླ་ ༡༡ ཚེས་ ༢༧ ཉིན་གྲོས་ཆོད་བཞག་པའི་ནང་",
            "ཡུ་རོབ་སྤྱི་མཐུན་རྒྱལ་ཁབ་ཀྱིས་ཉེ་སྔོན་བསྐོ་འཛུགས་གནང་བའི་",
            "འགྲོ་བ་མིའི་ཐོབ་ཐང་སྐོར་གྱི་དམིགས་བསལ་སྐུ་ཚབ་ནས་",
            "བོད་སྐོར་དམིགས་བསལ་ཕྱག་ལས་གནང་རྒྱུའི་ལས་འགན་བསྐུར་དགོས་པ་འཁོད་འདུག",
            "གོང་གསལ་སྲིད་གཞུང་དང་སྒྲིག་འཛུགས་ཁག་གི་ལས་དོན་རྣམས་བཟང་ཕྱོགས་ཀྱི་འགྱུར་བ་ཞིག་ཡིན་ནའང༌། ",
            "རྒྱ་ནག་ལྷན་དུ་འགྲོ་བ་མྀའི་ཐོབ་ཐང་སྐོར་གྲོས་བསྡུར་གནང་མཁན་",
            "ཕྱི་རྒྱལ་སྲིད་གཞུང་དེ་དག་གིས་བོད་ནང་གི་དངོས་ཡོད་གནས་སྟངས་ཉིན་རེ་བཞིན་ཇེ་ཞན་ཇེ་སྡུག་ཏུ་འགྲོ་བཞིན་ཡོད་པ་དེ་ངོས་འཛིན་གནང་།",
            ""
        ],
        [
            "དེ་བཞིན་དེ་དག་མཚམས་འཇོག་ཡོང་ཐབས་སུ་",
            "ཡོངས་གྲགས་ཐོག་ནས་བར་འདུམ་གནང་།",
            "ད་ལྟའི་དཀའ་ངལ་འདིའི་འབྱུང་རྐྱེན་དང་",
            "འགན་ཁུར་གཉིས་ཀ་རྒྱ་ནག་གཞུང་ལ་།",
            "གལ་སྲིད་རྒྱ་ནག་གཞུང་གིས་དྲག་གནོན་མཚམས་འཇོག་བྱས་ན་",
            "རང་ལུས་མེར་བསྲེགས་ཉུང་དུ་འགྲོ་རྒྱུ་།",
            "བོད་མིའི་སྒྲིག་འཛུགས་ཀྱི་ངོས་ནས་གཉིས་",
            "སྨན་དབུ་མའི་ལམ་གྱི་སྲིད་བྱུས་",
            "མུ་མཐུད་རྒྱུན་འཁྱོངས་བྱས་ཏེ་",
            "བོད་དོན་དཀའ་རྙོག་སེལ་ཐབས་སུ་པེ་ཅིང་དང་",
            "དྷ་རམ་ས་ལའི་དབར་གྲོས་མོལ་",
            "བསྐྱར་གསོ་བྱ་རྒྱུའི་ཆོད་སེམས་ལ་འགྱུར་བ་།",
            "དེར་བརྟེན་དྲག་གནོན་མཚམས་འཇོག་ཡོང་ཐབས་དང༌། ",
            "ཞི་བའི་སྒོ་ནས་དཀའ་རྙོག་སེལ་ཐབས་ཐོག་",
            "རྒྱལ་སྤྱིའི་སྤྱི་ཚོགས་ནས་ངེས་པར་དུ་",
            "མཉམ་ཞུགས་དང་ཐེ་རྟོག་གནང་།",
            ""
        ],
        null,
        [
            "བོད་རིགས་སྤྱི་མཐུན་ཚོགས་པ་ཁག་དང༌། ",
            "བོད་དོན་རྒྱབ་སྐྱོར་ཚོགས་པ། ",
            "རྒྱལ་སྤྱིའི་གཞུང་འབྲེལ་མ་ཡིན་པའི་ཚོགས་པ་ཁག ",
            "འགྲོ་བ་མིའི་ཐོབ་ཐང་དང་",
            "ཁོར་ཡུག་སྲུང་སྐྱོབ་ཀྱི་ཚོགས་པ་ཁག ",
            "ཆོས་ལུགས་མི་སྣ། ",
            "དེ་བཞིན་དྲང་བདེན་ལ་རྒྱབ་སྐྱོར་གནང་མཁན་བཅས་",
            "ཚང་མས་མཉམ་རུབ་ཐོག་ནས་སྲིད་གཞུང་དང་",
            "གྲོས་ཚོགས་ཁག་ལ་བོད་དང་བོད་དོན་སྐོར་",
            "ཞུ་གཏུགས་ཀྱི་ལས་འགུལ་སྤེལ་རོགས་ཞུ་རྒྱུ་།",
            "ཁྱད་པར་འཛམ་གླིང་གི་རྒྱལ་ས་ཆེ་གྲས་ཁག་ཏུ་",
            "མང་ཚོགས་འདུ་འཛོམས་གྱི་ལས་འགུལ་གོ་སྒྲིག་ཞུ་།",
            "རྒྱ་ནག་གཞུང་གིས་རྒྱལ་སྤྱིའི་གསར་འགྱུར་བརྒྱུད་ལམ་ཁག་",
            "བོད་ནང་འགྲོ་བཅུག་རྒྱུའི་རེ་འདུན་བཏོན་།",
            "སྙན་གྲགས་ཆེ་བའི་ཊཡེམ་དུས་དེབ་ནང་",
            "བོད་མིའི་རང་ལུས་མེར་བསྲེགས་ཀྱི་གནད་དོན་དེ་",
            "ཕྱི་ལོ་ ༢༠༡༡ ནང་ཁྱབ་བསྒྲགས་ཆུང་ཤོས་ཀྱི་",
            "གནས་ཚུལ་གྲས་ཡིན་སྐོར་འཁོད་འདུག",
            "དེར་འགྱུར་བ་གཏོང་ཆེད་ང་ཚོས་",
            "གསར་འགོད་མི་སྣར་འབྲེལ་བ་བྱས་ཏེ་",
            "བོད་ནང་གི་གནས་སྟངས་སྐོར་",
            "རྩོམ་བྲིས་སྤེལ་རྒྱུའི་སྐུལ་འདེབས་གནང་།",
            ""
        ],
        [
            "ང་ཚོས་ཕྱི་ཟླ་ ༥ ཚེས་ ༡༧ གྱི་ཉིན་",
            "དེ་བཞིན་བོད་ལ་གདུང་སེམས་མཉམ་བསྐྱེད་ཅེས་པའི་",
            "ཉིན་མོར་ལོ་ལྟར་སྲུང་བརྩི་ཞུ་རྒྱུའི་གསལ་བསྒྲགས་ཞུ་རྒྱུ་།",
            "ཕྱི་ལོ་ ༡༩༩༥ ཟླ་ ༥ ཚེས་ ༡༧ ཉིན་",
            "ྋགོང་ས་ྋསྐྱབས་མགོན་ཆེན་པོ་མཆོག་གིས་",
            "ངོས་འཛིན་གནང་བའི་དགུང་ལོ་ ༦ ལས་མ་སོན་པའི་",
            "པཎ་ཆེན་སྐུ་ཕྲེང་བཅུ་གཅིག་པ་དགེ་འདུན་ཆོས་ཀྱི་ཉི་མ་",
            "རྒྱ་ནག་གཞུང་གིས་བཙན་འཁྲིད་བྱས་པ་ནས་བཟུང་",
            "ད་བར་གར་ཡོད་ཤེས་རྟོགས་བྱུང་།",
            "དེ་མཚུངས་ཕྱི་ལོ་ ༢༠༡༣ ཟླ་ ༡ ཚེས་ ༣༠ ནས་",
            "ཟླ་ ༢ ཚེས་ ༢ བར་ཉིན་བཞིའི་རིང་",
            "ལྡི་ལིར་བཀའ་སྤྱི་ཐུན་མོང་གི་གོ་སྒྲིག་འོག་",
            "མང་ཚོགས་འདུ་འཛོམས་དང་གཏམ་བཤད་སོགས་",
            "གདུང་སེམས་མཉམ་བསྐྱེད་ཀྱི་ལས་འགུལ་སྤེལ་རྒྱུ་།",
            "དེ་སྐབས་བཀའ་བློན་རྣམ་པ་དང༌། ",
            "གྲོས་ཚོགས་ཀྱི་འཐུས་མི་རྣམ་པ། ",
            "དེ་བཞིན་བོད་མིའི་གཞིས་སྒར་ཁག་གི་",
            "སྐུ་ཚབ་བཅས་མཉམ་ཞུགས་གནང་རྒྱུ་།",
            "རྒྱ་གར་གཞུང་མང་གཉིས་ཀྱིས་",
            "བཙན་བྱོལ་བོད་མི་རྣམས་ལ་",
            "གཏོང་ཕོད་ཆེན་པོའི་སྒོ་ནས་འདས་པའི་",
            "ལོ་མང་རིང་མཐུན་འགྱུར་རོགས་རམ་",
            "གནང་བར་བཀའ་དྲིན་རྗེས་དྲན་ཞུ་རྒྱུ་དང༌། ",
            "འཛམ་གླིང་གང་སར་གནས་པའི་",
            "བོད་ཀྱི་གྲོགས་པོ་གསར་རྙིང་ཡོངས་ལའང་",
            "ཐུགས་རྗེ་ཆེ་ཞུ་རྒྱུ་།",
            "ད་ལྟའི་དུས་སྐབས་འདིར་ཁྱེད་རྣམ་པའི་",
            "རྒྱབ་སྐྱོར་གྱི་དགོས་མཁོ་སྔར་བས་ཆེ་བ་ཆགས་།",
            ""
        ],
        [
            "གཞིས་བཞུགས་བོད་རིགས་སྤུན་ཟླ་ཡོངས་ལ་ཞུ་རྒྱུར། ",
            "ང་ཚོ་དུས་རྟག་ཏུ་ཁྱེད་ཚོའི་རྒྱབ་ཏུ་ཡོད་མུས་།",
            "ང་ཚོས་ཆིག་བསྒྲིལ་དང༌། ",
            "གསར་གཏོད། ",
            "རང་ཁ་རང་གསོ་བཅས་ཀྱི་",
            "ལྟ་གྲུབ་ཀྱི་ལམ་སྟོན་ལ་བརྟེན་ནས་",
            "ྋགོང་ས་ྋསྐྱབས་མགོན་ཆེན་པོ་མཆོག་བོད་ལ་",
            "གདན་འདྲེན་ཞུ་ཐུབ་པ་བྱ་རྒྱུ་དང༌། ",
            "བོད་མིའི་རང་དབང་བསྐྱར་གསོ་བྱ་རྒྱུའི་",
            "དམིགས་ཡུལ་མངོན་འགྱུར་ཐུབ་པ་བྱ་རྒྱུ་།",
            "མཐའ་དོན། ",
            "གཞིས་བྱེས་བོད་མི་ཡོངས་དང༌། ",
            "བཀའ་ཤག ",
            "ཕྲན་སྲིད་སྐྱོང་བཅས་ནས་",
            "སྤྱི་ནོར་ྋགོང་ས་ྋསྐྱབས་མགོན་ཆེན་པོ་མཆོག་",
            "སྐུ་ཁམས་བཟང་།",
            "སྐུ་ཚེ་ཞབས་པད་ཡུན་དུ་བརྟན་པ་དང་",
            "ཐུགས་ཀྱི་བཞེད་དགོངས་མཐའ་དག་",
            "འབད་མེད་ལྷུན་གྱིས་འགྲུབ་པའི་གསོལ་འདེབས་དང་",
            "སྨོན་འདུན་ཤུགས་དྲག་ཞུ་རྒྱུ་།",
            ""
        ],
        [
            "སྲིད་སྐྱོང་གིས་ཕྱི་ལོ་ ༢༠༡༢ ཟླ་ ༡༢ ཚེས་ ༡༠ ལ།། །།",
            ""
        ]
    ]
}