{
    "version": "BO8537",
    "reviewed_text": [
        [
            "ཤོག་གྲུ ",
            "ངས་ཉིན་མོ་རེ་རེ་ཤོག་གྲུ་རེ་རེ་",
            "དྲག་ཏུ་བཞུར་བཞིན་པའི་ཆུ་བོའི་གཞུང་ལ་བསྐུར་བ་།",
            "ངས་རང་གི་མིང་ཡིག་དང་",
            "སྡེ་བའི་མིང་ཡིག་ཤོག་གྲུའི་ངོས་ལ་གསལ་བོར་བྲིས་།",
            "ངའི་རེ་བ་ནི་ཤོག་གྲུ་འདི་དག་",
            "ས་ཆ་གཞན་གྱི་མི་རྣམས་ཀྱི་ལག་ཏུ་འབྱོར་རྒྱུ་དང་",
            "ང་ནི་སུ་ཡིན་པ་གསལ་བོར་ཤེས་སུ་འཇུག་རྒྱུ་དེ་།",
            "ངས་སྐྱེད་ཚལ་གྱི་ནང་ན་བཞད་ཡོད་པའི་",
            "མཛེས་སྡུག་གི་མེ་ཏོག་དེ་དག་",
            "ཤོག་གྲུའི་སྟེང་ལ་བཙུགས་ཡོད་ཅིང༌། ",
            "ངའི་རེ་བ་ནི་ཞོགས་པར་བཞད་པའི་མེ་ཏོག་འདི་དག་",
            "མཚན་མོའི་དུས་སུ་བདེ་ལེགས་ཀྱི་ངང་ནས་",
            "ཆུ་འགྲམ་དུ་འབྱོར་རྒྱུ་དེ་།",
            "ངས་ཆུ་བོའི་གཞུང་ལ་ཤོག་གྲུ་བསྐུར་བ་།",
            "མགོ་བོ་དགྱེ་ནས་ནམ་མཁར་བལྟས་།སྤྲིན་གྱི་ཕུང་བོ་རེ་རེ་ཡིས་",
            "རླུང་གཡོར་དཀར་པོ་རེ་རེ་ཕུབ་འདུག",
            ""
        ],
        [
            "ངས་གྲོགས་པོ་སུ་ཞིག་གིས་ཁོའི་ཤོག་གྲུ་ཁྱེར་འོང་ནས་",
            "ངའི་ཤོག་གྲུ་དང་འགྲན་བསྡུར་བྱེད་མིན་",
            "གསལ་བོར་ཤེས་ཐབས་བྲལ། ",
            "མཚན་མོ་སླེབས་།",
            "ངས་རང་གི་ངོ་གདོང་ལག་པས་བཀབ་མ་ཐག",
            "ངའི་རྨི་ལམ་དུ་ཤོག་གྲུ་དེ་དག་མཚན་མོའི་",
            "སྐར་འོད་ཀྱི་ཁྲོད་ན་འཕུར་བསྐྱོད་བྱེད་བཞིན་པ་མཐོང་།",
            "ཤོག་གྲུའི་ནང་ན་གཉིད་ལྷ་བཞུགས་ཡོད་།",
            "ཤོག་གྲུའི་ནང་རྨི་ལམ་གྱི་ལག་གཟེབ་ཀྱིས་ཁེངས་འདུག",
            ""
        ]
    ]
}