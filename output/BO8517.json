{
    "version": "BO8517",
    "reviewed_text": [
        [
            "སྡོང་བོ་ནི་ང་ཡི་སྒེའུ་འགྲམ་།",
            "སྡོང་བོ་ནི་ང་ཡི་སྒེའུ་འགྲམ་།",
            "སྒེའུ་འགྲམ་གྱི་སྡོང་བོ་ཀྱེ། ",
            "ནམ་གུང་གི་དུས་སུ་ངས་དྲ་མ་གཏན་ནའང་། ",
            "དྲ་ཡོལ་འཐེན་ཏེ་འུ་གཉིས་ཀྱི་བར་དུ་",
            "ཡོལ་བས་གཅད་མི་སྲིད་དོ།།",
            "ཁྱོད་རང་དྲན་པ་འཕྲོག་པའི་རྨི་ལམ་ཞིག་དང་འདྲ་བར། ",
            "ས་གཞིའི་ངོས་སུ་ཀྲོང་ངེར་འགྲེང་།",
            "མཐོ་བའི་ས་རུ་སྤྲིན་དཀར་དབུས་ཀྱི་གནམ་ཡོལ་སྙེག ",
            "དེ་ནི་ཁྱོད་ཀྱི་མཐའ་མེད་སྟོང་བཤད་མ་ཡིན་།",
            "དེ་དག་གིས་མི་རྣམས་རྟོགས་དཀའི་གནས་སུ་།",
            ""
        ],
        [
            "དེ་ལྟ་ནའང་སྡོང་བོ་ཀྱེ། ",
            "ངས་ནི་ཁྱོད་ཀྱིས་བརྡབ་གསིག་གཏོར་སྐྱོན་མྱོང་བ་མཐོང་།",
            "གལ་སྲིད་གཉིད་མཐུག་པོ་ལོག་པའི་ང་ལའང་",
            "ཁྱོད་ཀྱིས་སོ་ལྟ་བྱས་ཡོད་ཚེ། ",
            "ཁྱོད་ཀྱིས་ཅིས་ཀྱང་ང་ཡི་སྐྱོ་གདུང་དང་",
            "ཉམ་ང་མཐོང་ཡོད་།",
            "ཅུང་ཙམ་མིན་ན་དེ་ཡི་རྐྱེན་གྱིས་",
            "འཚོ་བའི་ཁྲོད་དུ་ང་ཡིས་རང་ཉིད་ཕམ་མོ་།",
            "ཉིན་དེར། ",
            "ལས་དབང་གིས་འུ་གཉིས་དཔུང་བ་གཤིབ་སྟེ་ཉལ་དུ་བཅུག་ཅིང་། ",
            "ལས་དབང་ལྷ་མོར་ནམ་རྒྱུན་རང་ཉིད་ཁོ་ནར་",
            "གཏོགས་པའི་བསམ་ཚུལ་ལྡན་ནོ།།",
            "འོན་ཏེ། ",
            "ཁྱོད་ཀྱིས་དོ་ཁུར་བྱེད་ས་ནི་",
            "ཕྱི་རོལ་གྱི་སད་སེར་རླུང་བུ་དང་། ",
            "ང་ཡིས་སེམས་ཁུར་བྱེད་ས་ནི་",
            "ནང་སེམས་ཀྱི་ཁ་ཆར་སྨུག་ལོང་ངོ་།།",
            ""
        ]
    ]
}