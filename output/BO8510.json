{
    "version": "BO8510",
    "reviewed_text": [
        [
            "བདག་གི་སྙིང་ཉེ་ལགས། ",
            "ཁོ་མོ་འཆི་དུས་སུ། ",
            "བདག་གི་སྙིང་ཉེ་ལགས ",
            "ཁོ་མོ་འཆི་དུས་སུ ",
            "ཁྱེད་ཀྱིས་ཁོ་མོའི་ཆེད་དུ་སྐྱོ་གླུ་མ་གཏོང",
            "ཁོ་མོའི་སྔས་མགོ་རུ་རྒྱ་སེ་མ་འདེབས་ལ",
            "བསིལ་གྲིབ་ལྡན་པའི་ཤུག་སྡོང་ཡང་མ་འདེབས",
            "ཁོ་མོའི་མགོ་ཐོག་གི་སྦྲང་ཆར་དང ",
            "ཟིལ་ཐིགས་ཀྱིས་བརླན་པའི་རྩྭ་ལྗང་ཞིག་བྱོས",
            "གལ་ཏེ་ཁྱེད་རང་རྙིད་པར་གྱུར་ན",
            "དྲན་པར་གནོངས ",
            "གལ་ཏེ་ཁྱོད་རང་རྙིད་པར་གྱུར་ན",
            ""
        ],
        [
            "བརྗེད་པར་གནོངས ",
            "བདག་གིས་གྲིབ་གཟུགས་མཐོང་མི་ཐུབ་ཅིང ",
            "བདག་གིས་ཆར་པ་ཚོར་མི་ཐུབ་ལ",
            "བདག་གིས་ཀ་ལ་པིང་ཀའི་གླུ་སྐད་ཀྱང་གོ་མི་ཐུབ",
            "དཀའ་སྡུག་གི་ཁྲོད་ནས་གླུ་ཞིག་ལོངས་དང ",
            "འཆར་ནུབ་མེད་པའི་ས་སྲོས་སུ་རྨི་ལམ་རྨི་བ་ཇི་བཞིན ",
            "ཁོ་མོས་གློ་རྡེག་ཏུ་དྲན་སྲིད་ལ",
            "གློ་རྡེག་ཏུ་བརྗེད་ཀྱང་སྲིད་དོ",
            ""
        ]
    ]
}