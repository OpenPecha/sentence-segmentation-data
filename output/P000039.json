{
    "version": "P000039",
    "reviewed_text": [
        null,
        [
            "ཉེ་བར་ལེན་པའི་ཕུང་ཁམས་སྐྱེ། །",
            "ལྡན་པའི་ཆོས་ཀྱིས་གདགས་པར་མཛད།།",
            "ཉེར་ལེན་འདུན་དང་",
            "འདོད་ཆགས་ཏེ།།",
            "མ་འོངས་ད་ལྟའི་ཕུང་པོ་ནི། །",
            "མངོན་པར་འགྲུབ་དང་",
            "ཡོངས་མི་གཏོང༌།།",
            "བདག་གི་གཞི་ལྔ་བརྗོད་ཕྱིར་དང༌། །",
            "ལུས་དང་",
            "ཡོངས་སུ་གཟུང་གཉིས་ཀྱིས། །",
            "འདས་དང་",
            "ད་ལྟའི་ཉེར་སྤྱོད་དྲུག །",
            "འཛིན་ཕྱིར་གཉིས་ཉིད་མ་འོངས་པའི། །",
            "རྣམ་ཤེས་དྲུག་གི་སྐྱེ་སྒོའི་ཕྱིར། །",
            "ཕུང་པོ་བཏགས་ཡོད་ཕྱིར་ངོ་བོ། །",
            "བརྗོད་པས་དམིགས་ཀྱིས་དབྱེ་མི་ནུས།།",
            "འོན་ཀྱང་",
            "དེ་རྟེན་གྱི་བརྗོད་པས། །",
            "དེའི་ཡང་",
            "རྟོགས་པར་འགྱུར་ཕྱིར་རོ། །",
            "རེག་ཡུལ་དཔྱད་གཟུགས་རུང་མྱོང་བ། །",
            "འདུས་ཏེ་",
            "ཤེས་བྱེད་དམིགས་ལ་",
            ""
        ],
        null,
        [
            "གཟུགས་ན་སྣ་ལྕེའི་འཁོར་ཚོར་དང༌། །",
            "ཡིད་སེམས་ཟང་ཟིང་མེད་དུཿཁ། །",
            "ཞེན་རྟེན་གསུམ་མེད་གཉིས་ནས་།",
            "གསུམ་དགའ་བཞི་ན་བདེ་གོང་མར། །",
            "དབང་ཤེས་ལྔ་དང་ལུས་ཚོར་མེད།།",
            "འདུ་ཤེས་ངོ་བོ་གནས་དམིགས་པས། །",
            "ལྔ་དྲུག་དྲུག་གོ་འདུ་བྱེད་ལ།།",
            "དགེ་ཉོན་གནས་སྐབས་ལ་སེམས་པས། །",
            "སེམས་པ་གཙོར་བཞག་དེ་དྲུག་དབྱེ།།",
            "ཉེར་སྤྱོད་ཐ་སྙད་འདོགས་དངོས་ཕྱིར། །",
            "ཚོར་འདུ་ཕུང་པོ་ལོགས་སུ་སྨོས།།",
            "གཞན་རྩོད་རྩ་བར་གྱུར་སོགས་འདོད།།",
            ""
        ],
        [
            "དེ་མིན་རྣམས་དང་ལྡན་པ་མིན།།",
            "ཐམས་ཅད་ཕལ་པའི་འདུ་བྱེད་དོ།།",
            "རྫས་ཡུལ་དུས་དང་བྱ་བྱེད་ཀྱི། །",
            "ཆོས་གང་སེམས་དང་མཚུངས་ལྡན་པ། །",
            "སེམས་ལས་འཐོན་པས་སེམས་བྱུང་ངོ༌།།",
            "དེ་གཉིས་དཔྱད་དཀའ་ཡིད་བརྟན་པའི། །",
            "ལུང་དང་རིགས་པས་ཐ་དད་གྲུབ།།",
            "ཚོར་འདུ་སེམས་པ་ཡིད་བྱེད་།",
            "ཀུན་འགྲོ་འདུན་མོས་དྲན་ཏིང་ཤེས།།",
            ""
        ],
        [
            "ཡུལ་ངེས་དད་དང་ངོ་ཚ་ཤེས།།",
            "ཁྲེལ་ཡོད་མ་ཆགས་ཞེ་སྡང་མེད།།",
            "གཏི་མུག་མེད་བརྩོན་སྦྱངས་བག་ཡོད།།",
            "བཏང་སྙོམས་རྣམ་མི་འཚེ་རྣམས་དགེ། །",
            "འདོད་ཆགས་ཁོང་ཁྲོ་ང་རྒྱལ་དང༌། །",
            "མ་རིག་ཐེ་ཚོམ་ལྟ་རྩ་ཉོན། །",
            "འཇིག་ཚོགས་མཐར་འཛིན་མཆོག་འཛིན་གཉིས། །",
            "ལོག་ལྟ་དེ་ལས་སྒྲོ་སྐུར་དང༌། །",
            "སྔོན་གྱི་ལུང་མ་བསྟན་གྱི་ལྟ། །",
            "ལྔ་གཟིགས་མཐའ་བསལ་ཐ་ཉི་ཤུར། །",
            "བདག་དང་བདག་གིར་ལྟ་འཇིགས་ལྟ། །",
            "མ་དཔྱད་གཞི་ཅན་དག་ཏུ་བཤད།།",
            "ཁྲོ་དང་འཁོན་འཛིན་འཆབ་དང་ཚིག །",
            "ཕྲག་དོག་སེར་སྣ་སྒྱུ་གཡོ་རྒྱགས། །",
            "རྣམ་འཚེ་ངོ་ཚ་མེད་ཁྲེལ་མེད།།",
            "དམུ་རྒོད་མ་དད་ལེ་ལོ་དང༌། །",
            "བག་མེད་བརྗེད་ངས་ཤེས་བཞིན་མིན།།",
            ""
        ],
        null,
        [
            "སྦྱོར་འབྲེལ་མགྱོགས་པ་གོ་རིམ་དུས། །",
            "ཡུལ་གྲངས་ཚོགས་པའོ་གནས་དང་ནི། །",
            "ངོ་བོ་གདགས་པ་གསུམ་གྱིས་སོ།།",
            "རྣམ་ཕུང་སེམས་ཡིད་རྣམ་ཤེས་སོ།།",
            "ཀུན་གཞི་རྣམ་སྨིན་ལེན་རྣམ་ཤེས། །",
            "དེ་དག་བག་ཆགས་བསགས་ཕྱིར་སེམས། །",
            "རྟག་ཏུ་རློམས་སེམས་བདག་ཉིད་ཅན། །",
            "དེར་བརྟེན་དེ",
            "ར་དམིགས་ཉོན་མོངས་བཞི། །",
            "མཚུངས་ལྡན་ཉོན་མོངས་ཅན་གྱུར་ཡིད། །",
            "ལམ་མངོན་གྱུར་དང་འགོག་ཞུགས་དང༌། །",
            "མི་སློབ་སར་མིན་ཐམས་ཅད་འགྲོ།།",
            "རྣམ་གྲངས་དྲུག་པོ་འགགས་མ་།",
            "ངོ་བོ་ཉིད་དང་གནས་དང་ནི། །",
            "དམིགས་པ་དང་ནི་གྲོགས་རྣམས་དང༌། །",
            "ལས་ཏེ་སྒོ་ནི་ལྔ་པོ་ལས། །",
            "སེམས་བྱུང་བ་གང་རྣམ་ཤེས་དྲུག །",
            "སེམས་ནི་རང་བཞིན་དང་བ་སྟེ།།",
            ""
        ],
        [
            "རྙོག་པར་བྱེད་པ་ཡིད་ཡིན་ནོ།།",
            "རྣམ་པར་ཤེས་དང་བཅས་པའི་ཡིད། །",
            "རྟག་ཏུ་བག་ཆགས་འདེབས་པར་བྱེད།།",
            "གཟུགས་ཀྱི་དབང་དོན་གཟུགས་ཅན་ཁམས། །",
            "ཆོས་སྐྱེའི་གཟུགས་དང་ཕུང་པོ་གསུམ། །",
            "ཆོས་ཁམས་ཐ་མས་རྣམ་ཤེས་ཁམས། །",
            "འདུས་མ་བྱས་པ་དོན་མེད་ཕྱིར། །",
            "ཕུང་པོར་མ་བཞག་དེ་བརྒྱད་དེ། །",
            "དེ་བཞིན་ཉིད་གསུམ་ནམ་མཁའ་དང༌། །",
            "འགོག་པ་གཉིས་དང་མི་གཡོ་དང༌། །",
            "འདུ་ཤེས་ཚོར་བ་འགོག་པའོ།།",
            "གཟུགས་ལྔ་ཕུང་གསུམ་འདུས་མ་བྱས། །",
            "བཅུ་དྲུག་ཆོས་ཀྱི་ཁམས་ཡིན་ནོ།།",
            "རྣམ་ཤེས་སྐད་ཅིག་དེར་རྒྱུ་ལས། །",
            "སྐྱེ་ཕྱིར་དབང་པོའི་མིང་ཅན་འགྱུར།།",
            ""
        ],
        null,
        [
            "ཟག་མེད་ཡིད་ཀྱིས་ཐམས་ཅད་ཤེས།།",
            "གནས་དང་གནས་པ་རྟེན་བརྟེན་པ། །",
            "ཀུན་ཉོན་རྣམ་པར་བྱང་ཉིད་ཀྱི། །",
            "ཕུང་པོ་གོ་རིམ་བཞིན་དུ་བླུགས།།",
            "དབང་པོའི་ཁམས་སྐྱེ་འཇིག་རྟེན་མཐུན།།",
            "དེ་རྒྱུར་བྱས་ཡུལ་གནས་བརྟེན་ལ།།",
            "རྟེན་འབྱུང་རྣམ་ཤེས་དཔུང་རྒྱས་དང༌། །",
            "ཁུར་ཁྱེར་ཕུང་དོན་ས་བོན་དང༌། །",
            "རང་མཚན་འབྲས་རྒྱུ་བསྡུས་འཛིན་ཁམས། །",
            "སྐྱེ་སྒོ་གཉིས་སམ་ལྔས་སྐྱེ་མཆེད། །",
            "གཟུགས་ནི་དབུ་བ་རྡོས་སོགས་དཔེས། །",
            "ཆོས་ཉིད་བདག་མེད་མཚོན་པ་ཡིན།།",
            "རབ་དབྱེ་རྣམ་པ་དང་བསྡུས་པ། །",
            "རྣམ་པའི་དྲུག་ཅུ་རྩ་གཅིག་རྣམས། །",
            "ཇི་ལྟར་དེར་འཇོག་ཏུ་ཞིག་ཡོད།།",
            ""
        ],
        [
            "ཅི་ཕྱིར་བརྟག་པས་དགོས་ཆེད་སྟོན།།",
            "དབང་པོའི་སྤྱོད་ཡུལ་བརྗོད་དེ་ལས། །",
            "གཞན་ལ་ལྟོས་མེད་རྫས་གྲུབ་།",
            "བཏགས་ཡོད་ཀུན་ཉོན་རྣམ་བྱང་གི། །",
            "དམིགས་དབྱེས་ཀུན་རྫོབ་དོན་དམ་མོ། །",
            "བཞི་ལྔ་བཅུ་གསུམ་གྱི་ཤེས་བྱ།།",
            "བརྒྱད་ཀྱིས་རྣམ་ཤེས་བྱ་ཡུལ་དྲུག །",
            "མངོན་ཤེས་བྱ་བ་གཟུགས་ཅན་དུ། །",
            "ཉི་ཤུས་བཞག་འགའ་འབྲེལ་དང་འབྲས། །",
            "བཏགས་པ་ལྔས་དངོས་མིག་ཡུལ་དུ། །",
            "གཏན་ཡོད་རྡུགས་པས་ཐོགས་བཅས་ཏེ།།",
            "ཡུལ་དམིགས་སྒྲིབ་ཐོགས་འདིར་ཕྱི་མ། །",
            "རྒྱུ་གསུམ་རྣམ་གྲངས་གཅིག་གིས་སོ།།",
            "ཉོན་མོངས་ལྷན་འབྱུང་ཟག་བཅས་དང༌། །",
            "རྩོད་འབྲུ་འགྱེད་པ་འཐབ་བཅས་དང༌། །",
            "སྲིད་ལུས་ལྷག་ཆགས་ཟང་ཟིང་བཅས།།",
            ""
        ],
        null,
        [
            "མིག་རྣ་ཡིད་གསུམ་མ་ཕྲད་པར། །",
            "སྣ་ལྕེ་ལུས་ཕྲད་དེ་གསུམ་མཉམ།།",
            "མིག་རྣས་ཆུང་མཉམ་ཆ་གསུམ་དང༌། །",
            "དབང་ཤེས་ད་ལྟ་རང་མཚན་ཉིད། །",
            "ཡིད་ཤེས་དུས་གསུམ་གཉིས་ཀ་འཛིན།།",
            "ཤེས་གང་ཡུལ་གྱི་རྣམ་སྐྱེས་ལ།།",
            "ཡུལ་འཛིན་ཞེས་བཏགས་ཡིད་ཤེས་ཀྱི། །",
            "གཟུང་བྱ་མིག་སོགས་སེམས་བྱུང་གསལ།།",
            "ཡུལ་རྣམས་ཡང་ངོ་བསྟན་ལས་ཕྱིར། །",
            "ཕྱོགས་རྣམས་འདོད་སྲིད་འབྲེལ་འབྱུང་བས། །",
            "ཕྱིར་ལྟས་མཉམ་བཞག་ས་ནང་ལྟས། །",
            "ངོ་བོ་མཚུངས་ལྡན་ཀུན་བསླང་བས། །",
            "ཉོན་མོངས་ཅན་གཞན་ཉོན་མོངས་མིན།།",
            ""
        ],
        [
            "བྱུང་ལ་འགགས་འདས་དགུ་ཡིས་ཀྱང༌། །",
            "རྒྱུ་ཡོད་མ་བྱུང་མ་འོངས་པ། །",
            "བརྒྱད་ཀྱི་བྱུང་ལ་མ་འགགས་པ། །",
            "ད་ལྟ་བདུན་གྱིས་དེར་བཞག་གོ།།",
            "དེ་གསུམ་གཏམ་གཞི་གཏམ་ནི་ངག །",
            "ཐུན་མོང་སྣང་ཡུལ་སྒྲས་བརྗོད་བྱ།།",
            "ཐ་སྙད་བརྒྱད་གནས་དེའི་གཞིའོ།།",
            "སྐྱོན་མེད་གནས་དང་གཉེན་པོ་དང༌། །",
            "ཡོན་ཏན་རྗེས་མཐུན་དོན་གྱི་དགེ། །",
            "ངོ་བོས་ཕྱེ་ལྔ་གཞན་སྒོས་བརྒྱད། །",
            "དུ་མ་བསྐྱེད་དང་ཉེས་སྤྱོད་ནི། །",
            "ཀུན་ནས་སློང་དོན་མི་དགེ་བ། །",
            "བཅུ་གཉིས་འབྲས་མི་འབྱིན་གཉེན་མིན།།",
            "ཀུན་སློང་མི་བྱེད་གཉིས་སུ་བརྡའ། །",
            "སྤྲད་དུ་མེད་པས་ལུང་མ་བསྟན།།",
            ""
        ],
        null,
        [
            "མཐོང་སྤངས་མ་རྟོགས་ཟག་བཅས་རྣམས། །",
            "སྒོམ་སྤངས་ཟག་མེད་གཉིས་སུ་མིན།།",
            "རྟེན་འབྲེལ་མཚན་ཉིད་ཡན་ལག་དབྱེ།།",
            "མདོར་བསྡུས་རྐྱེན་དང་ལས་རྣམ་གཞག །",
            "ཉོན་མོངས་བསྡུ་དང་དོན་ཟབ་དབྱེ།།",
            "ལུགས་མཐུན་མི་མཐུན་རིམ་པ་བཞིན། །",
            "གཡོ་མེད་མི་རྟག་ནུས་པའི་རྐྱེན། །",
            "ཡན་ལག་བཅུ་གཉིས་གསུམ་འཕེན་པ། །",
            "བཞི་ནི་འཕངས་པ་གསུམ་འགྲུབ་བྱེད།།",
            "གཉིས་གྲུབ་བག་ཆགས་ཤུགས་ཡིད་བྱེད། །",
            "ལྷན་ཅིག་འབྱུང་བ་བྱ་བ་རྐྱེན། །",
            "སྲེད་ལེན་ཉོན་མོངས་འདུ་བྱེད་དང༌། །",
            "རྣམ་ཤེས་སྲིད་ལས་ལྷག་རྣམས་ཚེའི། །",
            "བཅུ་གཅིག་ལྔས་བརྒྱད་ཀུན་བྱང་གིའོ། །",
            "འདི་རྟེན་འབྲེལ་འབྱུང་ཕྱིར་རྐྱེན་ཏེ།།",
            "རྒྱུ་དང་དེ་མ་ཐག་དམིགས་པ། །",
            "བདག་པོ་འབྲས་བུ་སྐྱེད་བྱེད་རྒྱུ། །",
            "ཀུན་གཞིའི་རྣམ་སྨིན་འདུ་བྱེད་བྱུང༌།།",
            ""
        ],
        null,
        [
            "མཐོང་ལམ་བཅོ་ལྔའི་བར། །",
            "ཀུན་ཤེས་བྱེད་དང་བཅུ་དྲུག་བརྟེན།།",
            "སློབ་ལམ་ཀུན་ལ་ཀུན་ཤེས་དང༌། །",
            "མི་སློབ་ལམ་ལ་ཀུན་ཤེས་ལྡན།།",
            "དེ་གསུམ་འདིར་བསྟན་འདས་ས་ལའོ།།",
            "སེམས་རྟེན་བྱེ་བྲག་འབྱེད་གནས་དང༌། །",
            "ཀུན་ཉོན་ཚོགས་དང་རྣམ་བྱང་བྱེད།།",
            "ཡང་ན་འཇུག་རྟེན་སྐྱེ་གནས་དང༌། །",
            "ཉེར་སྤྱོད་ལྡོག་པའང་རྣམ་པའི་དབྱེ།།",
            "གཏོང་ཐོབ་ལྡན་ཚུལ་གྱིས་ཤེས་བྱ།།",
            ""
        ],
        [
            "རང་གི་མཚན་ཉིད་ཁོ་ནས་།",
            "འགྱུར་བའི་དབང་བྱུང་ཡིད་མི་བདེ།།",
            "ཉེར་ལེན་ལྡན་པ་འདུ་བྱེད་དོ།།",
            "རྒྱུ་འབྲས་མ་བསྟན་མི་འདྲར་སྨིན།།",
            "རྣམ་སྨིན་དངོས་བཏགས་གསུམ་ཡང་སྟེ།།",
            "འཇུ་བས་ཁམ་ཟས་འདོད་ན་དེ།།",
            ""
        ],
        [
            "སྐྱེ་མཆེད་གསུམ་གྱི་བདག་ཉིད་ཡིན།།",
            "གཉིས་ཕྲ་གཞན་རགས་ཡུལ་རེ་ལེན།།",
            "རེག་པ་སེམས་པ་རྣམ་ཤེས་ཟས། །",
            "འདོད་པའི་རགས་དང་ཁམས་གོང་ཕྲ། །",
            "བྱེད་བཞི་མྱང་འདས་མ་གཏོགས་ཆོས། །",
            "གོང་བཅས་མྱང་འདས་གོང་ན་མེད།།",
            "བསྡུས་དབྱེ་གསུམ་བཞི་དྲུག་གིས་ཏེ།།",
            "ཀུན་བརྟགས་རྣམ་པར་བརྟགས་པ་དང༌། །",
            "ཆོས་ཉིད་ཀྱིས་གང་མཚན་ཉིད་གསུམ། །",
            "མཚན་ཉིད་རྣམ་པ་ལུས་རྒྱུན་བཞི། །",
            "ཡོངས་ཤེས་གཅིག་དང་སྤངས་པའི་དགུ། །",
            "ཕྱི་ནང་ལྟས་རིང་ཡོངས་ཆད་དང༌། །",
            "དེ་དུས་ཀུན་ཏུ་སྟོན་པ་དྲུག །",
            "བསྡུས་པ་བཅུ་གཅིག་མཚན་ཉིད་ཁམས། །",
            "རིགས་སྐབས་གྲོགས་ཕྱོགས་དུས་ཕྱོགས་གཅིག །",
            "མཐའ་དག་གཅིག་གིས་དོན་དམ་གྱིའོ། །",
            "དམིགས་པ་མངོན་སྡུད་ཕན་ཡོན་ཡིན།།",
            "མཚུངས་ལྡན་དྲུག་སྟེ་ཐ་དད་མེད།།",
            ""
        ],
        [
            "འདྲེས་གྱུར་ཕྲད་དང་ལྷན་ཅིག་འབྱུང༌།།",
            "བྱ་བ་བསྒྲུབ་དང་མཐུན་པར་རྟོགས།།",
            "མཐུན་རྟོགས་ངོ་བོ་ཁྱད་ཆོས་དབྱེ།།",
            "ལྡན་པ་འཕེལ་འགྲིབ་ལ་བཏགས་གང༌། །",
            "ས་བོན་དབང་དང་ཀུན་འབྱུང་ལྡན།།",
            "ཉོན་མོངས་ལུང་མ་བསྟན་བྱུང་དགེ། །",
            "མ་བཙལ་ཀུན་འབྱུང་དེ་དག་གི། །",
            "ས་བོན་ཉམས་མིན་མ་བཅོམ་པ། །",
            "དེ་མངོན་གྱུར་དང་མ་གྱུར་ལྡན།།",
            "སྦྱོར་བྱུང་དགེ་ལུང་མ་བསྟན་པ། །",
            "འབྱུང་བའི་རྐྱེན་གྱིས་རྒྱུའི་ས་བོན། །",
            "ཡོངས་སུ་བརྟས་ཟིན་དབང་དང་ལྡན།།",
            ""
        ],
        [
            "ད་ལྟའི་ཆོས་རྣམས་རང་མཚན་དུ། །",
            "མངོན་དུ་གྱུར་པ་ཀུན་འབྱུང་ལྡན།།",
            "གང་ཟག་ཆོས་ཐོབ་ལྡན་ཚུལ་ལོ། །",
            "ཆོས་མངོན་པ་རྣམ་པར་འབྱེད་པ་",
            "ཚིག་ལེའུར་བྱས་པ་ལས། ",
            "ཆོས་ཐམས་ཅད་ཀྱི་མཚན་ཉིད་བསྟན་པའི་",
            "རབ་ཏུ་བྱེད་པ་དང་པོའོ།།།། ",
            "༈ བདེན་པ་རྣམ་དེས་སྡུག་ཀུན་དང༌། །",
            "འགོག་ལམ་འཕགས་པའི་བདེན་པའོ།།",
            "གང་འདི་གང་དུ་གང་གིས་ནི། །",
            "ཇི་ལྟར་སྡུག་བསྔལ་ལས་སྡུག་བདེན། །",
            "གང་འདི་སེམས་ཅན་སྐྱེ་བ་སྟེ།།",
            "སྲིད་པ་ལྔ་བཅུ་རྩ་བརྒྱད་པོ། །",
            "འགྲོ་བས་ལྔ་དང་ཁམས་ཀྱིས་གསུམ། །",
            "རྣམ་ཤེས་ཀྱིས་གནས་བདུན་ནམ་དགུ། །",
            "ལུས་ཚེ་ལོངས་སྤྱོད་སྐྱེ་ཐོབ་པ། །",
            "གང་དུ་སྐྱེ་བའི་གནས་ཀྱི་སྟེ།།",
            "སྣོད་ཀྱི་འཇིག་རྟེན་རླུང་ལ་ཆུ། །",
            "དེ་ལ་ས་བརྟེན་རི་རབ་དང༌། །",
            "རི་བདུན་བཅུ་གཉིས་གླིང་ནང་ཕྱིའི། །",
            "རྒྱ་མཚོ་ཁོར་ཡུག་རི་བོས་སྐོར། །",
            "གངས་ཅན་འོག་ནས་སུམ་ཁྲི་དང༌། །",
            "ཉིས་སྟོང་ཡང་སོས་འོག་ནས་འོག །",
            "བཞི་སྟོང་བཞི་སྟོང་དཔྱད་གཞན་བདུན། །",
            "དེ་དག་ཐད་ཁའི་བར་གྲང་དམྱལ། །",
            "འདི་འོག་ལྔ་བརྒྱར་ཡི་དྭགས་ཁབ། །",
            "དུད་འགྲོའི་རྩ་གནས་རྒྱ་མཚོ་ཡིན།།",
            ""
        ],
        [
            "ཆུར་ནུབ་ལྷུན་པོའི་སེང་ལྷ་མིན།།",
            "བཅུ་གཅིག་གླིང་མི་གཅིག་སྲིན་པོ། །",
            "གཉའ་ཤིང་འཛིན་རྩེར་རྒྱལ་ཆེན་བཞི། །",
            "སུམ་ཅུ་རྩ་གསུམ་རི་དབང་སྤོར། །",
            "འཐབ་བྲལ་ནས་ནི་འོག་མིན་བར། །",
            "ནམ་མཁར་གཟུགས་མེད་གནས་མེད་དོ།།",
            "གནས་གཞན་ལྔ་བཅུ་རྩ་བཞི་ལས། །",
            "སུམ་ཅུ་རྩ་དྲུག་འདོད་པའི་ཁམས། །",
            "ཚངས་པའི་འཇིག་རྟེན་བཅས་པ་གཅིག །",
            "གླིང་བཞི་དེ་སྟོང་སྟོང་སྤྱི་ཕུད། །",
            "དེ་སྟོང་སྟོང་བར་དེ་སྟོང་ནི། །",
            "སྟོང་གསུམ་ཆེན་པོ་ཁོར་ཡུག་གཅིག །",
            "འཇིག་ཆགས་མཉམ་མོ་ཆར་རྒྱུན་དཔེས། །",
            "ཕྱོགས་བཅུའི་འཇིག་རྟེན་ཚད་མེད་བསྟན།།",
            "སྨོན་དགེས་བསྐྱེད་པ་དག་པའི་ཞིང༌།།",
            "བསམ་མི་ཁྱབ་པ་འདིས་མ་བསྡུས།།",
            "གང་གི་སྡུག་བསྔལ་བརྒྱད་དྲུག་གསུམ། །",
            "གཉིས་ཀྱི་ཇི་ལྟར་དེ་བདེན་མཚན། །",
            "མི་རྟག་སྡུག་བསྔལ་སྟོང་བདག་མེད།།",
            ""
        ],
        null,
        [
            "བར་མ་གསུམ་གྱི་བར་བསྐལ་ཚར།།",
            "འཇིག་སྟོང་ཆགས་གནས་རེར་ཉི་ཤུ། །",
            "བརྒྱད་ཅུས་བསྐལ་ཆེན་ཁམས་གོང་ཚད། །",
            "དེས་མཇལ་ཚེ་བསོད་ལས་ཟད་འཆི།།",
            "སྐྱེ་འཇིག་གཉིས་ཆར་གཏོགས་པས་གང༌། །",
            "མི་རྟག་པ་དེ་སྡུག་བསྔལ་གསུངས།།",
            "དེ་ཆོས་ཉིད་འབྲེལ་འདུ་བྱེད་ལའང༌། །",
            "ཕུང་ཁམས་སྐྱེ་ལ་རྟག་བརྟན་དང༌། །",
            "ཐེར་ཟུར་རྟག་པའི་བདག་བདག་གི། །",
            "མེད་ཕྱིར་དེ་དག་ངེས་སྟོང་པ། །",
            "རྗེས་མཐོང་ལྷག་མའི་བདག་མེད་མཐོང༌།།",
            "རྣམ་རྟོག་གང་གི་གང་བཏགས་དངོས། །",
            "ཀུན་བཏགས་ངོ་བོ་ཉིད་ཀྱིས་སྟོང༌། །",
            "སྣང་བ་དེ་བཞིན་ཡོད་མིན་པས། །",
            "གཞན་དབང་རང་གི་མཚན་ཉིད་ཀྱི། །",
            "གཟོད་ནས་གཟུང་བར་འཛིན་གཉིས་ཀྱི། །",
            "སྟོང་པས་ཡོངས་གྲུབ་རང་བཞིན་གྱིས། །",
            "གསུམ་ལ་བདག་སྨྲས་བཏགས་མཚན་ཉིད། །",
            "མ་རྙེད་པས་ན་བདག་མེད་དོ།།",
            "སེམས་ཟིན་གྲུབ་བདེ་གཅིག་དང་འགྱུར།།",
            ""
        ],
        null,
        [
            "རེ་ལྟར་ཐོགས་ན་ཞག་བདུན་པ། །",
            "འཆི་འཕོ་ཅི་སྟེ་ན་བཟློག་སྟེ།།",
            "དེར་ལས་གསོག་ཕྱིར་སྐལ་མཉམ་མཐོང༌།།",
            "སྐྱེ་འགྱུར་གཟུགས་དང་ལས་ཤུགས་འཕྲུལ།།",
            "རྫུ་འཕྲུལ་ཅན་མཚུངས་སྐྱེ་གནས་ཐོགས།།",
            "ཆགས་སྐྱེས་དེ་འགག་ཉིང་མཚམས་སྦྱོར།།",
            "མཉམ་པ་སྲང་མདའི་མཐོ་དམའ་བཞིན། །",
            "སྐྱེས་ནས་",
            ""
        ],
        [
            "སྲིད་པའི་མཚོ་འདིར་འཁྱམ། །",
            "ཀུན་འབྱུང་ཉོན་མོངས་དེའི་དབང་གིས། །",
            "བྱུང་བའི་ལས་གཉིས་འབྱུང་ནང་དགའ།།",
            "དེ་དེར་མངོན་དགས་སྲེད་གཙོ་བོ། །",
            "དངོས་པོ་གནས་སྐབས་དུས་ཁམས་འཚོལ།།",
            "རྣམ་པ་ཐམས་ཅད་དུ་འགྲོ་བས། །",
            "གྲངས་མཚན་འབྱུང་དམིགས་མཚུངས་ལྡན་དང༌། །",
            "རྣམ་གྲངས་ལོག་ཞུགས་ཁམས་རིས་སྤོངས།།",
            "སྲིད་རྩ་དྲུག་དང་ལྟ་བས་བཅུ། །",
            "ངོ་བོ་ཉིད་ཀྱི་མ་ཞིར་འབྱུང༌།།",
            "བག་ཉལ་མ་སྤང་ཡུལ་སྣང་དང༌། །",
            "ཚུལ་མིན་ཡིད་ལ་བྱེད་ལས་འབྱུང༌།།",
            "ཉོན་མོངས་རྣམས་ཡིན་གཞི་མ་རྟོགས།།",
            ""
        ],
        null,
        [
            "འདོད་སྲེད་ལོག་པས་ཚངས་སྤྱོད་འཚོལ།།",
            "མ་སྤངས་དེ་དག་རྒྱས་པར་འགྱུར།།",
            "རྩ་ཉོན་གང་ཡིན་དུག་གསུམ་ཡང༌། །",
            "ཉི་ཤུ་མ་ཡིན་ཉོན་མོངས་བྱེད།།",
            "བརྒྱད་བཞིར་སེམས་ལ་འཁྲིས་ཀུན་དཀྲིས། །",
            "རྒྱུན་ཕྱོགས་ཁྱེར་བས་ཆུ་བོ་དང༌། །",
            "ལོག་སྒྲུབ་ཐབས་སྦྱོར་རྩོད་རྩས་སྲིད། །",
            "ལེན་པས་ཉེར་ལེན་དགྲོལ་དཀའ་མདུད། །",
            "བར་དུ་གཅོད་པས་རྣམ་གཡེང་ངོ༌།།",
            "ལྔ་ནི་བཞི་ཚན་བདུན་གྱི་ལྔ། །",
            "འགེབས་ཕྱིར་སྒྲིབ་ལྔ་ལས་མི་རུང༌། །",
            "འདྲལ་དཀས་ཐ་བ་འཆལ་ཚུལ་སྤྱོད།།",
            "དྲི་མ་གནོད་པར་བྱེད་པ་སྡིག །",
            "ཤིན་ཏུ་འདོད་སྐྱེས་ཟུག་རྔུ་དང༌། །",
            "ཉེས་དམིགས་མང་བ་ཅི་ཡང་དང༌། །",
            "ལོག་སྒྲུབ་ཉིད་ནི་ཉེར་སྤྱོད་དང༌། །",
            "སེམས་འཕྲོ་ཟག་དང་དབུལ་བས་གནོད།།",
            ""
        ],
        null,
        [
            "བརྒྱ་རྩ་བཅུ་གཉིས་མཐོང་སྤངས་རིས། །",
            "འདོད་པར་དྲུག་དང་གཉིས་ལྔ་ལྔ། །",
            "བཅུ་དྲུག་སྒོམ་སྤངས་ཁོང་ཁྲོར་དགུ། །",
            "གཞན་ལྔར་གྱ་གཅིག་གྱ་གཅིག་གིས། །",
            "བརྒྱ་དང་བཅུ་བཞི་ཇི་ལྟར་སྤོང༌།།",
            "ཡིད་བྱེད་ཇི་འདྲ་གང་ཞིག་ལས། །",
            "གཞི་ངོ་ཉེས་དམིགས་ཡོངས་ཤེས་ནས།།",
            "བྱུང་བ་དང་མི་ལེན་ཡོངས་སྤངས།།",
            "མ་སྐྱེས་སྤང་བའི་ལམ་རྙེད་པས། །འདྲེས་ལ་དམིགས་པས་སྤོང་ཅིའི་ཕྱིར། །",
            "མི་རྟག་སོགས་བརྟན་མི་རྟག་ལ༑།",
            "བརྟེན་ནས་དུཿཁ་དེ་ཤེས་ནས།།",
            "བདག་མེད་རྣམ་ཐོབ་ཡོངས་སྦྱོངས་དོན། །",
            "ཤེས་ལམ་རྣམ་གྲོལ་བླ་ན་མེད།།",
            ""
        ],
        null,
        [
            "མི་གཡོ་གཉིས་སམ་གཡོ་བྱེད་ཀྱི། །",
            "འཇུག་བྱེད་བསམ་པ་ལུས་ངག་དང༌། །",
            "ཡིད་ལས་དགེ་དང་མི་དགེ་གཉིས། །",
            "སྲོག་གཅོད་མ་བྱིན་ལེན་ལོག་གཡེམ། །",
            "རྫུན་དང་ཕྲ་མ་ཚིག་རྩུབ་འཁྱལ། །",
            "བརྣབ་སེམས་གནོད་སེམས་ལོག་ལྟ་བཅུ། །",
            "གཞི་བསམ་སྦྱོར་ཉོན་ཟིན་ལས་ལམ། །",
            "བཟློག་པ་དགེ་བཅུ་ལྔ་སེམས་པ། །",
            "དེ་ལས་གཉིས་ནི་བྱས་བསགས་མྱོང༌།།",
            "མྱོང་བར་ངེས་ལས་གསུམ་སྟེ་རེར། །",
            "འབྲས་གསུམ་འཕེན་དང་རྫོགས་པས་བྱེད།།",
            "ཆེས་ལྕིའི་ཆ་དུས་སྔོན་གོམས་སྔར། །",
            "བྱས་པ་ལས་མང་རིམ་མྱོང་ཚུལ། །",
            "འདོད་དགེ་བསོད་ནམས་མི་དགེ་བ། །",
            "བསོད་ནམས་མ་ཡིན་ཁམས་གོང་དགེ། །",
            "མི་གཡོ་མ་རིག་རྐྱེན་ལས་བྱུང༌།།",
            "ཐུན་མོང་ཐུན་མོང་མིན་སྟོབས་དང༌། །",
            "སྟོབས་དང་མི་ལྡན་གནང་བཀག་དང༌། །",
            "རབ་དབྱེ་སྡོམ་དང་སྡོམ་མིན་དང༌། །",
            "དེ་གཉིས་མིན་གསུམ་སྡོམ་པ་ནི། །",
            "སོ་ཐར་བསམ་གཏན་ཟག་མེད་དོ།།",
            "རིས་བརྒྱད་སྣ་གཅིག་སྤྱོད་ལྟ་བུ། །",
            "ལྡན་དང་འཆལ་པ་ཉིད་དུའང་བརྗོད།།",
            "བདེ་སྡུག་བཏང་སྙོམས་མྱོང་འགྱུར་དང༌། །",
            "མཐོང་སྐྱེ་ལན་གྲངས་གཞན་མྱོང་དང༌། །",
            "གནག་དཀར་འདྲེས་མ་ལས་ཟད་དང༌། །",
            "སྦྱིན་དང་ཚུལ་ཁྲིམས་ལས་རྣམས་སོ།།",
            ""
        ],
        [
            "བདག་གིར་བྱ་དང་བགོ་སྐལ་སྤྱོད།།",
            "སྐྱེ་བརྟན་མཐོ་དམའ་ངན་གྱ་ནོམ། །",
            "སེམས་ཅན་ལས་དང་རྣལ་འབྱོར་མཐུ། །",
            "བྱང་སེམས་དབང་དང་སངས་རྒྱས་ཀྱི། །",
            "མཛད་པ་བསྒྲུབ་པའི་ཕྲིན་ལས་རྣམས། །",
            "བསམ་གྱིས་མི་ཁྱབ་ཉིད་དུ་བརྗོད།།",
            "རྒྱུ་དང་ཀུན་འབྱུང་རབ་སྐྱེ་དང༌། །",
            "རྐྱེན་གྱི་མཚན་ཉིད་ཀྱིས་དེ་དག །",
            "འཁོར་བའི་རྒྱུར་ནི་བཞག་པ་ཡིན།།",
            "འགོག་བདེན་མཚན་ཉིད་ཟབ་དང་བརྡ། །",
            "དོན་དམ་མ་རྫོགས་རྫོགས་རྒྱན་མེད།།",
            "རྒྱན་བཅས་ལྷག་བཅས་ལྷག་མེད་དང༌། །",
            "ཁྱད་འཕགས་རྣམ་གྲངས་དག་གིས་སོ།།",
            "གང་དུ་འགོག་པ་དེ་བཞིན་ཉིད། །",
            "གང་གིས་འགོག་པ་ཟག་མེད་ལམ། །",
            "གང་འགོག་ཉོན་མོངས་མི་འབྱུང་བར། །",
            "དང་པོའི་ལུང་དོན་ཕྱི་མའི་ནི། །",
            "དེ་བཞིན་ཉིད་ལ་དམིགས་གང་དུ། །",
            "ཟག་བཅས་དངོས་པོ་རྣམ་འགགས་པ། །",
            "དེ་ནི་ལྷག་མེད་འགོག་མཚན་ཉིད། །",
            "འདུ་བྱེད་ཞི་ཙམ་ཡིན་ཕྱིར་འགོག །",
            "དེ་དག་གིས་འཇིག་ལས་གཞན་མིན།།",
            ""
        ],
        [
            "མཚན་ཉིད་མི་འདྲས་གཞན་མིན་མིན།།",
            "དེ་ཕྱིར་གཉིས་མིན་རང་རིག་པས། །",
            "གཉིས་ཀ་མིན་པ་མིན་པས་ན༑།",
            "སྤྲོས་མེད་མྱ་ངན་འདས་གསུངས་ཟབ།།",
            "ཟག་བཅས་ལམ་གྱི་ཉོན་མོངས་པའི། །",
            "ས་བོན་ཉམས་སྨད་འགོག་གང་ཡིན།།",
            "རྣམ་གྲངས་ཡན་ལག་མྱང་འདས་བརྡ། །",
            "འཕགས་ཤེས་ཀུན་ཏུ་བཅོམ་དོན་དམ། །",
            "བསླབ་པ་གསུམ་གྱི་སྤངས་མ་རྫོགས།།",
            "མི་སློབ་པའི་རྫོགས་ཤེས་རབ་ཀྱི། །",
            "རྣམ་གྲོལ་གཉིས་ཆ་ལས་གྲོལ་བ། །",
            "མངོན་པར་ཤེས་རྐྱེན་མེད་ཡོད་ཀྱི། །",
            "ཕུང་པོའི་ལྷག་བཅས་མ་བཅས་དེ",
            ""
        ],
        [
            "འི། །",
            "མི་གནས་མྱང་འདས་ཁྱད་དུ་འཕགས།།",
            "མ་ལུས་སྤངས་དང་ངེས་པར་སྤངས།།",
            "བྱང་གྱུར་ཟད་པ་འདོད་ཆགས་བྲལ།།",
            "འགོག་རྣམ་ཞི་ནུབ་འདུས་མ་བྱས། །",
            "ལྟ་དཀའ་གཡོ་མེད་མི་འདུད་པ། །",
            "འཆི་མེད་ཟག་མེད་གནས་གླིང་སྐྱོབ།།",
            "མགོན་དཔུང་འཆི་འཕོ་མེད་རིམས་མེད།།",
            "གདུང་མེད་བདེ་ཞི་བདེ་བའི་གཞི། །",
            "བདེ་བར་འགྱུར་དང་ནད་མེད་དང༌། །",
            "མི་གཡོ་མྱང་འདས་མ་སྐྱེས་དང༌། །",
            "མ་བྱུང་མ་བྱས་ལ",
            ""
        ],
        [
            "ས་ཉོན་གྱི། །",
            "འདུས་མ་བྱས་སྐྱེ་མེད་རྣམ་གྲངས། །",
            "འགོག་ཞི་གྱ་ནོམ་ངེས་པར་འབྱུང༌།།",
            "ལམ་བདེན་བདེན་བཞིའི་མངོན་རྟོགས་རིམ། །",
            "ཚོགས་སྦྱོར་མཐོང་སྒོམ་མཐར་ཕྱིན་ལམ། །",
            "ཚུལ་ཁྲིམས་དབང་པོ་བསྡམས་ཟད་ཤེས།།",
            "མི་ཉལ་ཤེས་བཞིན་དགེ་གཞན་དང༌། །",
            "ཤེས་རབ་གསུམ་བསྒོམ་སྣོད་ཉིད་འགྱུར།།",
            "དེའི་གང་དྲོད་རྩེ་བཟོད་ཆོས་མཆོག །",
            "སོ་སོ་རང་གི་བདེན་རྣམས་ལ།།",
            "སྣང་བ་ཐོབ་པའི་ཏིང་ངེ་འཛིན། །",
            "ཤེས་རབ་མཚུངས་ལྡན་བཅས་པ་དྲོད། །",
            "དེ་ལྟར་སྣང་བ་མཆེད་པ་དང༌། །",
            "ཕྱོགས་གཅིག་ལ་ཞུགས་རྗེས་སུ་སོང༌།།",
            "དེ་མ་ཐག་སེམས་དེའི་མཇུག་ཏུ། །",
            "མི་དམིགས་ཏིང་འཛིན་དེ་ཉིད་ཤེས།།",
            ""
        ],
        [
            "མཚུངས་ལྡན་གཅིག་གིས་དམིགས་བྱ་དང༌། །",
            "དམིགས་བྱེད་མཉམ་པས་མཉམ་ཤེས་དང༌། །",
            "སོ་སོ་རང་ལ་སེམས་ཅན་ཆོས། །",
            "ཐམས་ཅད་དུ་གཉིས་བརྡ་བསལ་།",
            "དམིགས་པའི་ཆོས་ཤེས་པའང་དེ།།",
            "དེ་ནི་སྤྲོས་མེད་སྤྲོས་བཅས་ན།།",
            "བདེན་དང་བདེན་ལ་བཟོད་ཤེས་དང༌། །",
            "རྗེས་སུ་བཟོད་ཤེས་སྐད་ཅིག་མ། །",
            "བཅུ་དྲུག་མ་མཐོང་མཐོང་བའི་ལམ། །",
            "སྡུག་བསྔལ་བདེན་དབང་བྱས་པའི་ཆོས། །",
            "སྦྱོར་བ་དེ་ལ་རྣམ་དཔྱད་ཤེས།།",
            "བར་ཆད་མེད་པའི་ལམ་གང་གིས། །",
            "སྡུག་བསྔལ་མཐོང་སྤངས་སྤོང་དེ་བཟོད།།",
            ""
        ],
        [
            "དེ་ཡི་མཇུག་ཐོགས་རྣམ་གྲོལ་ཤེས།།",
            "འདི་གཉིས་འཕགས་ཆོས་རྒྱུར་གཏོགས་པའི། །",
            "ཟག་མེད་ཤེས་རབ་རྗེས་བཟོད་དང༌། །",
            "བཟོད་དེ་ངེས་འཛིན་རྗེས་ཤེས་སོ།།",
            "བདེན་པ་ལྷག་མར་དེ་བཞིན་སྦྱར།།",
            "གཟུང་རྟོགས་འཛིན་རྟོགས་མཚན་མེད་གནས། །",
            "སྐད་ཅིག་བྱ་བ་རྫོགས་པའི་འོ།།",
            "ཆོས་མིག་རྡུལ་མེད་དྲི་བྲལ་ཏེ།།",
            "ཆོས་མཐོང་ཐོབ་དང་རིག་རྟོགས་དང༌། །",
            "བརྒལ་གཉིས་དྲིང་ལ་མི་འཇོག་དང༌། །",
            "གཞན་གྱིས་མི་བཀྲི་མི་འཇིགས་ཐོབ།།",
            ""
        ],
        [
            "གོང་གྱུར་འཇིག་རྟེན་འཇིག་རྟེན་འདས།།",
            "ཆུང་འབྲིང་ཆེ་དང་སྦྱོར་བ་དང༌། །",
            "བར་ཆད་མེད་དང་རྣམ་གྲོལ་དང༌། །",
            "ཁྱད་པར་ལམ་མོ་བསམ་གཟུགས་བརྒྱད། །",
            "ཀུན་བྱང་རྣམ་གཞག་རྣམ་དག་སྒྲོས། །",
            "ལུང་མ་བསྟན་རྩ་བཞིས་ཉོན་མོངས། །",
            "རང་ཉོན་ཀུན་དཀྲིས་བྲལ་རྣམ་བྱང༌། །",
            "དེ་ཡང་ཉམས་གནས་ཁྱད་ཆ་མཐུན།།",
            "བར་མེད་ཐོད་རྒལ་ཅི་དགར་འཇུག། ",
            "ཡན་ལག་སྙོམས་འཇུག་ཚད་མིང་གདགས། །",
            "ལྔ་བཞི་ལྔ་བཞི་བསམ་གཏན་བཞིར། །",
            "གཟུགས་མེད་རོ་གཅིག་ཡན་ལག་མེད།།",
            "མཚན་ཉིད་རབ་ཏུ་ཡིད་བྱེད་དང༌། །",
            "མོས་བྱུང་རབ་དབེན་དགའ་སྡུད་དཔྱོད།།",
            "སྦྱོར་མཐའ་སྦྱོར་མཐའི་འབྲས་ཡིད་བྱེད། །",
            "འདིས་ནི་ངང་ནས་ཐ་མའི་བར། །",
            "སྙོམས་འཇུག་དྲུག་ནི་ཉེར་བསྡོགས་དང༌། །",
            "མི་ལྕོགས་མེད་མཐའ་དངོས་གཞི་ཡིན།།",
            ""
        ],
        null,
        [
            "དང་པོའི་ཉེར་བསྡོགས་ནས་བཟུང་ནས།།",
            "ཅི་ཡང་མེད་པར་དེ་དག་ཉིད། །",
            "ཟག་མེད་ཤེས་རབ་མཚུངས་ལྡན་དུ། །",
            "སྐྱེས་པས་དེར་འགྱུར་སྲིད་རྩེ་ནི། །",
            "འདུ་ཤེས་རྒྱུ་བ་མི་གསལ་བས། །",
            "རྟེན་དུ་མི་རུང་བས་འཇིག་རྟེན། །",
            "འདུ་ཤེས་གསལ་བས་སྙོམས་འཇུག་པ། །",
            "དེ་ཙམ་ཀུན་ཤེས་འདས་ལམ་གཏོགས།།",
            "དགུ་པ་འགོག་སྙོམས་འདས་པ་ཡིན།།",
            "མི་རྟེན་ལ་སྐྱེད་ཚེ་དེར་རམ། །",
            "ཤི་ན་གཟུགས་སུ་མངོན་དུ་བྱེད།།",
            "འབད་རྩོལ་མེད་ཕྱིར་གཟུགས་མེད་མིན།།",
            "ལམ་ནི་ཆུང་ངུའི་ཆུང་སོགས་ཀྱི། །",
            "ས་དགུ་དག་ཏུ་ཁམས་གསུམ་ན།།",
            ""
        ],
        [
            "སྤྱོད་པའི་ཉོན་མོངས་རྣམ་པ་ནི། །",
            "ཆེན་པོའི་ཆེན་པོ་ལ་སོགས་སྤོང༌།།",
            "དེ་ཡི་སྦྱོར་ལམ་ངོས་སྐལ་གྱི། །",
            "ས་བོན་ཆ་རེ་ཙམ་སྤོང་བ། །",
            "དངོས་གཉེན་དེ་ཡིས་དེ་སྤོང་ལ།།",
            "བར་ཆད་མེད་པ་གང་སྤངས་དེའི། །",
            "རྣམ་གྲོལ་མངོན་དུ་བྱེད་པའོ།།",
            "འབྲིང་སྤོང་སྦྱོར་སོགས་གསུམ་ལྟ་བུ། །",
            "སྔ་མ་ལ་ལྟོས་ཁྱད་པར་ལམ། །",
            "གསུམ་དང་གཉིས་ཡང་ལམ་བསྒོམ་པ། །",
            "ཐོབ་པར་བྱ་དང་བརྟེན་པ་དང༌། །",
            "བསལ་ཕྱིར་གཉེན་པོ་བསྒོམ་པའོ།།",
            "སུན་འབྱིན་སྤོང་བ་རྟེན་ཐག་རིང༌། །",
            "དངོས་ལ་ཡོངས་རྟོག་རྩོལ་བས་བྱུང༌།།",
            "སྦྱོང་བྱེད་སྦྱོར་དང་འདྲེས་མངོན་རྟོགས། །",
            "ངེས་འབྱིན་ཐ་དད་བསླབ་གསུམ་སྤྱོད།།",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null
    ]
}