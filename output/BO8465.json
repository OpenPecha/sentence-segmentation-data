{
    "version": "BO8465",
    "reviewed_text": [
        [
            "ཕྱི་ལོ་ ༡༩༨༦ ལོའི་གསུམ་བཅུའི་དུས་དྲན་གྱི་གསུང་འཕྲིན། ",
            "འགྲེམ།",
            "བོད་ཕྱི་ནང་ལ་འཁོད་པའི་རང་རིགས་",
            "སྐྱ་སེར་རྒན་གཞོན་མཐའ་དག་ལ༑",
            "གངས་ཅན་བོད་མི་མང་གིས་རང་དབང་ཐོབ་ཐང་",
            "སྐྱར་གསོ་རྩོད་ལེན་བྱེད་པའི་ལས་འགུལ་ཆེན་པོ་",
            "ཞིག་བརྩམས་ནས་ད་ཕན་ལོ་",
            "ཉི་ཤུ་རྩ་བདུན་འཁོར་འགྲོ་གི་ཡོད་པ་།",
            "ང་ཚོའི་བོད་མི་རིགས་ནི་ལྷག་བསམ་ལྡན་པ། ",
            "ཡ་རབས་གཤིས་བཟང་ལྡན་པ། ",
            "རྣམ་དཔྱོད་ཤེས་རབ་ལྡན་པའི་",
            "མི་རིགས་ཤིག་ཡིན་ཅིང༌། ",
            "ད་ལྟ་འཛམ་གླིང་འདིའི་ནང་གི་",
            "མི་རིགས་འདྲ་འདྲའི་ནང་ནས་",
            "གཞུང་བཟང་ཚད་འཛིན་འོས་པའི་མི་རིགས་ཤིག་ཡིན་།",
            "དེ་འདྲའི་མི་རིགས་འདིས་ཉེ་བའི་ཆར་",
            "མི་རིགས་རང་ཉིད་ཀྱི་ཐོབ་ཐང་གི་དོན་དུ་",
            "དཀའ་ཚེགས་ཆེན་པོ་དྭང་དུ་བླངས་ནས་",
            "མི་གྲངས་ས་ཡ་བརྒལ་བ་དུས་མིན་འཆི་རྐྱེན་དུ་།",
            ""
        ],
        [
            "མི་མང་པོ་ཞིག་གི་ལུས་སེམས་ཐོག་དཀའ་སྡུག་",
            "མཐའ་ཡས་པ་ཞིག་མྱངས་པའི་རླབས་ཆེན་གྱི་",
            "མི་དེ་དག་ལ་ད་རིང་ང་ཚོས་རྗེས་དྲན་བྱེད་རྒྱུ་དང༌། ",
            "མ་འོངས་པ་ལ་ཡང་དེ་ལྟ་བུའི་",
            "བྱས་རྗེས་ལྡན་པའི་མི་རིགས་ཀྱི་དཔའ་བོ་",
            "དཔའ་མོ་དེ་རྣམས་ཀྱི་དམིགས་ཡུལ་དང༌། ",
            "རེ་འདུན་གང་ཡོད་པ་དེ་དག་ང་ཚོས་",
            "མཇུག་མཐུད་ནས་འགྲུབ་པའི་",
            "འབད་བརྩོན་བྱེད་དགོས་པས་ཚང་མས་",
            "སྔར་བཞིན་ལྷག་བསམ་ཞུམ་པ་མེད་པའི་",
            "སྙིང་སྟོབས་ཇེ་ཆེར་སྐྱེད་རྒྱུ་ཤིན་ཏུ་གལ་ཆེ། ",
            "ལྷག་པར་ཉེ་དུས་བོད་ནང་ཕྲན་བུའི་",
            "གནས་ཚུལ་བཟང་དུ་འགྲོ་གི་ཡོད་ན་ཡང༌། ",
            "ཚང་མས་ང་རང་ཚོའི་ཐོག་མའི་དམ་བཅའ་",
            "བརྟན་པོ་སྙིང་ལ་བཀོད་པ་དེ་",
            "ནམ་ཡང་མི་བརྗེད་པ་དང༌། ",
            "འགྱུར་བ་མེད་པར་གནས་ཀྱི་ཡོད་པ་དེ་",
            "བསྔགས་པར་འོས་པ་ཞིག་ཡིན་པས། ",
            "ངོས་ནས་དེ་རིང་གི་གོ་སྐབས་",
            "འདིར་རྗེས་སུ་ཡི་རངས་དང༌། ",
            "ཐུགས་རྗེ་ཆེ་ཞུ་གི་།",
            "བོད་ནི་ས་བབ་དང༌། ",
            "མི་རིགས། ",
            "རིག་གཞུང་གང་ཅིའི་ཆ་ནས་",
            "རྒྱལ་ཁབ་གཞན་དག་གང་ཞིག་",
            "ལས་ཐ་དད་ཡིན་ཀྱང༌། ",
            "ད་ལྟའི་གནས་བབ་མི་སེར་སྤེལ་ཡུལ་ཞིག་ཏུ་ཆགས་།",
            "བོད་མི་ཚོ་ཕྱི་མིའི་བཙན་འོག་ཏུ་",
            "སྡོད་འདོད་མེད་པ་བོད་དུ་ལྟ་སྐོར་",
            "འགྲོ་མཁན་གཟུར་གནས་ཕལ་མོ་ཆེར་",
            "མཐོང་ཚུལ་བྱུང་བཞིན་པ་ལྟར་།",
            "བོད་ཀྱི་བདེན་དོན་བསྒྲུབ་རྒྱུ་འདི་ཕྱི་",
            "ནང་རྒྱུ་རྐྱེན་མང་པོ་ཞིག་འཛོམས་པའི་",
            "ཐོག་ནས་ཡོང་དགོས་པ་དང༌། ",
            "གཙོ་ཆེར་མི་རིགས་རང་ཉིད་ཀྱི་",
            "ཞུམ་པ་མེད་པའི་སྙིང་སྟོབས་དང༌། ",
            "ལྷོད་པ་མེད་པའི་བརྩོན་འགྲུས་ལ་ལྟོས་པ་ཡིན་པས། ",
            "མཐར་ཐུག་གི་དམིགས་ཡུལ་བཟང་པོ་",
            "མ་འགྲུབ་བར་དུ་ཚང་མས་སྔར་བཞིན་",
            "ཞུམ་པ་མེད་པའི་སྙིང་སྟོབས་རྒྱུན་བཅངས་ཐོག་ནས་",
            "འཕྲལ་སེལ་གྱི་བདེ་བ་ཅུང་ཟད་ལ་ཆོག་ཤེས་དང༌། ",
            "ལྷོད་ཡངས་བག་མེད་ཀྱི་དབང་དུ་",
            "ནམ་ཡང་མ་སོང་བ་ཞིག་ངེས་པར་དུ་བྱེད་།",
            "ད་ལྟའི་གནས་སྐབས་འདིར་དམིགས་བསལ་གྱི་",
            "གསལ་བཤད་དྲན་སྐུལ་བྱེད་དགོས་པ་ཞིག་།",
            ""
        ],
        [
            "སོ་སོའི་མི་རིགས་ཀྱི་རྣམ་པ་ཟུར་དོད་ཡོང་བའི་",
            "རྒྱུ་མཚན་གཙོ་བོ་གཅིག་རང་གི་",
            "རིག་གཞུང་འདི་དག་ཡིན་པས། ",
            "སོ་སོའི་སྐད་ཡིག་དང༌། ",
            "དེ་ལ་བརྟེན་པའི་རིག་གཞུང་ཆེ་ཆུང་ཁག ",
            "ཐ་ན་གྱོན་གོས་ཆ་ལུགས། ",
            "རྒྱུན་གྱི་གོམས་གཤིས་བཟང་པོའི་",
            "རིགས་བཅས་པ་དེ་དག་རང་གི་ཁྱད་ནོར་",
            "དགོས་པ་གལ་ཆེར་ངོས་བཟུང་བའི་ཐོག་ནས་",
            "གཅེས་ཞེན་གྱིས་ཉམས་པ་སོར་ཆུད། ",
            "མི་ཉམས་གོང་འཕེལ་ཡོང་བའི་",
            "དོན་ལ་ཤུགས་སྣོན་ངེས་པར་རྒྱག་།",
            "འདི་དག་རྨང་གཞིར་ཡོད་པའི་ཐོག་།",
            "དེང་དུས་ཀྱི་ཤེས་ཡོན་ཆ་ཚང་བ་ཞིག་",
            "ཡོང་བའི་ཆེད་དུ་གོ་སྐབས་དང་",
            "དུས་ཚོད་ཆུད་ཟོས་མ་བཏང་བར་",
            "མཐོང་རྒྱ་ཐོས་རྒྱ་བསྐྱེད་ཐབས་ལ་",
            "དྭང་དོད་འབད་བརྩོན་བྱེད་རྒྱུ་གལ་ཆེ། ",
            "ལྷག་པར་ལོ་གཞོན་ཕོ་མོ་རྣམས་ནས་",
            "མི་ཚེ་གཅིག་གི་རྩ་ཆེའི་ལུས་སེམས་",
            "འཚར་ལོངས་བྱེད་པའི་དུས་ཚོད་",
            "བཟང་པོའི་སྐབས་ལ་བག་མེད་ཆང་འཐུང་དང༌། ",
            "རྒྱན་པོ་འགྱེད་རྩེད་སོགས་རྣམ་གཡེང་གི་",
            "རྒྱུ་རྐྱེན་ཚབས་ཆེའི་རིགས་ལ་ངེས་པར་",
            "དོ་སྣང་ཆེན་པོས་དྲན་ཤེས་བག་ཡོད་བསྟེན་།",
            "དེ་ནས་གནས་ཚུལ་གཅིག་།",
            "བར་ལམ་རྒྱ་མིའི་སྲིད་བྱུས་འཛིན་སྟངས་",
            "དེ་སྔའི་གནས་ཚུལ་ལ་ལྟོས་ཏེ་",
            ""
        ],
        [
            "ལྐུག་པ་ཨུ་ཚུགས་ཀྱི་བསམ་བློ་རང་མིན་པའི་",
            "ཐོག་ནས་འཛམ་གླིང་སྤྱིའི་འགྲོ་སྟངས་དང་",
            "མཐུན་ཐབས་རང་དོན་རང་གཅེས་བྱས་ནས་",
            "འགྱུར་བ་འགྲོ་དང་འགྲོ་བཞིན་པར་བསྔགས་བརྗོད་དང༌། ",
            "དགའ་བསུ་འོས་པ་ཞིག་།",
            "རང་ཅག་བོད་ཀྱི་ཐོག་ལ་ཡང་",
            "ཕྱོགས་གཅིག་ནས་སྲིད་བྱུས་གུ་ཡངས་དང༌། ",
            "མང་ཚོགས་ཀྱི་དཔལ་འབྱོར་ཡར་རྒྱས་གཏོང་ཐབས། ",
            "བོད་ཀྱི་རིག་གཞུང་ཐོག་ལ་ཡང་སྔར་དང་",
            "མི་འདྲ་བར་དོ་སྣང་ཕྲན་བུ་ཆེ་རུ་",
            "འགྲོ་བའི་གནས་ཚུལ་ཞིག་ཡོང་གི་ཡོད་ན་ཡང༌། ",
            "དེ་དང་ཆབས་ཅིག་འདས་པའི་ལོ་སུམ་ཅུ་",
            "ལྷག་རིང་བོད་མིར་ཚེ་གཡོག་བཀོལ་སྤྱོད་",
            "རྡུང་རྡེག་གཏོང་ཡུལ་དུ་བལྟས་པ་",
            "མ་གཏོགས་དོན་དམ་ཤེས་ཡོན་སློབ་གསོ་",
            "འཐུས་ཤོར་བསམ་ཡུལ་ལས་འདས་པ་བཏང་",
            "བཞིན་དུ་ད་དུང་བོད་མིས་མི་འཇོན་པ་དང༌། ",
            "མི་ཐུབ་པའི་རྒྱུ་མཚན་གྱིས་ལས་བཟོ་",
            "ལག་རྩལ་པ་སོགས་ཀྱི་མིང་བཏགས་ནས་",
            "རྒྱ་མི་ཤིན་ཏུ་ཕོན་ཆེན་པོ་དབུས་གཙང་",
            "གྲོང་སྡེ་ཆེ་ཁག་ལ་གསར་དུ་སླེབས་ཀྱི་ཡོད་པ་དང༌། ",
            "ལྷག་དོན་མདོ་སྟོད་སྨད་ཀྱི་ས་ཁུལ་འགའ་ཤས་ལ་",
            "ས་ཆ་ཐོན་སྐྱེད་བཟང་ས་དང༌། ",
            "མཐུན་རྐྱེན་འཛོམས་ས་ཁག་ལ་རྒྱ་མི་",
            "ཕོན་ཆེན་པོ་གཞིས་ཆགས་ཞིང་པ་བྱེད་པར་",
            "རིམ་བཞིན་འབྱོར་བསྡད་ཀྱིས་དོན་གྱི་",
            "བདག་པོ་བོད་མི་ཚོ་ལུང་ཁུག་ནང་འབྲོག་",
            "ཚོ་ལྟ་བུར་ཟུར་སྡོད་དགོས་པ་",
            "དེ་འདྲ་ཡོང་གི་ཡོད་འདུག་པས། ",
            "ང་རང་ཚོའི་ལུང་པའི་ནང་རྒྱ་རིགས་ཁྱོན་",
            "ཆེན་པོ་ཡོང་སྡོད་བྱེད་པ་འདི་ལ་",
            "དོ་སྣང་ཞིབ་རྩིས་ཆེན་པོ་བྱེད་།",
            "འཕྲལ་སེལ་གྱི་མི་རིགས་སྲིད་བྱུས་",
            "འདྲ་ཆགས་པོ་གང་འདྲ་ཞིག་བཤད་རུང༌། ",
            "མི་རིགས་ཀྱི་ཁྱད་ཆོས་གང་ལ་ལྡན་སའི་",
            "རྩ་བའི་མི་རིགས་དེ་ག་མཐའ་མ་མངོན་མེད་",
            "སྡུག་ཟད་དུ་འགྲོ་བའི་གནས་ཚུལ་བྱུང་བ་ཡིན་ན",
            ""
        ],
        [
            "ཧ་ཅང་བློ་ཕམ་དང་ཉེན་ཚབས་ཆེན་པོ་།",
            "དེ་ལ་ཚང་མས་དོ་སྣང་དམིགས་བསལ་བྱེད་དགོས་ཀྱི་འདུག",
            "ཕྱོགས་མཚུངས་བོད་ནང་སློབ་གྲྭ་ཡར་རྒྱས་",
            "གཏོང་གི་ཡོད་བརྗོད་བཞིན་དུ་བོད་ཕྲུག་བྱིས་པ་",
            "ཆུང་ངུ་མང་པོ་ཆ་རྐྱེན་དང་མཐུན་རྐྱེན་",
            "བཟང་བར་བསྙད་བཏགས་ནས་",
            "རྒྱ་ནག་ནང་ཁྲིད་དེ་རིམ་པས་བོད་མིའི་",
            "གོམས་གཤིས་ཀྱི་བསམ་སྤྱོད་རང་ཡལ་དུ་གཏོང་",
            "བའི་གནས་ཚུལ་མི་ཡོང་བའི་ངེས་པ་མི་འདུག་པས། ",
            "འབྲེལ་ཡོད་ཕ་མ་སོགས་དང༌། ",
            "ཕྲུ་གུ་སོ་སོའི་ངོས་ནས་རང་གི་མི་རིགས་ཀྱི་",
            "ཁྱད་ཆོས་གོམས་གཤིས་དེ་དག་རང་ཉིད་",
            "ས་ཁུལ་ཉེ་འགྱངས་གང་དུ་ཡོད་ཀྱང་",
            "མ་བརླག་མི་བརྗེད་པ་བྱེད་རྒྱུར་དོ་སྣང་ཆེན་པོའི་",
            "ཐོག་ནས་བདག་གཅེས་འབད་བརྩོན་ཆེན་པོ་བྱེད་།",
            "བོད་ནང་རྒྱ་མིའི་དཔལ་འབྱོར་སྲིད་བྱུས་གསར་པ་",
            "དེའི་སྐོར་ལ་ཡང་ཡིད་གཟབ་བྱེད་དགོས་པའི་",
            "གནད་དོན་ཞིག་བརྗོད་འདོད་འདུག",
            ""
        ],
        [
            "༡༩༨༠ ལོ་ནས་བོད་ནང་",
            "དཔལ་འབྱོར་གྱི་འགྲོ་ལུགས་གུ་ཡངས་བཏང་བའི་ཁར། ",
            "ཉེ་ཆར་རྒྱ་ནག་ནས་བོད་ནང་",
            "ཕྱི་རྒྱལ་གྱི་མ་རྩ་འཛུགས་འཇོག་བྱ་རྒྱུར་",
            "འབོད་བསྐུལ་བྱས་པ་དེས་",
            "བོད་མི་མང་ཚོགས་ཀྱི་འཚོ་བ་",
            "ཡར་རྒྱས་འགྲོ་གི་ཡོད་ན་དགའ་བསུ་ཞུ་འོས་པ་།",
            "འོན་ཀྱང་འདས་པའི་ལོ་ ༢༧ རིང་",
            "བོད་ནང་གི་ཐོན་སྐྱེད་མཐའ་དག་",
            "རྒྱ་མིས་འཆར་གཞི་ལྡན་པའི་སྒོ་ནས་",
            "འཕྲོག་བཅོམ་བེད་སྤྱོད་བྱས་པ་དང༌། ",
            "གཙོ་བོ་རྒྱ་ནག་གི་དཔལ་འབྱོར་ཡར་རྒྱས་དོན་དུ་",
            "བོད་དེ་རང་བྱུང་ཐོན་སྐྱེད་འབྱུང་ཁུངས་ཤིག་བཟོས་།",
            "དེ་འདྲའི་བསམ་སྤྱོད་ལག་ལེན་མུ་མཐུད་བྱས་པ་དང༌། ",
            "རྒྱ་ནག་ཁྱོན་གྱི་དཔལ་འབྱོར་དེང་རབས་ཅན་དུ་བསྒྱུར་རྒྱུའི་ཆེད་དུ་",
            "བོད་ནང་གི་གནས་སྟངས་དང༌། ",
            "བོད་མིའི་དགོས་མཁོར་བསམ་གཞིགས་མེད་པར་",
            "བོད་ཀྱི་དཔལ་འབྱོར་འཆར་འགོད་",
            "འཚབ་འཚུབ་ཧོལ་རྒྱུགས་བྱས་ན",
            "བོད་ནང་དཔལ་འབྱོར་ཟང་ཟིང་ཁུངས་མེད་དུ་འགྲོ་བས་མ་ཚད། ",
            "བོད་ཀྱི་རང་བྱུང་སྐྱེ་དངོས་ཐོན་ཁུངས་ཁག་ཀྱང་",
            "ཉམས་ཆག་ཆེན་པོར་འགྱུར་ཉེན་།",
            "དེ་བཞིན་བོད་ཀྱི་རིག་གཞུང་ཁོངས་ནས་",
            "ཐ་སྙད་རིག་པའི་སྐོར་ཅི་རིགས་དང༌། ",
            "སྔོན་དང་ཕྱིས་ཀྱི་ལོ་རྒྱུས་རིགས་",
            "བོད་ཡིག་ནང་ཐོན་དང་ཐོན་བཞིན་པ་བསྔགས་འོས་སུ་འདུག་ཀྱང༌། ",
            "བཙན་དབང་འོག་ཡོད་པས་མཐའ་མའི་བཀའ་འཁྲོལ་ཆོག་མཆན་",
            "རྒྱ་མིའི་ངོ་འཛུམ་ལ་བལྟས་ནས་",
            ""
        ],
        [
            "ལེན་དགོས་སྟབས་དོན་རྩ་འགངས་ཆེར་",
            "སྒྲོ་སྐུར་ཕྱོགས་ལྷུངས་བདེན་དོན་མིན་པ་མི་ཉུང་བ་ཞིག་",
            "ཡོང་གི་འདུག་པར་ཚང་མས་དོ་སྣང་དང༌། ",
            "སླད་འདི་རིགས་མི་འབྱུང་ཞིང༌",
            "དག་སེལ་གྱི་ཐབས་ཤེས་འབད་བརྩོན་",
            "ཕྱོགས་གང་ས་ནས་བྱེད་དགོས་འདུག",
            "དེ་ནས་བར་ལམ་ལོ་ཤས་རིང་བོད་ནང་ནས་ཕྱི་རྒྱལ་ཁག་དང༌། ",
            "དེ་དག་ནས་བོད་ནང་གཉེན་འཕྲད་དུ་འགྲོ་འོང་གི་",
            "གོ་སྐབས་བྱུང་བ་ནི་རང་གི་ཕ་མ་བུ་ཕྲུག་དང༌། ",
            "གྲོགས་བཟའ་ཟླ་སོགས་དངོས་སུ་ཐུག་འཕྲད་ཕར་བཞག་ནས་",
            "གནས་ཚུལ་ཙམ་ཡང་ཐོས་རྒྱུ་མེད་པར་ལོ་མང་སོང་བའི་",
            "ཉེར་ལེན་གྱིས་གཉེན་འཕྲད་ལ་",
            "ཕར་འགྲོ་ཚུར་འོང་བྱེད་པའི་གནས་ཚུལ་དེ་བྱུང་བ་།",
            "དེས་སྤྱི་སྒེར་རྒན་གཞོན་ཚང་མར་ཕན་ཐོགས་ཆེན་པོ་བྱུང་།",
            "བོད་ནང་གཉེན་འཕྲད་འགྲོ་མཁན་དེ་དག་མི་དང་",
            "མིའི་བརྩེ་སེམས་ཀྱིས་རང་རང་སོ་སོའི་",
            "ཕ་མ་སྤུན་ཉེ་ཡོད་པ་རྣམས་ཐུག་འཕྲད་ཀྱི་",
            "རྩ་བར་ཕྱིན་པ་མ་གཏོགས། ",
            "རྒྱ་མིའི་དབང་སྒྱུར་ལ་མོས་པ་དང༌། ",
            "ད་ལྟའི་དངོས་ཡོད་གནས་ཚུལ་ལ་"
        ],
        [
            "འདོད་པ་ཚིམས་ནས་ཕྱིན་པ་ཞིག་རྩ་བ་ནས་མིན་སྟབས་",
            "གནས་ཚུལ་འདི་དག་སྲིད་དོན་ཐོག་ནས་",
            "བེད་སྤྱོད་འཁྱོག་བཤད་བྱེད་པ་བྱུང་ན་",
            "སྙིང་པོ་མེད་པ་ཞིག་།",
            "འགྲོ་ཀུན་བདེ་དགེས་འཚོ་བའི་སྨོན་ལམ་།",
            "ཏཱ་ལའི་བླ་མས། ",
            "ཕྱི་ལོ་ ༡༩༨༦ ཟླ་ ༣ ཚེས་ ༡༠ ལ།།།།",
            ""
        ]
    ]
}