{
    "version": "BO8617",
    "reviewed_text": [
        [
            "སྤྱི་ནོར་༸གོང་ས་༸སྐྱབས་མགོན་༸རྒྱལ་དབང་སྐུ་ཕྲེང་བཅུ་བཞི་པ་ཆེན་པོ་མཆོག་གི་",
            "སྐུའི་འཁྲུངས་སྐར་དུས་ཆེན་གྱི་མཛད་སྒོའི་ཐོག་བཀའ་ཤག་གི་གསུང་བཤད། ",
            "༄༅། །ལྷར་བཅས་སྲིད་ཞིའི་གཙུག་རྒྱན། ",
            "༸རྒྱལ་བསྟན་ཡོངས་རྫོགས་ཀྱི་མངའ་བདག ཁམས་གསུམ་ཆོས་ཀྱི་རྒྱལ་པོ། ",
            "འཇིག་རྟེན་ཞི་བདེའི་དེད་དཔོན། ",
            "བོད་གངས་ཅན་ལྗོངས་ཀྱི་ལྷ་སྐལ་འཕགས་མཆོག་འཇིག་རྟེན་དབང་ཕྱུག་མིའི་རྣམ་པར་རོལ་བ། ",
            "བོད་མི་ཡོངས་ཀྱི་མགོན་སྐྱབས་དང་བླ་ན་མེད་པའི་",
            "དབུ་འཁྲིད་སྤྱི་ནོར་༸གོང་ས་༸སྐྱབས་མགོན་༸རྒྱལ་དབང་ཐམས་ཅད་མཁྱེན་པ་སྐུ་ཕྲེང་བཅུ་བཞི་པ་ཆེན་།",
            "དགོས་པ་དང་དོན་གྱི་སླད་དུ་མཚན་དངོས་ནས་སྨོས་ན་",
            "རྗེ་བཙུན་འཇམ་དཔལ་ངག་དབང་བློ་བཟང་ཡེ་ཤེས་བསྟན་འཛིན་རྒྱ་མཚོ་སྲིད་གསུམ་དབང་བསྒྱུར་མཚུངས་པ་མེད་པའི་སྡེ་དཔལ་བཟང་པོ་མཆོག་",
            "ཕྱི་ལུགས་དགུང་གྲངས་བརྒྱད་ཅུ་གྱ་བཞི་བཞེས་པའི་སྐུའི་འཁྲུངས་སྐར་དུས་ཆེན་གྱི་ཉིན་མོ་ཁྱད་པར་ཅན་འདིའི་ཐོག ",
            "མགོན་པོ་མཆོག་ལ་སྒོ་གསུམ་གུས་པའི་ལྷ་ཕྱག་གྲངས་མེད་དང་བཅས་",
            "དགའ་དད་སྤྲོ་གསུམ་གྱིས་བཀྲ་ཤིས་བདེ་ལེགས་ཀྱི་འཚམས་འདྲི་ཞུ་རྒྱུ་།",
            "དེ་ཡང་འཕགས་མཆོག་སྤྱན་རས་གཟིགས་མིའི་རྣམ་པར་བྱོན་པ་༸རྒྱལ་དབང་སྐུ་ཕྲེང་རིམ་བྱོན་ནི་སྐྱེ་འགྲོ་སྤྱི་དང་། ",
            "༸རྒྱལ་བའི་ལུང་གིས་ཟིན་པའི་གང་གི་གདུལ་ཞིང་དུ་བདག་གིར་བཞེས་པའི་",
            "བོད་མི་རྣམས་ལ་ཐུགས་བརྩེ་བ་ཆེན་པོས་ཉེ་བར་གཟིགས་ཏེ་",
            "བར་མ་ཆད་པར་གཟུགས་སྐུ་མཚན་དཔེའི་དཀྱིལ་འཁོར་རྣམ་པར་བཞད་པ་དང། ",
            "ཁྱད་པར་༸རྒྱལ་དབང་སྐུ་ཕྲེང་བཅུ་བཞི་པ་ཆེན་པོ་མཆོག་བོད་ཤིང་ཕག་ཟླ་བ་ ",
            "༥ ཚེས་ ༥ ཕྱི་ལོ་ ༡༩༣༥ ཟླ་ ༧ ཚེས་ ༦ ཉིན་ངོ་མཚར་བའི་ལྟས་དུ་མ་དང་བཅས་ཏེ",
            "མདོ་སྨད་སྐུ་འབུམ་གྱི་ཉེ་འདབས་སྟག་འཚེར་དུ་རྒྱལ་ཡབ་ཆོས་སྐྱོང་ཚེ་རིང་དང༌རྒྱལ་ཡུམ་བདེ་སྐྱིད་ཚེ་རིང༌གཉིས་ཀྱི་སྲས་སུ་སྐུ་འཁྲུངས་ཤིང༌། ",
            "༸རྒྱལ་དབང་སྐུ་གོང་མའི་ཡང་སྲིད་འཁྲུལ་བྲལ་དུ་ངོས་འཛིན་ཞུས་ཏེ་",
            "མི་རིང་བར་བོད་ཀྱི་རྒྱལ་ས་ལྷ་སར་གདན་འདྲེན་ཞུས་པ་དང། ",
            "ལྕགས་འབྲུག་ཕྱི་ལོ་ ༡༩༤༠ ལོར་མི་འཇིགས་གདོང་ལྔས་བཏེགས་པའི་གསེར་གྱི་ཁྲི་འཕང་མཐོན་པོར་མངའ་།",
            ""
        ],
        [
            "དགུང་ལོ་དྲུག་ནས་ཡི་གེ་འབྲི་ཀློག་དང་གཞུང་ཆེན་ལ་",
            "གསན་བསམ་དབུ་འཛུགས་མཛད་རྗེས་གདན་ས་སེ་འབྲས་དགའ་གསུམ་ལ་གྲྭ་བསྐོར་།",
            "དགུང་ལོ་ཉེར་བཞིའི་ཐོག་",
            "ལྷ་ལྡན་སྨོན་ལམ་ཆེན་མོར་མཁས་པ་སྐར་ཚོགས་ལྟར་",
            "འཛོམས་པའི་མདུན་སར་དགེ་བཤེས་ལྷ་རམས་པའི་དམ་བཅའ་བཞག་གནང་།",
            "དེ་བཞིན་སྐུ་ན་གཞོན་དུས་ནས་འཛམ་གླིང་གི་གནས་ཚུལ་སྤྱི་དང༌། ",
            "བྱེ་བྲག་དེང་རབས་ཚན་རྩལ་རིག་གནས་སོགས་ལ་ཐུགས་སྣང་ཆེན་པོ་།",
            "རྒྱ་དམར་གྱིས་བོད་ཤར་ཕྱོགས་ཁུལ་ཕལ་ཆེ་བ་བཙན་བཟུང་གིས་བོད་ཡོངས་རྫོགས་རྒྱའི་བཙན་དབང་འོག་ཚུད་ཉེའི་ཛ་དྲག་གི་གནས་སུ་གྱར་བའི་སྐབས། ",
            "གངས་ལྗོངས་ལྷ་མི་ཡོངས་ཀྱིས་ཇི་ལྟར་གསོལ་བ་བཏབ་པ་བཞིན་དགུང་ལོ་བཅུ་དྲུག་ཐོག་བོད་ཀྱི་ཆོས་སྲིད་གཉིས་ཀྱི་ཐུགས་འགན་བཞེས་རྗེས། ",
            "བོད་ནང་གི་གང་ཅིའི་གནས་སྟངས་ཡར་རྒྱས་གཏོང་ཆེད་",
            "ལེགས་བཅོས་ལས་ཁུངས་དང་གྱོད་ཞིབ་ལས་ཁུངས་འཛུགས་རྒྱུས་མཚོན་གཞི་རྩའི་བཅོས་བསྒྱུར་ཁག་གནང་འགོ་བཙུགས་།",
            "དེ་དང་ཆབས་ཅིག་རྒྱ་དམར་གྱི་བཙན་དབང་འོག་ནས་",
            "གྲོལ་ཆེད་མཉམ་འབྲེལ་རྒྱལ་ཚོགས་སོགས་ལ་ཞུ་སྐུལ་གྱིས་ཐབས་ཤེས་ཡོད་རྒུ་།",
            "གཞན་ཡང་ཕྱི་ལོ་ ༡༩༥༡ ལོར་བཙན་དབང་འོག་ཏུ་བཞག་པའི་གྲོས་མཐུན་དོན་ཚན་བཅུ་བདུན་ཟེར་བར་ཐུགས་མོས་མེད་ཀྱང་བོད་མི་མང་ལ་",
            ""
        ],
        [
            "དཀའ་སྡུག་མི་འབྱུང་ཆེད་",
            "གྲོས་མཐུན་གྱི་འབྲུ་དོན་ཁག་དང་། ",
            "ལྷག་པར་ཕྱི་ལོ་ ༡༩༥༤ ལོར་",
            "པེ་ཅིང་དུ་ཆིབས་བསྒྱུར་བསྐྱངས་ཏེ་",
            "རྒྱ་ནག་གི་གཙོ་འཛིན་མའོ་ཙེ་ཏུང་དང༌སྲིད་",
            "བློན་ཀྲོའུ་ཨན་ལེ་སོགས་དང་",
            "མཇལ་མོལ་གནང་བའི་ཁས་ལེན་ཁག་བཅས་གཞིར་བཞག་",
            "ཁྱོན་ལོ་ངོ་དགུ་ཙམ་རིང་རྒྱ་ནག་གཞུང་དང་ཞི་བའི་ལམ་ནས་",
            "འགྲིག་ཐབས་གང་ཡོད་གནང་ཡང་། ",
            "རྒྱ་ནག་གཞུང་གིས་བོད་མིའི་ཐོག་བཙན་དབང་དང་",
            "དྲག་གནོན་ཇེ་ཆེར་བཏང་བ་མ་ཟད། ",
            "༸གོང་ས་མཆོག་གང་ཉིད་ཀྱི་སྐུ་ཕྱྭ་ལ་ཡང་",
            "བདོ་བའི་ངན་བྱུས་བཤམས་པ་བཅས་ལ་།",
            "མཐར་ཕྱི་ལོ་ ༡༩༥༩ ལོར་",
            "རང་ཡུལ་དང་ཞལ་གྱེས་ཏེ་",
            "བོད་བསྟན་སྲིད་མི་རིགས་དང་བཅས་པའི་དོན་དུ་",
            "རྒྱ་གར་ནང་བཙན་བྱོལ་ལ་ཕེབས་གནང་།",
            "བཙན་བྱོལ་དུ་ཕེབས་རྗེས་",
            "བོད་མི་རིགས་གསོན་གནས་དང་རང་དབང་སླར་གསོའི་ཆེད་དུ་",
            "སྐུ་ངལ་བརྒྱ་ཕྲག་ལྷུར་བཞེས་ཀྱིས་བོད་མིའི་ངོ་བོ་དང་། ",
            "བོད་ཀྱི་ཆོས་དང་རིག་གཞུང་། ",
            "སྐད་ཡིག་བཅས་སྲུང་སྤེལ་དང་། ",
            "བོད་མི་ཡོངས་ཀྱི་ངོ་ཚབ་མཚོན་པའི་ཆོལ་གསུམ་",
            "ཆོས་བརྒྱུད་དང་བཅས་པའི་སྤྱི་འཐུས་",
            "བསྐོ་འདེམས་བྱེད་པའི་སྲོལ་གཏོད་མཛད་པའི་སྒོ་ནས་",
            "བོད་མིའི་ཆབ་སྲིད་ཀྱི་རང་བཞིན་མང་གཙོའི་ཕྱོགས་སུ་",
            "འཁྲིད་གནང་དང་དུས་བསྟུན་ལེགས་བཅོས་ཇི་དགོས་མཛད་པ་སོགས་",
            "འཛམ་གླིང་ཕྱོགས་གང་ས་ནས་བསྔགས་འོས་སུ་གྱུར་།",
            "བོད་ལ་དུས་འགྱུར་དབང་གིས་བོད་གཞིས་བྱེས་གཉིས་སུ་",
            "གནས་དགོས་བྱུང་ཡང་ཆོལ་གསུམ་བོད་རིགས་ཡོངས་རྫོགས་དམ་ཚིག་རྡོག་རྩ་ཆིག་བསྒྲིལ་དང་། ",
            "བོད་ཀྱི་ཆོས་བརྒྱུད་ཁག་གི་དབར་",
            "ཐུགས་མཐུན་དམ་གཙང་བསྐྲུན་ཐུབ་པ་བཅས་བོད་མི་རིགས་ལ་",
            "བཀའ་དྲིན་ལྷག་པར་ཆེ་བའི་རྨད་བྱུང་གི་མཛད་བཟང་ནི་",
            "༸རྒྱལ་དབང་སྐུ་ཕྲེང་གོང་མ་རྣམས་ཀྱི་མཛད་པ་",
            "ཡོངས་རྫོགས་གཅིག་ཏུ་བསྡོམས་པ་ལས་ཀྱང་ལྷག་པ་ཆགས་།",
            "དེ་བཞིན་བོད་ཀྱི་བདེན་དོན་ལ་",
            "འཛམ་གླིང་ནང་རྒྱབ་སྐྱོར་ཚད་མཐོ་བསྐྲུན་གནང་དང་། ",
            "བོད་དོན་བདེན་མཐའ་གསལ་ཆེད་དུ",
            "་སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་དགོངས་ཡངས་དཀྱེལ་ཆེའི་སྒོ་ནས་",
            "ལོ་རྒྱུས་གནས་བབ་ཐོག་ཐོབ་ཐང་ཡོད་པའི་བོད་རང་བཙན་མ་རྩོད་པར་",
            "བོད་རྒྱ་མི་རིགས་གཉིས་སྨན་དབུ་མའི་ལམ་གྱི་སྲིད་བྱུས་བཟུང་གནང་མཛད་དེ་",
            ""
        ],
        [
            "བོད་རིགས་ཡོངས་ལ་མིང་དོན་མཚུངས་པའི་",
            "རང་སྐྱོང་ཡོང་ཐབས་ཆེད་གང་གི་",
            "སྐུ་ཚབ་བརྒྱུད་རྒྱ་ནག་གཞུང་དང་གྲོས་མོལ་གནང་རྒྱུ་དང་། ",
            "ལྷག་པར་འཛམ་གླིང་ནང་རྩོད་རྙོག་དང་",
            "གནད་དོན་ཆེ་ཆུང་ཇི་འདྲ་ཞིག་ཡིན་ཡང་",
            "ཞི་བ་དང་གྲོས་མོལ་ཁོ་ནའི་ལམ་ནས་",
            "སེལ་དགོས་པའི་མཛད་བྱུས་དང་ལམ་སྟོན་ནི་",
            "མིག་དཔེར་འོས་པ་ཞིག་དང་ཀུན་གྱིས་",
            "བསྔགས་བརྗོད་ཞུ་ཡུལ་ཞིག་ཀྱང་ཆགས་།",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་",
            "མཆོག་ནས་བོད་དང་བོད་མིའི་བདེན་དོན་",
            "ཙམ་མ་ཡིན་པར་འཛམ་གླིང་ཞི་བདེ་དང་",
            "སྐྱེ་འགྲོ་ཀུན་ལ་བདེ་སྐྱིད་བསྐྲུན་ཕྱིར་",
            "བྱམས་བརྩེ་དང་གཞན་ཕན་སོགས་འགྲོ་བ་",
            "མིའི་ཡ་རབས་བཟང་སྤྱོད་གོང་སྤེལ་གཏོང་ཆེད། ",
            "ཀུན་སྤྱོད་བཟང་པོ་དེ་དག་གཞི་རིམ་དང་",
            "མཐོ་རིམ་སློབ་གྲྭ་ཁག་གི་བསླབ་གཞིའི་",
            "ནང་འཇུག་དགོས་པའི་བཀའ་སློབ་",
            "ལམ་སྟོན་ཇི་གནང་བཞིན། ",
            "འབྲེལ་ཡོད་ཁག་ནས་གོ་བསྡུར་སྦྱང་བཤད་དང་",
            "ལྷག་པར་༸གོང་ས་༸སྐྱབས་མགོན་ཆེན་པོ་མཆོག་ནས་",
            "བཀའ་སློབ་ལམ་སྟོན་ཞུ་འོས་ཞུས་ཏེ་",
            "བསླབ་གཞི་ཆེད་བསྒྲིགས་ཀྱིས་གཏན་འབེབས་གནང་ཡོད་པར་",
            "ཕྱོགས་ཀུན་ནས་བསྔགས་བརྗོད་དང་རྒྱབ་སྐྱོར་ཚད་མཐོ་འཐོབ་བཞིན་།",
            "ཆོས་ལུགས་ལ་མ་བརྟེན་པའི་བཟང་སྤྱོད་ཀྱི་",
            "ཤེས་ཡོན་གྱི་བསླབ་གཞི་དེ་དག་ཡུལ་ལུང་",
            "སོ་སོའི་གནས་བབ་ལ་གཞིགས་ནས་",
            "ཐ་སྙད་མི་འདྲ་བ་སྤྱོད་བཞིན་ཡོད་ནའང། ",
            "རྒྱ་གར་དང། ",
            "དེ་བཞིན་རྒྱལ་སྤྱིའི་ནང་རྒྱལ་ཁབ་ ༣༧ ནང་གི་",
            "སློབ་གཉེར་ཁང་ཁག་མང་པོས་བསླབ་གཞི་",
            "དེ་དག་གཞི་རིམ་དང་མཐོ་རིམ་སློབ་གྲྭའི་ནང་",
            "དངོས་སུ་ལག་བསྟར་ཡང་བྱེད་འགོ་ཚུགས་པའི་",
            "གནས་སྟངས་ལ་ལེགས་གསོལ་དང་ཡི་རངས་ཚད་མེད་ཞུ་རྒྱུ་ལ",
            ""
        ],
        [
            "ས་མ་།",
            "དེ་བཞིན་འདས་པའི་ལོ་ངོ་༣༠ ལྷག་རིང་ཚན་རིག་པ་གྲགས་ཅན་མང་པོ་དང་ལྷན་དུ་",
            "ནང་པའི་ལྟ་གྲུབ་དང་སེམས་ཁམས་རིག་པ་གཙོ་བཟུང་ཐོག་བཀའ་བསྡུར་དང་",
            "བགྲོ་གླེང་རིམ་པ་གནང་འབྲས་སུ། ",
            "ནང་པའི་ཆོས་དང་། ",
            "ལྷག་པར་ནང་པའི་ཚན་རིག ནང་པའི་ལྟ་གྲུབ་ཀྱི་རྣམ་གཞག་དེ་དག་ཚན་རིག་གི་ལམ་ནས་",
            "སེམས་དང་སྲོག་གི་དཔྱད་ཞིབ་བྱེད་པར་ཕན་ཐོགས་ཆེན་པོ་ཡོང་བཞིན་ཡོད་པ་",
            "ཚན་རིག་པ་མང་པོར་ངེས་ཤེས་རྙེད་ཐུབ་པ་བྱུང་།",
            "ལྷག་པར་ནང་དོན་རིག་པའི་ངོས་ནས་ཚན་རིག་ལ་",
            "ཞབས་འདེགས་བསྐྲུན་རྒྱུའི་ནུས་པ་ཡོད་པ་མཐོང་ནས་",
            "དེང་སང་ཚན་རིག་པ་མང་པོས་ནང་པའི་ལྟ་གྲུབ་ལ་དམིགས་བསལ་དོ་སྣང་དང་",
            "བགྲོ་གླེང་བྱེད་རྒྱུའི་འདུན་པ་ཤུགས་ཆེ་བྱེད་བཞིན་པ་",
            "དེ་དག་༸མགོན་པོ་མཆོག་ནས་དགོངས་ཡངས་དཀྱེལ་ཆེའི་ཐོག་ནས་",
            "ཚན་རིག་པ་དང་གྲོགས་འབྲེལ་གནང་བའི་འབྲས་བུ་ཞིག་།",
            "དེར་བརྟེན་བོད་པས་ལོ་ངོ་སྟོང་ཕྲག་ལྷག་གི་རིང་གཅེས་ཉར་བྱས་པའི་",
            "རྒྱ་གར་གྱི་གནའ་བོའི་རིག་གཞུང་གི་ནང་གསེས་ནཱ་ལེནྡྲའི་མཁས་པའི་",
            "རིག་པའི་གཞུང་ལུགས་དེ་དག་ཆོས་ཁས་ལེན་མིན་ལ་",
            "མ་ལྟོས་པར་མིའི་རྣམ་དཔྱོད་གོང་འཕེལ་གཏོང་རྒྱུ་དང་། ",
            "འཛམ་གླིང་ཞི་བདེ་བསྐྲུན་རྒྱུ་སོགས་ལ་",
            "ཆེས་མཁོ་བ་ཞིག་ཡིན་སྟབས་འགྲོ་བ་མི་ཡོངས་ཀྱིས་",
            "སློབ་སྦྱོང་བྱེད་འོས་པའི་སྐུལ་མ་ཡང་ཡང་གནང་བཞིན་མ་ཟད། ",
            "རྒྱ་གར་གྱི་གནའ་བོའི་རིག་གཞུང་དེ་དག་སླར་གསོ་ཡོང་རྒྱུར་ཕྱོགས་གང་ས་ནས་",
            "ཐུགས་བརྩོན་ཡང་ཧ་ཅང་ཆེན་པོ་གནང་བཞིན་ཡོད་པ་བཅས་",
            "སྐུ་ཚེའི་ཐུགས་བསྐྱེད་དམ་བཅའ་མཛད་བཞེས་གནང་བ་ལྟར་",
            "མཛད་འཕྲིན་ཧ་ཅང་རྒྱ་ཆེ་སྐྱོང་བཞིན་པར་སྐྱེ་བོ་ཀུན་གྱིས་",
            "ཆེས་དགའ་གུས་དང་བསྔགས་བརྗོད་ཞུ་བཞིན་།",
            ""
        ],
        [
            "དེ་བཞིན་འཛམ་གླིང་འདིའི་ནང་འགྲོ་བ་",
            "མི་སོ་སོའི་ཁམས་དང་མོས་པར་འཚམས་པའི་",
            "ཆོས་ལུགས་དང་ལྟ་གྲུབ་མང་དག་ཅིག་",
            "ཡོད་པ་ཚང་མས་བྱམས་པ་དང༌། ",
            "སྙིང་རྗེ། ",
            "བཟོད་པ། ",
            "ཆོག་ཤེས། ",
            "ཚུལ་ཁྲིམས་བཅས་ཀྱི་བསླབ་བྱ་ཉམས་སུ་ལེན་པ་དང་། ",
            "མི་ཚེ་བདེ་སྐྱིད་ཀྱི་ལམ་དུ་འཁྲིད་པའི་",
            "ནུས་པ་གཅིག་མཚུངས་ཡོད་པ་བཞིན་",
            "དེ་ལྟར་ཡོང་བར་ཐུགས་བརྩོན་དང་། ",
            "ལྷག་པར་ཆོས་ལུགས་ཕན་ཚུན་མཐུན་འབྲེལ་",
            "དག་སྣང་ཡོང་སླད་འཛམ་གླིང་ནང་གི་",
            "ཆོས་ལུགས་ཁག་གི་དབུ་འཁྲིད་མང་པོ་དང་",
            "མཇལ་མོལ་དང་ཚོགས་འདུ་སོགས་",
            "གནང་དང་གནང་བཞིན་པའི་མཛད་འཕྲིན་གྱི་",
            "གྲུབ་འབྲས་རླབས་པོ་ཆེར་",
            "ཀུན་གྱིས་བསྔགས་བརྗོད་ཞུ་བཞིན་།",
            "ཟླ་བ་སྔོན་མའི་ནང་ལ་དྭགས་ཁ་ཆེའི་",
            "མཐུན་ཚོགས་ཀྱིས་གོ་སྒྲིག་འོག་རྒྱ་གར་གྱི་",
            "རྒྱལ་ས་ལྡི་ལིར་དམིགས་བསལ་ཚོགས་འདུའི་",
            "ཚོགས་མགོན་དུ་ཞབས་སོར་འཁོད་དེ་",
            "རྒྱ་གར་ནང་གི་ཆོས་ལུགས་སྤྱི་དང་། ",
            "ལྷག་པར་ཁ་ཆེའི་ཆོས་ལུགས་ནང་ཁུལ་",
            "མཐུན་འབྲེལ་ཇི་ཡོད་ལ་དཔེ་བླངས་ནས་",
            "འཛམ་གླིང་ནང་ཆོས་ལུགས་སྤྱི་དང་",
            "ལྷག་དོན་ཁ་ཆེའི་ཆོས་ལུགས་ནང་ཁུལ་",
            "མཐུན་འབྲེལ་དག་སྣང་ཡོང་རྒྱུ་གལ་ཆེ་ཡིན་པ། ",
            "དེ་ཡང་འཛམ་གླིང་གི་ནང་འགྲོ་བ་",
            "མི་དུང་ཕྱུར་ ༧༠ ཡོད་པ་རྣམས་བདེ་སྐྱིད་འདོད་པ་",
            "གཅིག་མཚུངས་ཡིན་པའི་འདུ་ཤེས་འཛིན་པའི་",
            "ཐོག་ནས་ཆོས་ལུགས་ཕན་ཚུན་མཐུན་འབྲེལ་",
            "དགོས་པའི་བཀའ་སློབ་ལམ་སྟོན་སོགས་ཕེབས་།",
            "༸གོང་ས་མཆོག་གི་མཛད་རྗེས་དེ་དག་ལ་",
            "འཛམ་གླིང་ཕྱོགས་ཀུན་ནས་ཡི་རངས་ཏེ་",
            "སྙན་གྲགས་ཆེ་བའི་ནོ་སྦེལ་ཞི་བདེའི་",
            "གཟེངས་རྟགས་ཀྱིས་མཚོན་གཟེངས་བསྟོད་སོགས་",
            "གྲངས་ ༡༥༠ ལྷག་དགྱེས་འབུལ་ཞུས་།",
            "ལྷག་པར་སྤྱི་ནོར་༸གོང་ས་༸སྐྱབས་མགོན་ཆེན་པོ་",
            "མཆོག་གིས་བོད་གངས་ཅན་པ་རྣམས་ལ་",
            "ཐུགས་བརྩེས་བསྐྱངས་པའི་སྐུ་དྲིན་ནི་",
            "བསྐལ་པ་སྟོང་གི་བར་དུའང་གཞལ་མི་ཐུབ་པ་ཞིག་།",
            ""
        ],
        [
            "བོད་མིའི་གནས་སྐབས་དང་མཐར་ཐུག་གི་",
            "ཕན་བདེ་མཐའ་དག་སྤྱི་ནོར་༸གོང་ས་༸སྐྱབས་མགོན་ཆེན་པོ་",
            "མཆོག་གི་ཐུགས་རྗེའི་འཕྲིན་ལས་ཁོ་ནར་རག་ལུས་ཡོད་པས་",
            "མགོན་པོ་མཆོག་སྐུ་ཚེ་ཞབས་པད་ཡུན་དུ་བརྟན་པ་དང་",
            "མཛད་འཕྲིན་ཆེས་ཆེར་རྒྱས་དགོས་པ་ནི་",
            "བོད་མིའི་འཕྲལ་ཕུགས་གཉིས་ཀའི་བདེ་དོན་གྱི་རྩ་བ་ཡང་།",
            "ང་ཚོ་ཚང་མས་དགའ་གུས་བྱེད་དགོས་པར་",
            "ཉེ་སྔོན་ཕྱི་ཟླ་ ༥ ཚེས་ ༡༧ ཉིན་བོད་གཞུང་མང་",
            "ལྷ་མི་ཡོངས་ནས་སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་ལ་",
            "བརྟན་བཞུགས་བསྟར་འབུལ་ཞུས་སྐབས་ལུང་དང་",
            "སྨོན་ལམ་གྱིས་ཟིན་པ་ལྟར་མགོན་པོ་མཆོག་དགུང་གྲངས་ ༡༡༠ ",
            "ལྷག་འཚོ་གཞེས་གནང་རྒྱུའི་བཀའ་བཞེས་བཟང་པོ་",
            "ཕེབས་པ་ནི་སྐྱེ་འགྲོ་སྤྱི་དང་ཁྱད་པར་",
            "བདག་ཅག་སྐྱབས་འོག་པ་རྣམས་ཀྱི་བསོད་སྐལ་ཡང་།",
            "འདི་ལོ་ནི་མགོན་པོ་མཆོག་གི་སྐུའི་དགུང་ཀེག་འཁེལ་གྱི་",
            "ཡོད་སྟབས་༸སྐུའི་གསང་བ་གསུམ་ལ་གེགས་ཕྲ་མོ་ཙམ་ཡང་",
            "མི་བཞེས་ཆེད་བོད་མི་ཡོངས་ནས་སྤྱི་མཐུན་གྱི་",
            "བསོད་ནམས་གསོག་བསྐྱེད་སླད་རྣམ་དཀར་",
            "དགེ་བའི་ལས་ལ་འབད་འབུངས་དང། ",
            "བླ་སློབ་དབར་གྱི་དམ་ཚིག་བསྲུང་རྒྱུ། ",
            "ལྷག་དོན་༸མགོན་པོ་མཆོག་གིས་",
            "ཅི་གསུང་བཀའ་བསྒྲུབ་ཞུ་དགོས་པ་",
            "བཅས་འབོད་སྐུལ་ནན་པོ་ཞུ་རྒྱུ་།",
            "དེ་རིང་གི་གོ་སྐབས་འདི་བརྒྱུད་",
            "༸གོང་ས་༸སྐྱབས་མགོན་ཆེན་པོ་མཆོག་དང་། ",
            "ལྷག་པར་འཛམ་གླིང་སྤྱི་ལ་སྨན་པའི་ཁོང་གི་",
            "དགོངས་གཞི་དག་དོན་འབྲས་སོན་ཕྱིར་",
            "རྒྱབ་སྐྱོར་དང་ལག་བསྟར་དོན་འཁྱོལ་ཡོང་བར་",
            "ཕྱོགས་གང་ས་ནས་མཐུན་འགྱུར་སོགས་གནང་མཁན་ཡོངས་དང། ",
            "དེ་བཞིན་བོད་དང་བོད་མིའི་བདེན་དོན་ལ་",
            "རྒྱབ་སྐྱོར་གནང་མཁན་ཡོངས་ལ་བོད་མི་མང་གི་ཚབ་ཞུས་ཏེ་",
            "སྙིང་ཐག་པ་ནས་ཐུགས་རྗེ་བླ་མེད་དུ་ཆེ་ཞེས་ཞུ་རྒྱུ་།",
            "མཐའ་དོན། ",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་",
            "མཆོག་མཁའ་ཁྱབ་སྐྱེ་འགྲོ་ཡོངས་དང༌། ",
            "ཁྱད་པར་གང་གི་གདུལ་ཞིང་དུ་བདག་གིར་",
            "བཞེས་པའི་བདག་ཅག་གངས་ཅན་པ་རྣམས་ཀྱི་དོན་དུ་སྐུ་ཚེ་ཞབས་པད་བསྐལ་བརྒྱའི་བར་དུ་བརྟན་ཅིང་། ",
            "ཐུགས་བཞེད་མཐའ་དག་གེགས་མེད་ལྷུན་གྱིས་འགྲུབ་པ་དང་། ",
            "བོད་དོན་བདེན་མཐའ་མྱུར་དུ་",
            "གསལ་བའི་སྨོན་འདུན་ཤུགས་དྲག་ཞུ་རྒྱུ་།",
            ""
        ],
        [
            "བཀའ་ཤག་གིས་ཕྱི་ལོ་ ༢༠༡༩ ཟླ་ ༧ ཚེས་ ༦ ལ།། །།",
            ""
        ]
    ]
}