{
    "version": "P000063",
    "reviewed_text": [
        [
            "རྒྱུད་འགྲེལ། ",
            "མཛད་པ་པོ། ",
            "དྲི་བྲལ་ཉི་མའི་སྣང་བ། ",
            "མཁའ་འགྲོ་གསང་བ་ཡང་ཐིག་ལས༔ ",
            "དགོངས་པ་ཡེ་གྲོལ་ཆེན་པོ་གཉིས་མེད་རང་བྱུང་ཡེ་ཤེས་རྒྱུད་ཀྱི་རྒྱལ་པོ་ཞེས་བྱ་བ་བཞུགས་སོ༔",
            "ཐེག་པ་ཀུན་གྱི་བབས་འདུས་པ༔ ",
            "རང་བྱུང་རྫོགས་པ་ཆེན་པོ་ལ༔",
            "དོན་དམ་རང་ངོ་ཤེས་པ་ཡིས༔ ",
            "མཉམ་པ་ཆེན་པོར་ཕྱག་འཚལ་ལོ༔ ",
            "བདེ་བ་ཆེན་པོའི་དབྱིངས་དང་རིག་པ་ཟུང་དུ་འཇུག་པ་ལྷུན་མཉམ་ཡངས་པ་ཆེན་པོའི་དབྱིངས་ནི་",
            "ངོ་བོ་སྟོང་པ་ཉིད་དེ་སྨོན་དུ་མེད་པ་མཚན་མའི་ཡུལ་དང་བྲལ་བའོ༔",
            "དེའི་དབྱིངས་སུ་སྣ་ཚོགས་འཁོར་འདས་ཀྱི་ཆོས་ཁམས་རྒྱ་མཚོ་ལ་",
            "གཟའ་སྐར་བཀྲ་བ་བཞིན་ནང་དབྱིངས་ཡེ་ཤེས་ཆེན་པོའི་ཀློང་དུ་འཁྱིལ་བ༔ ",
            "ཟབ་པ༔ ",
            "ཡངས་བ༔ ",
            "ཕྱལ་བ༔ ",
            "ལྷུག་པ༔ ",
            "རེ་དོགས་དང་དགག་སྒྲུབ་མེད་པ༔ ",
            "བློའི་སྤྱོད་ཡུལ་ལས་འདས་པ་དག་ཆེན་བདེ་བ་ཆེན་པོ་ནི་",
            "ཆོས་རྣམས་སྣ་ཚོགས་འབྱུང་བའི་གཞི་རང་བྱུང་གི་",
            "རིག་པ་ཀུན་བཟང་བཟང་མོ་གཉིས་སྣང་སྟོང་བདེ་ཆེན་གྱི་ཡེ་ཤེས་པའོ༔",
            "རང་རྩལ་རོལ་པ་ཡེ་ཤེས་ཀྱི་རིགས་ལྔ་ཡུམ་ལྔ་བྱང་ཆུབ་སེམས་དཔའ་རིག་འཛིན་ས་བཅུའི་སེམས་དཔའ་རྣམས་ལ་",
            "དགོངས་པ་རང་ཤར་ཆེན་པོར་དབང་བསྐུར་ཞིང་",
            "སྟོན་འཁོར་དགོངས་ཀློང་རོ་གཅིག་ཏུ་གནས་སོ༔",
            "ཨེ་མ་ཧོ༔ ",
            "ཨ་ལ་ལ་ཧོ༔ ",
            "ཞེས་བཀའ་བསྩལ་བས་ཤེས་རབ་ཡུམ་གྱིས་སླར་གསོལ་བ༔ ",
            "དབྱིངས་དུས་བཞི་མཉམ་པ་ཉིད་ལས་ལམ་ལྷུན་གྲུབ་ཏུ་ཤར་བའི་ཚུལ་ནི་",
            "བཤད་དུ་གསོལ༔",
            ""
        ],
        [
            "ཞེས་ཞུས་པའོ༔",
            "ཧོ་གསོན་ཅིག་མི་གནས་ཡེ་ཤེས་ཆེན་པོ་ལས་གཞི་སྣང་ཤར་ཚེ་འདི་ལྟར་ཉི་མ་ཤར་བ་ལྟ་བུའི་འོད་ལྔ་ཕྱིར་ཤར་ནས་",
            "ནང་གདངས་ཡེ་ཤེས་ཀྱི་སྣང་བ་རབ་འབྱམས་ཤར་བའི་གཞི་སྣང་ལྷུན་གྲུབ་ཏུ་ངོ་ཤེས་ནས་",
            "གྲོལ་ཞིང་",
            "མ་ཤེས་མ་རིག་པ་དེའི་དབང་གིས་རྟོག་པ་འཁྲུལ་ནས་རིམ་པར་འཁོར་བ་རྣམས་གྲུབ་བོ༔ ",
            "དབྱིངས་ལས་དབྱིངས་སྣང་འཁོར་འདས་ཐམས་ཅད་དེའི་ངོ་བོ་ལས་གཞན་མིན་པ་ལ་ངེས་ཤེས་བསྐྱེད༔",
            "ཅེས་ཐམས་ཅད་དགོངས་པའི་ངང་དུ་གནས་སོ༔",
            ""
        ],
        [
            "དེ་ཚེ་འཁོར་རིག་འཛིན་འདུས་པས་ཡང་གསོལ་བ༔ ",
            "ཨ་ལ་ལ་ཧོ༔ ",
            "ཨེ་མ་ཧོ༔ ",
            "འཁོར་འདས་གཞི་གཅིག་ལ་ལམ་གཉིས་སུ་སྣང་བའི་དབང་གིས་",
            "ང་བདག་སོ་སོར་བཟུང་བ་ལས་ཡུལ་དྲུག་གི་ཚོར་བ་བདེ་སྡུག་ལ་སེམས་སུ་ཞེན་ནས་",
            "བག་ཆགས་དེའི་དབང་གིས་རིགས་དྲུག་ཏུ་དབང་མེད་ཀྱི་དྲྭ་བར་ཚུད་པ་རྣམས་ལ་",
            "སངས་རྒྱས་པར་གནས་པའི་ཕྱིར་ལམ་ཁྱད་པར་ཅན་ཞིག་ཞུ་ཞེས་གསོལ་བས་ཀུན་དུ་སྣང་པའི་ཏིང་ངེ་འཛིན་གྱི་ངང་ནས༔",
            "ཨ་ལ་ལ་ཧོཿཤྲཱྀ་སངྒ་ཡ༔ ",
            "འདི་ལྟར་གློ་བུར་སྒྲིབ་པས་འགྲོ་བ་རྣམས་ནི་ཡང་དག་པའི་སར་དབྱུང་བ་ལམ་གྱི་རིམ་པར་གནས་པར་བྱ་སྟེ༔",
            "དེ་ལ་དང་པོ་འདི་ལྟར་རང་བབས་སེམས་ཀྱི་རྟོག་པ་བར་ཆད་པའི་མ་མཐོང་བའི་མཐོང་བ་ཆེན་པོ་ནམ་མཁའ་ལྟ་བུ་ནི་",
            "རིག་སྟོང་ཟུང་དུ་འཇུག་པ་འོད་གསལ་ཆོས་ཀྱི་སྐུ་ཡིན་པས་ངང་དེ་ཤེས་རབ་ཆེན་པོས་",
            "ངོས་བཟུང་བས་བག་ཆགས་ཀྱི་ཀུན་གཞི་གདོད་མའི་གཞིར་སངས་བའམ་དག་སྟེ་འཁོར་བའི་སྲོག་བཅད་ནས་",
            "རྟོག་མེད་དོན་གྱི་ཡེ་ཤེས་རྟོགས་པར་བྱའོ༔",
            "གཞི་ཀ་དག་ཆེན་པོ་ཆོས་སྐུའི་རྒྱལ་སར་དབུགས་དབྱུང་བའི་ཐབས་ཁྱད་པར་ཅན་ནོ༔",
            ""
        ],
        [
            "ས་མ་ཡ༔ ",
            "རྒྱ་རྒྱ་རྒྱ་རྒྱ་རྒྱ༔ ",
            "མནྜལ་གུ་ཧྱ་ས་མནྟ་ཨ་ཨ༔ ",
            "སྦས་རྒྱ༔ ",
            "གསང་རྒྱ༔ ",
            "དམ་རྒྱ༔ ",
            "གཉན་རྒྱ༔ ",
            "༼ཁྠམ༽༼ཨྠ༽༼ཟམྦྲྒྱ༽༔ ",
            "སྔགས་སྲུང་རྡོ་རྗེ་རལ་གཅིག་དཔལ་མགོན་ནག་པོ་ཆེན་པོ་རྡཽ་རྗེ་དགྲ་འཇོམས་འབར་བས་སྐད་ཅིག་གཡེལ་བ་མེད་པར་བཛྲ་ས་མ་ཡཱ་རཀྵ་སྭཱཧཱ༔ ",
            "ཞེས་རང་བྱུང་ཡེ་ཤེས་རྒྱུད་ཀྱི་རྒྱལ་པོ་རྫོགས་སོ༔",
            "སློབ་བུ་གུ་ཎའི་མཚན་ཅན་མཆོག་གྱུར་དམ་པ་དང༌། ",
            "གྲུབ་དབང་འཇིགས་མེད་ཕུན་ཚོགས། ",
            "འཁྲུལ་ཞིག་ཆོས་ཉིད་རྡོ་རྗེ། ",
            "བྱང་ཆུབ་རིག་འཛིན་སོགས་སྐྱེས་བུ་དུ་མའི་ངོར། ",
            "སྔགས་ནག་བདེ་སྟོང་གླིང་པ་འཁྲུལ་ཞིག་རིག་པའི་རྡོ་རྗེས་གང་དྲན་ཤར་མར་སྤེལ་བ་ཛ་ཡན་ཏུ། ",
            "སརྦ་མངྒ་ལ། དགེའོ།།",
            "དགེའོ།།",
            "དགེའོ།།།། ",
            "༄༅། །མཁའ་འགྲོ་གསང་བ་ཡང་ཐིག་ལས། ",
            "དགོངས་པ་ཡེ་གྲོལ་ཆེན་པོ་གཉིས་མེད་རང་བྱུང་ཡེ་ཤེས་རྒྱུད་ཀྱི་རྒྱལ་པོའི་དོན་རྣམ་པར་བཤད་པ་དྲི་བྲལ་ཉི་མའི་སྣང་བ་ཞེས་བྱ་བ་བཞུགས་སོ།། ",
            "མཆོད་བརྗོད། ",
            "༄༅། །",
            "ན་མོ་གུ་རུ་ཨ་ཛི་ཏ་མཉྫུ་གོ་ཥ་བི་ཛ་ཡ་ས་ར་ཡེ། ",
            "མཐའ་བརྒྱད་བྲལ་བའི་གཞི་དབྱིངས་ལས་འོངས་མུ་མེད་རྩལ་སྣང་བཀོད་པ་རྣམས། །",
            " རང་སྣང་ཤེས་པའི་དེ་མ་ཐག་པར་བསྐལ་མང་ཚོགས་ཟུང་ཡོངས་འདུམས་ཏེ།།",
            ""
        ],
        [
            "སྟོབས་བཅུའི་མཛོད་ལ་མངའ་དབང་འབྱོར་བ་ཐོག་མའི་མགོན་པོ་བཙུན་མོར་བཅས།། ",
            "དུས་ཀུན་འབྲལ་མེད་སྙིང་གི་པད་མོར་དགྱེས་པར་བཞུགས་ལ་ལེགས་ཚོགས་སྤེལ།། ",
            "དཔག་ཡས་འགྲོ་བའི་མོས་བློ་དང་འཚམ་པར། །",
            " ཞི་དང་ཁྲོ་ཚུལ་བཀོད་པ་ཇི་སྙེད་ཀུན། །",
            " ཟང་ཐལ་རིག་སྟོང་ཀུན་བཟང་ཀློང་ཡངས་སུ། །",
            " དབྱེར་མེད་རང་ངོ་ཤེས་པས་ཕྱག་བགྱིའོ།། ",
            "རྒྱལ་ཀུན་གསང་གསུམ་གཅིག་བསྡུས་ཧྲཱིཿཡིག་གཟུགས། །",
            " འོད་མཚན་སྟོང་འབར་ཐུགས་དཀྱིལ་ཡོངས་སྨིན་པ། །",
            " སིནྡྷུའི་དྭངས་མཚོར་འཕོས་པ་སྤྲུལ་པའི་སྐུ། །",
            " པདྨ་ཀ་ར་གཏན་གྱི་སྐྱབས་སུ་བསྙེན།། ",
            "བསྐལ་མང་གོང་ནས་བྱང་ཆུབ་བརྙེས་ཀྱང་བླང་དོར་བརྩོན་པའི་ཁུར་ཆེན་འཆང༌། །",
            " མཁྱེན་བརྩེ་ནུས་པའི་གཏེར་དུ་གྱུར་ཀྱང་མི་ཁེངས་འགྲོ་ཀུན་བྲན་བཞིན་དུལ།། ",
            "ཟག་རྟོག་རྩོལ་བ་ཀུན་ནས་ཟད་ཀྱང་རབ་འབྱམས་དཀྱིལ་འཁོར་སྤྲོ་བསྡུའི་བདག། ",
            "སྒྲིབ་བྲལ་རིག་པའི་རྡོ་རྗེ་ཞེས་གྲགས་གྲུབ་དབང་མཆོག་ལ་སྙིང་ནས་འདུད། །",
            " གང་གི་ཐུགས་དབུས་པདྨ་འོད་ཞིང་དུ། །",
            " རང་གྲོལ་རྟོག་ཚོགས་འཁོར་གྱི་ཚོམ་བུ་ལ།།",
            ""
        ],
        [
            "རིག་སྟོང་སྟོན་མཆོག་མཚོ་སྐྱེས་དབང་པོ་ཡིས། །",
            " རྩོམ་པ་དམ་བཅའ་བ། ",
            "འཐད་ལྡན་ལུང་རིགས་གོས་ཀྱིས་བསྙེན་བཞིན་དུ། །",
            " ཐེག་དགུའི་རྒྱལ་མཚན་རྩེ་ལ་མངའ་གསོལ་ཏེ། ",
            "ཕན་བདེ་འདོད་དགུའི་དགའ་སྟོན་དེང་འགྱེད་ཀྱིས། །",
            " རིས་མེད་སྐལ་བཟང་ཚོགས་རྣམས་འདིར་འདུས་ཤིག །",
            " གླེང་གཞི། ",
            "གང་གི་ཚེ་དཔལ་གདོད་མའི་མགོན་པོ་ཉིད་འབྲས་བུ་ལྷུན་གྲུབ་རིན་པོ་ཆེའི་སྦུབས་སུ་ཁྱད་ཆོས་དྲུག་གི་ཚུལ་དུ་",
            "མངོན་པར་བྱང་ཆུབ་ནས་ནང་གསལ་ཆོས་སྐུའི་ཀློང་ལས་མ་གཡོས་བཞིན་དུ་རང་སྣང་ངེས་པ་ལྔ་ལྡན་ལོངས་སྐུའི་བཀོད་པ་དང༌། ",
            "གཞན་སྣང་འཇིག་རྟེན་དྲུག་གི་ཁྱོན་ཀུན་ཏུ་འགྲོ་འདུལ་སྤྲུལ་པའི་རོལ་པ་དཔག་ཏུ་མེད་པ་སྤྲོས་ཏེ་",
            "སེམས་ཅན་རྣམས་ཞི་བའི་དབྱིངས་སུ་དཀྲི་བར་མཛད་པའི་བྱེ་བྲག་མི་མཇེད་འཇིག་རྟེན་འདིར་",
            "འོག་མིན་སྟུག་པོ་བཀོད་པའི་ཞིང་ནས་བྱིན་རླབས་མཆོག་གི་སྤྲུལ་པ་བསྟན་པའི་བཙས་གསུམ་སྤྲོས་ཏེ་",
            "ཆོ་འཕྲུལ་དུ་མས་གདུལ་བྱའི་མོས་སྣང་དབང་དུ་།",
            "ཡོ་བྱད་མཁོ་དགུའི་ཆར་ཕབ་སྟེ་",
            "ཡིད་ཀྱི་རེ་བ་བསྐངས། ",
            "འགྲོ་བ་རང་རང་གི་སྐད་ཀྱིས་ཆོས་ཀྱི་རང་སྒྲ་བསྒྲགས་ཏེ་འགྲོ་བ་དཔག་མེད་འབད་པ་མེད་པར་གྲོལ་བའི་ཕྲིན་ལས་།",
            ""
        ],
        [
            "ཡེ་ཤེས་དམ་པའི་སྤྲུལ་པ་རྫོགས་ཆེན་སྟོན་པ་བཅུ་གཉིས་སུ་སྤྲུལ་ནས་",
            "གསང་ཆེན་རྨད་དུ་བྱུང་བའི་ཆོས་ཀྱི་འཁོར་ལོ་བསྐོར་བ་མཐའ་དག་བཅོམ་ལྡན་འདས་ཕྱག་ན་རྡོ་རྗེས་ཐུགས་སུ་བཟུང་བ་ཉིད། ",
            "དུར་ཁྲོད་མེ་རི་འབར་བའི་གནས་སུ་སྤྲུལ་པའི་སྐུ་དགའ་རབ་རྡོ་རྗེ་ལ་དབང་ཁྲིད་མན་ངག་མཐའ་དག་བུམ་པ་གང་བྱོའི་ཚུལ་དུ་བསྩལ་བ་ལས། ",
            "རང་བཞིན་རྫོགས་པ་ཆེན་པོའི་ཆོས་རྣམས་གླེགས་བམ་དུ་བཀོད་དེ་",
            "མཁའ་འགྲོ་མ་རྣམས་ལ་གཏད་ནས",
            "དུར་ཁྲོད་བསིལ་བའི་ཚལ་ན་བཞུགས་དུས་རིག་པའི་གནས་ལྔ་ལ་མཁས་པ་སློབ་དཔོན་འཇམ་དཔལ་བཤེས་གཉེན་གྱིས་འཕགས་པ་འཇམ་དཔལ་གྱིས་ལུང་བསྟན་པ་བཞིན་དགའ་རབ་རྡོ་རྗེའི་ཞབས་པད་སྤྱི་བོས་མཆོད་དེ་",
            "དབང་ཁྲིད་རྫོགས་པར་མནོས་ཏེ་དཔོན་སློབ་དགོངས་པ་དབྱེར་མེད་དུ་འདྲེས་ཏེ་",
            "ཟབ་གསང་ཨ་ཏི་ཡོ་གའི་ཆོས་ཚུལ་རྣམས་སེམས་ཀློང་མན་ངག་གི་སྡེ་གསུམ་དུ་།",
            ""
        ],
        [
            "དེ་ལས་ཐིག་ལེ་མཆོག་གི་ཆོས་རྣམས་ལ་སྙན་བརྒྱུད་དང་བཤད་བརྒྱུད་གཉིས་སུ་ཕྱེས་།",
            "སྙན་བརྒྱུད་ཀྱི་དཔེ་རྣམས་མཆན་དུ་།",
            "བཤད་བརྒྱུད་རྣམས་གཏེར་དུ་སྦས་།",
            "དུར་ཁྲོད་སོ་ས་གླིང་དུ་བཞུགས་ཚེ། ",
            "རྒྱ་ནག་པོའི་སློབ་དཔོན་ཤྲཱི་སེང་ཧ་ཞེས་བྱ་བ་སྦྱངས་པའི་ཡོན་ཏན་མཐར་སོན་པ་ཐུན་མོང་གི་གྲུབ་པ་བརྒྱད་ལ་དབང་འབྱོར་བ་ཉིད་ལ་",
            "འཕགས་པ་སྤྱན་རས་གཟིགས་ཀྱིས་ལུང་བསྟན་པ་བཞིན་ས་ལ་ཁྲུ་གང་གིས་མ་རེག་པར་ཞག་དགུ་ནས་གནས་དེར་ཕྱིན་ཏེ",
            "སློབ་དཔོན་འཇམ་དཔལ་བཤེས་གཉེན་མཉེས་པ་གསུམ་གྱིས་བསྟེན་ནས་གདམས་པ་མཐའ་དག་ལ་ཞུན་ཐར་།",
            "སློབ་དཔོན་གྱིས་བསྟན་པའི་བདག་པོར་མངའ་།",
            ""
        ],
        [
            "དཔེ་རྣམས་ལུང་བསྟན་པ་བཞིན་ཕྱུང་།",
            "གསང་བ་མཆོག་གི་ཆོས་རྣམས་།",
            "ཕྱི་སྐོར། ",
            "ནང་སྐོར། ",
            "གསང་སྐོར། ",
            "གསང་བ་བླ་མེད་ཀྱི་སྐོར་དང་བཞིར་ཕྱེས་ཏེ་",
            "རྒྱ་གར་གསེར་གླིང་དབེན་སྐྱོང་ཕུག་ཏུ་མི་དང་མི་མིན་མང་པོ་ལ་ཟབ་རྒྱས་གདམས་པའི་ཆར་འབེབས་བཞིན་བཞུགས་དུས་",
            "ཀུན་མཁྱེན་པདྨ་ས་བྷ་ཝ་ཞེས་བྱ་བ་མཆོག་ཐུན་མོང་གི་དངོས་གྲུབ་མཐའ་དག་མངོན་དུ་བརྙེས་ཏེ་རྒྱལ་བའི་ཆོས་མཛོད་ཀུན་གྱི་བདག་པོར་གྱུར་ཟིན་ཀྱང༌། ",
            "ཕྱི་རབས་ཀྱི་གང་ཟག་དག་གིས་དབང་ཁྲིད་མེད་པར་གསང་སྔགས་ཟབ་མོ་རང་དགར་སྤྱོད་པའི་འཆོལ་སྤྱོད་དགག་པའི་ཆེད་དུ་མཁའ་འགྲོ་མ་ལས་ཀྱི་དབང་མོ་ཆེའི་བཀའ་བཞིན་སློབ་དཔོན་ཤྲཱི་སེང་ཧའི་ཞབས་སེན་སྤྱི་བོས་མཆོད་དེ་",
            "རྗེས་སུ་འཛིན་པར་ཞུས་དུས། ",
            "སློབ་དཔོན་གྱིས་དགོངས་བརྒྱུད་ལྟ་བའི་ངར་བསྐྱེད། ",
            "ཕྱག་སོར་གྱིས་བརྡ་ཐབས་མིག་འཕྲུལ་བཞིན་དུ་བསྒྱུར་ནས་",
            "ཟབ་གསང་གདམས་པའི་ཚིགས་བཅད་གཉིས་ཐོལ་བྱུང་དུ་བརྗོད་པས། ",
            "དབང་ཁྲིད་དུས་གཅིག་ལ་།",
            ""
        ],
        [
            "བརྒྱུད་གསུམ་གཅིག་འདུས་སུ་གྱུར་།",
            "བསྟན་པ་ཀུན་གྱི་བདག་པོར་བཀའ་བསྒོས་པ་བཞིན་ཕྱོགས་བཅུ་སྤྲུལ་པའི་ཞིང་རྣམས་སུ་རྒྱལ་སྲས་འཇམ་དཔལ་དཔའ་བོའི་མཛད་པ་ཁུར་དུ་བཞེས་ནས་",
            "བཞུགས་ཤིང་ཁྱད་པར་གདོང་དམར་བོད་ཀྱི་སྐྱེ་དགུ་རྣམས་གཏན་བདེ་ཞི་བའི་ས་ལ་དབུགས་འབྱིན་པའི་སླད་དུ་བསིལ་ལྡན་གངས་ཀྱི་ར་བར་ཕེབས་ནས་རྒྱལ་བསྟན་ཉི་མ་ཤར་བ་ལྟར་།",
            "ཉིན་པར་ཐུན་མོང་གི་གདུལ་བྱ་རྣམས་ལ་མཚན་ཉིད་རྒྱུའི་ཐེག་པའི་ཆོས་འཁོར་།",
            "མཚན་མོ་གནས་ཕུན་སུམ་ཚོགས་པ་སྨོན་ལམ་དང་",
            "རྫུ་འཕྲུལ་གྱི་རྩལ་ལས་ཤར་བ་ལུགས་གསུམ་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་དཔལ་བསམ་ཡས་ཀྱི་བར་ཁང་གཡུ་ཞལ་འབར་བ་རུ་",
            "ལས་ཅན་དག་པའི་འཁོར་ངན་ལམ་རྒྱལ་བ་མཆོག་དབྱངས་སྣ་ནམ་རྡོ་རྗེ་བདུད་འཇོམས་སོགས་ལ་འབྲས་བུ་རྡོ་རྗེ་ཐེག་པའི་ཆོས་ཀྱི་སྨིན་གྲོལ་གྱི་གདམས་པ་གནང༌། ",
            "ནང་རྒྱུད་ཡོ་ག་གསུམ་གྱིས་གཙོར་བྱས་པའི་ཤིན་ཏུ་ཟབ་པའི་གདམས་ངག་རྣམས་ཕྱི་རབས་འགྲོ་བའི་བཙས་སུ་གཏེར་དུ་སྦས། ",
            "རྗེ་འབངས་འཁོར་སློབ་རེ་རེ་བཞིན་ཟབ་གཏེར་དང་འཕྲད་པའི་སྨོན་ལམ་།",
            "ཁྱད་པར་དུ་ཐེག་པ་གཞན་གྱི་ནུས་པ་ལྷོད་པོ་རུ་།",
            ""
        ],
        [
            "ཤིན་ཏུ་ཟབ་པའི་སྙིང་ཐིག་གོང་འོག་རྣམས་ཀྱི་གདམས་པ་ཚོང་འདུས་ཀྱི་འོ་མ་བཞིན་རྟོག་གེ་དང་",
            "གྲུབ་རྫུན་རྣམས་ཀྱིས་བསླད་དེ་ཡིད་དཔྱོད་དང་སེམས་གནས་ཙམ་ལྟ་བ་མཐར་ཐུག་ཏུ་",
            "ངོ་སྤྲོད་པའི་སྐབས་སུ་སྨག་ལ་ཉི་ཟླའི་སྣང་བ་ཤར་བ་ལྟ་བུའི་ཆོས་ཚུལ་རྨད་དུ་བྱུང་བ་མཁའ་འགྲོ་གསང་བ་ཡང་",
            "ཐིག་གི་ཆོས་གཏེར་འདི་ཉིད་འདོན་པའི་བདག་པོ་རུ་རྒྱལ་བ་མཆོག་དབྱངས་མངའ་།",
            "སྨོན་ལམ་གྱི་གཏད་རྒྱས་གཟེངས་བསྟོད། ",
            "མི་འགྱུར་ལུང་བསྟན་མཆོག་གིས་དབུགས་དབྱུང༌། ",
            "སྣ་ནམ་རྡོ་རྗེ་བདུད་འཇོམས་ལ་ཆོས་འདི་འཆད་སྤེལ་བྱེད་པའི་ཕོ་ཉར་བཀའ་བསྩལ། ",
            "རྗེ་འབངས་གཞན་འཁོར་དེར་འདུས་པ་ཀུན་ལ་ཟབ་ཆོས་འདི་སྒོམ་སྒྲུབ་གྱིས་ཤིག་ཅེས་གསུངས་།",
            "སྔགས་སྲུང་རྡོ་རྗེ་རལ་གཅིག་མ་དང་དཔལ་མགོན་ནག་པོ་ཆེན་པོ་སྲུང་མར་བསྐོས། ",
            "གྲི་བཙན་དགྲ་འཇོམས་འབར་བ་ལ་གཏེར་གྱི་གཉེར་བྱང་གཏད་པ་བཞིན། ",
            "རབ་བྱུང་བཅུ་དྲུག་པ་ཆུ་ཕོ་སྟག་གི་ལོར་སྨོན་ལམ་རྟེན་འབྲེལ་མངོན་པར་སད་དེ་",
            "ཨོ་རྒྱན་སྒྲིབ་བྲལ་རིག་པའི་རྡོ་རྗེས་དགོངས་གཏེར་རྨད་དུ་བྱུང་བ་འདི་ཉིད་ཡི་གེར་ཕབ་ནས",
            "སླར་ཡང་སྙིང་དབུས་པདྨ་འོད་ཀྱི་ཕོ་བྲང་དུ་བྱོན་།",
            "རིག་ཁམས་བློ་ལྡན་མཆོག་སྲེད་ཀྱི་དྲུང་དུ་ཞུས་ཆེན་ལེགས་པར་མཛད་པའི་གསུང་རབ་དྲི་མ་མེད་པ་འདི་ཉིད་།",
            ""
        ],
        [
            "རྒྱ་ཆེ་བ་རྒྱུད་སྡེའི་སྐོར་དང༌། ",
            "ཟབ་པ་སྒྲུབ་སྡེའི་སྐོར་གཉིས་སུ་ཡོད་པ་ལས། ",
            "སྔ་མ་ལ་བསྐྱེད་པ་མ་ཧཱ་ཡོ་གའི་སྐོར་དང༌། ",
            "ལུང་ཨ་ནུ་ཡོ་གའི་སྐོར་དང༌། ",
            "མན་ངག་ཨ་ཏི་ཡོ་གའི་སྐོར་གསུམ་ལས། ",
            "ཕྱི་མ་ལ་སེམས་ཀློང་མན་ངག་གསུམ་ལས། ",
            "མན་ངག་གི་རྒྱུད་ལ་ཡང༌། ",
            "ཡེ་ཤེས་གཙོ་བོར་སྟོན་པ་སྣང་བ་ཡབ་ཀྱི་རྒྱུད་ཀློང་གྲོལ་ཡེ་ཤེས་སོགས་དང༌། ",
            "དབྱིངས་གཙོ་བོར་སྟོན་པ་སྟོང་པ་ཤེས་རབ་མེ་འབར་གྱི་རྒྱུད་སོགས་དང༌། ",
            "གཉིས་ཀ་མཉམ་པར་སྟོན་པ་གཉིས་མེད་རང་བྱུང་གི་རྒྱུད་སོགས་སུ་བཞུགས་པ་ལས། ",
            "སྐབས་འདིར་ཡང་ཟབ་རྒྱུད་ཆེན་བཅུ་བདུན་གྱི་ཉིང་ཁུ། ",
            "རྩོད་མེད་རིག་འཛིན་རྣམ་བཞིའི་ཐུགས་བཅུད། ",
            "གནས་ཡུལ་ཌཱཀི་སྟོང་གི་ཐུགས་ཐིགབྱིན་རླབས་ཀྱི་ངད་མ་ཡལ། ",
            "དམ་སེལ་གྱི་གྲིབ་མ་།",
            "ཉེ་བརྒྱུད་ཀྱི་ཁུངས་བཙུན་པ། ",
            "དུས་བབ་ཀྱི་ཟབ་ཆོས་འགྲན་ཟླ་དང་བྲལ་བ། ",
            "དགོངས་པ་ཡེ་གྲོལ་ཆེན་པོ་གཉིས་མེད་རང་བྱུང་ཡེ་ཤེས་ཀྱི་རྒྱུད་འདི་།",
            "ཐོག་མར་དགེ་བ་ཀླད་ཀྱི་དོན། ",
            "བར་དུ་དགེ་བ་གཞུང་གི་དོན། ",
            "ཐ་མར་དགེ་བ་མཇུག་གི་དོན་དང་གསུམ་ལས། ",
            "དང་པོ་༼ཐོག་མར་དགེ་བ་ཀླད་ཀྱི་དོན༽ལ་མཚན་བསྟན་པ་དང༌། ",
            "ཕྱག་འཚལ་བ་གཉིས་ལས། ",
            "དང་པོ་མཚན་བསྟན་པ་ནི། ",
            "མཁའ་འགྲོ་གསང་བ་ཡང་ཐིག་ཅེས་བྱ་བ་།",
            "འདི་ཉིད་ལོ་རྒྱུས་ཀྱི་ཁུངས་དང་སྦྱར་ནས་",
            "བཤད་ཚུལ་དང༌། ",
            "ཉམས་ལེན་གྱི་གནད་དང་བསྟུན་ནས་བཤད་ཚུལ་གཉིས་ལས། ",
            "དང་པོ་རྒྱལ་བ་དགོངས་བརྒྱུད་ཀྱི་དབང་དུ་བྱས་ན",
            "དུས་གསུམ་མཉམ་པ་ཉིད་ཀྱི་དབྱིངས་ཡུམ་ཀུན་ཏུ་བཟང་མོའི་མཁའ་ཀློང་འོག་མིན་གསང་བ་མཆོག་གི་དཀྱིལ་འཁོར་དུ་",
            "ཆོས་སྐུ་ཀུན་བཟང་ཡབ་ཡུམ་སྲས་འཁོར་དང་བཅས་པ་རྣམ་པ་རྟགས་ཀྱི་ཕྱག་རྒྱར་བཞེངས་ནས་",
            "སྒྲ་ཚིག་མཚན་མ་དང་བྲལ་བཞིན་མཁའ༵་འགྲོ༵་ཀུན་ཏུ་བཟང་མོས་ཞུས་པའི་བདག་རྐྱེན་ལས་",
            "རང་ཤར་བ་དུས་གསུམ་སངས་རྒྱས་ཐམས་ཅད་ཀྱི་ཐུགས་ཀྱི་གས༵ང་བ༵་ཟབ་མོ་ཆེད་དུ་ངོམ་པ་སྐྱེ་བོ་ཐ་མལ་པ་རྣམས་ལ་ཡེ་གསང་ཐབས་ཀྱིས་ཆོད་ཅིང༌། ",
            "སྣོད་མིན་རང་ག་བ་ལ་བཀའ་ལུང་ཚིག་གིས་གསང་བ་།",
            ""
        ],
        [
            "གབ་སྦས་ཀྱི་རྒྱ་གཉིས་དང་ལྡན་པ་ཐེག་པ་རིམ་དགུའི་ཡང༵་ཐི༵ག་མཐར་ཐུག་པ་ཡིན་པས་ནའོ།། ",
            "གཉིས་པ་རིག་འཛིན་བརྡ་བརྒྱུད་ཀྱི་དབང་དུ་བྱས་།",
            "སྤྲུལ་པའི་སྐུ་དགའ་རབ་རྡོ་རྗེས་ཡང་ཟབ་སྙིང་པོའི་གདམས་པ་འདི་གདུལ་བྱ་མང་པོ་ལ་ཁྱབ་བརྡལ་དུ་སྤེལ་དུ་ཕངས་ནས་མཁ༵འ་འ༵གྲོ་མ་བདེ་བའི་རོ་ལྡན་དང༌། ",
            "བདེ་བྱེད་སེར་མོ་གཉིས་ལ་གས༵ང་བ༵འི་མཛོད་གཏད་ཚེ་མཁའ་འགྲོ་དེ་གཉིས་ཀྱིས་ཆོས་ཚུལ་གཞན་ལས་འཕགས་པར་མཐོང་ནས་",
            "ཡ༵ང་མཛོད་སྙིང་གི་ཐི༵ག་ལེ་བཞིན་བརྩི་སྲུང་དུ་མཛད་པས་སོ།། ",
            "གསུམ་པ་གང་ཟག་སྙན་བརྒྱུད་ཀྱི་དབང་དུ་བྱས་།",
            "རྒྱལ་དབང་པདྨ་རྒྱལ་པོས་རྗེ་འབངས་དག་པའི་འཁོར་སྙིང་དང་འདྲ་བ་ལ་གཅེས་ནོར་གྱི་ཚུལ་དུ་ཆིག་བརྒྱུད་དུ་གནང་།",
            ""
        ],
        [
            "ཕྱི་རབས་གདུལ་དཀའི་འགྲོ་རྣམས་",
            "ཐུགས་བརྩེའི་ལྕགས་ཀྱུས་མི་འདོར་བའི་",
            "འབྲས་རྟགས་མངོན་དུ་བསྟན་།",
            "མཁའ་འགྲོའི་གཙོ་མོ་སྔགས་སྲུང་རྡོ་རྗེ་",
            "རལ་གཅིག་མ་ཆོས་འདིའི་སྲུང་མར་བསྐོས། ",
            "ནམ་མཁའ་ཇི་སྲིད་དུ་སྤེལ་སྲུང་གྱིས་",
            "ཤིག་པས་དམ་ཆུ་བསྩལ་བས་མཚོན། ",
            "ཆོས་འདི་དང་པོ་དབྱིངས་ཡེ་སྟོང་མཁའ་འགྲོའི་ཀློང་ལས་།",
            "བར་དུ་གནས་ཡུལ་མཁའ་འགྲོའི་ཚོགས་ཀྱི་སྤྱི་ནོར་དུ་།",
            "མཐར་ཆོས་བདག་མཁ༵འ་འགྲོ༵་བྱེ་བས་",
            "མེལ་ཚེ་ལྷོད་མེད་དུ་མཛད་ཅིང་གས༵ང་བ༵འི་",
            "མཐར་ཐུག་ཌཱཀི་འབུམ་གྱི་སྙི༵ང་ཁྲག་དྭངས་མའི་",
            "ཐི༵ག་ལེ་ལྟ་བུའི་ཆོས་སྡེ་ཟབ་མོ་ཡིན་པས་ན་མཚན་དེར་བཏགས་སོ།། ",
            "གཉིས་པ་ལ་ཆོ་གའི་གཞུང་དོན་དང་སྦྱར་བ་དང༌། ",
            "བསྐྱེད་རྫོགས་རྫོགས་ཆེན་གསུམ་གྱི་",
            "དོན་བཞིན་བཀྲལ་བ་དང་གཉིས་ལས། ",
            "དང་པོ་སྣང་སྲིད་ཐམས་ཅད་དག་པ་",
            "རབ་འབྱམས་མཁ༵འ་འགྲོ༵འི་དཀྱིལ་འཁོར་དུ་",
            "གསལ་དག་བརྟན་པའི་ངང་ནས་",
            "ལུས་ཆོས་བདུན་སྟོང་རའི་གནད་གཅུན་པས་",
            "བསྐྱེད་པ་མ་ཧཱ་ཡོ་གའི་གཞི་བཙུགས། ",
            "སྒྲ་གྲག་གསུང་གི་རོལ་པ་རུ་རྩལ་སྦྱངས་ཏེ་",
            "བུམ་ཅན་རླུང་གི་བཟླས་པ་གྲངས་སུ་",
            "སྐྱེལ་བཞིན་ཐབས་ཤེས་ཨ་ཧ་གི་འབར་འཛག་གས༵ང་བ༵་ཟབ་མོའི་ལམ་གནད་དུ་",
            "བསྣུན་པས་ལུང་ཨ་ནུ་ཡོ་གའི་ལམ་།",
            ""
        ],
        [
            "དྲན་བསམ་ཐུགས་ཀྱི་རོལ་པ་རུ་",
            "ངང་བསྐྱངས་པ་མ་བཅོས་རང་བབས་སོར་བཞག་ཡ༵ང་",
            "ཟབ་རྨད་དུ་བྱུང་བ་ཐུགས་ཀྱི་ཐི༵ག་ལེར་",
            "བསྐྱངས་པས་རྫོགས་ཆེན་ཨ་ཏི་ཡོ་གའི་",
            "འབྲས་བུ་མངོན་དུ་འབྱིན་པའི་",
            "ཐབས་སྟོན་པས་ན་མཚན་དེར་བཏགས་སོ།། ",
            "གཉིས་པ་༼བསྐྱེད་རྫོགས་རྫོགས་ཆེན་གསུམ་གྱི་",
            "དོན་བཞིན་བཀྲལ་བ་༽ལ་བསྐྱེད་རིམ་དང་སྦྱར་བ། ",
            "རྫོགས་རིམ་དང་སྦྱར་བ། ",
            "རྫོགས་ཆེན་དང་སྦྱར་བ་གསུམ་ལས། ",
            "དང་པོ་འཆི་སྲིད་ཆོས་སྐུ་རུ་གྲོལ་བའི་",
            "ཐབས་འཁོར་འདས་ཐམས་ཅད་ཡེ་སྟོང་",
            "རྩ་བྲལ་ནམ་མཁ༵འ་ལྟ་བུར་ཤེས་པ་",
            "དེ་བཞིན་ཉིད་ཀྱི་ཏིང་ངེ་འཛིན་བསྒོམས་པས་རྟག་མཐའ་།",
            "བར་སྲིད་ལོངས་སྐུར་གྲོལ་བའི་",
            "མན་ངག་དེ་ལྟར་མ་རྟོགས་པའི་",
            "འགྲོ༵་བ་རྣམས་ལ་མ་བཅོས་རང་ཤུགས་ཀྱིས་",
            "སྐྱེ་བའི་ཀུན་སྣང་སྙིང་རྗེ་ཆེན་པོའི་",
            "ཏིང་འཛིན་བསྒོམས་པས་ཆད་མཐའ་།",
            "སྐྱེ་སྲིད་སྤྲུལ་སྐུར་བྱེད་པའི་",
            "ལམ་ཟུང་འཇུག་རང་བྱུང་ཡེ་ཤེས་ཀྱི་",
            "ངོ་བོ་རྒྱུའི་ཏིང་ངེ་འཛིན་གྱིས་བསྐྱེད་པ་",
            "གས༵ང་བ༵་ལྷུན་གྱིས་གྲུབ་པའི་",
            "དཀྱིལ་འཁོར་རྟེན་དང་བརྟེན་པར་",
            "བཅས་པ་གསལ་ཏེ་བསྙེན་སྒྲུབ་རྣམ་བཞི་",
            "ཚད་འཁྱོལ་དུ་བྱས་པས་མར་འཁོར་བའི་",
            "བག་ཆགས་དགཡར་རྣམ་བྱང་གི་ཡོན་ཏན་།",
            "བར་རྫོགས་རིམ་གྱི་སྨིན་བྱེད་དུ་འགྲོ་བ་དང༌། ",
            "སླར་ཡང་གྱ་ནོམ་ལྷར་ཞེན་གྱི་",
            "ངན་རྟོག་སྤང་བའི་སླད་དུ་",
            "དབང་པོའི་རིམ་པ་དང་མཐུན་པར་",
            "རྗེས་གཞིག་རིལ་འཛིན་གང་རུང་གི་སྒོ་ནས་",
            "སྤྲོས་པའི་མཚན་མ་གང་ཡ༵ང་ཡིད་ལ་",
            "མི་བྱ་བར་ཆོས་སྐུ་ཐི༵ག་ལེ་ཉག་གཅིག་གི་",
            "ངང་དུ་མཉམ་པར་བཞག་པས་",
            "རིག་འཛིན་བཞིའི་ས་ལ་བདེ་བླག་ཏུ་བགྲོད་བྱེད་ཀྱི་",
            "ཐབས་སྟོན་པས་ན་དེ་སྐད་དུ་བཏགས་སོ།།",
            ""
        ],
        [
            "གཉིས་པ་༼རྫོགས་རིམ་དང་སྦྱར་བ༽ལ་",
            "རང་ལུས་ཐབས་ལྡན་གྱི་རྣལ་འབྱོར་བཞིན་བཤད་པ་དང༌། ",
            "གཞན་ལུས་ཕྱག་རྒྱའི་བོགས་འདོན་བཞིན་བཤད་པ་གཉིས་ལས། ",
            "དང་པོ་༼རང་ལུས་ཐབས་ལྡན་གྱི་རྣལ་འབྱོར་བཞིན་བཤད་པ་༽ནི། ",
            "ལུས་དབུས་དྲང་པོར་རྩ་དབུ་མ་ནམ་མཁ༵འི་",
            "མདངས་ཅན་མར་སྣེ་གསང་བར་ཟུག་པ། ",
            "ཡར་སྣེ་སྤྱི་བོར་སླེབས་པའི་གཡས་སུ་",
            "ཁམས་དཀར་པོ་རྒྱུ་བའི་སྣོད་རྐྱང་མ་དཀར་པོ། ",
            "གཡོན་དུ་རཀྟ་དམར་པོ་འབབ་པའི་",
            "སྣོད་རོ་མ་དམར་པོ་གཉིས་དབུ་མའི་མར་སྣེ་ནས་",
            "ཐོན་ཏེ་རྩ་འཁོར་རྣམས་ཀྱི་འོག་དང་སྟེང་དུ་",
            "ཕན་ཚུན་འཁྲིལ་ཏེ་གནས་པའི་རྡོ་རྗེའི་ལུས་ལ་",
            "འཕྲུལ་འཁོར་གྱི་གནད་གཅུན་པ་དང༌། ",
            "ཕྲ་མོའི་ཐིག་ལེ་ལ་སེམས་འཛིན་པ་",
            "སོགས་ཐབས་ཀྱིས་བསྣུན་པས། ",
            "ལས་རླུང་ཉི་ཁྲི་ཆིག་སྟོང་གི་རྒྱུ་བ་",
            "བག་ལ་ཞ་ནས་ཡེ་རླུང་དབུ་མའི་",
            "ནང་དུ་འགྲོ༵་བ་ལ་རང་དབང་།",
            "གས༵ང་བ༵་བདེ་སྐྱོང་འཁོར་ལོའི་རྩ་མདུད་",
            "གྲོལ་བའི་མགོ་བྱས་ཏེ་རྩ་མདུད་གྲོལ་",
            "རིམ་བཞིན་ས་རྣམས་རིམ་གྱིས་།",
            "རྒྱུད་གཞན་གསང་འདུས་དང་བདེ་མཆོག་རྣམས་སུ་",
            "བཤད་པའི་སྒྱུ་ལུས་དང་འོད་གསལ་ཞར་ལ་འགྲུབ་ནས་",
            "མཐར་གཙུག་ཏོར་ནོར་བུའི་སྟེང་གི་",
            "མདུད་པ་ཡང༵་གྲོལ་ཚེ་ཐི༵ག་ལེ་མཆོག་གི་",
            "སའམ་ཡེ་ཤེས་བླ་མའི་གོ་འཕང་བདེ་བླག་ཏུ་",
            "སྟེར་བའི་ཐབས་མ་ནོར་བའི་",
            "ཆོས་སྡེ་རྨད་དུ་བྱུང་བ་ནི་འདི་ཡིན་ནོ།། ",
            "གཉིས་པ་༼གཞན་ལུས་ཕྱག་རྒྱའི་",
            "བོགས་འདོན་བཞིན་བཤད་པ་༽ནི། ",
            "བསྙེན་བསྒྲུབ་ཡན་ལག་བཞིའི་སྒོ་ནས་",
            "བདེ་སྟོང་ལམ་དུ་བྱེད་པ་།",
            ""
        ],
        [
            "དེ་ཡང་རིགས་ལྔའི་རྟགས་ཅན་གྱི་",
            "ཌཱཀི་མཚན་ལྡན་བཙལ་ཏེ་ཀུན་སྤྱོད་ཀྱིས་",
            "རྗེས་ཆགས་རྩོམ་པ་བསྙེན་པ། ",
            "འདུ་ཤེས་གསུམ་གྱི་དོན་བརྟན་བཞིན་",
            "བརྡ་བཞིས་སྣོལ་མར་བསྐུལ་བ་ཉེ་།",
            "དངོས་གཞི་ཡུམ་མཁ༵འ་པདྨ་དམར་པོའི་",
            "དབུས་སུ་འགྲོ༵་འོང་གི་འཕྲོ་འདུ་གས༵ང་བ༵་",
            "རྡོ་རྗེ་ནོར་བུས་བྱས་པས་རྗེས་ཆགས་ཀྱི་རླུང་།",
            "ལྟེ་བར་གནས་པའི་གཏུམ་མོ་ཨ་ཐུང་གི་མེ་མཆེད། ",
            "སྤྱི་བོའི་ཧ་ཡིག་ཞུ་ནས་མགྲིན་པ་",
            "སྙིང་ག་ལྟེ་བ་གསང་གནས་རྣམས་སུ་",
            "བབས་རིམ་བཞིན་དགའ་བཞི་མངོན་དུ་།",
            "སྟོང་བཞིའི་དོན་ལ་མཉམ་པར་",
            "བཞག་ནོར་བུའི་རྩེར་འཛག་མེད་དུ་བཟུང་བ་ནི་སྒྲུབ་པ། ",
            "སླར་ཡ༵ང་ཐི༵ག་ལེ་རྡོ་རྗེའི་ལྕེས་བླངས་ཏེ་",
            "བཟློག་པའི་སྦྱོར་བས་འཁོར་ལོ་རྣམས་སུ་",
            "རིམ་པར་དྲངས་པས་མས་བརྟན་གྱི་",
            "དགའ་བ་བཞི་ཉམས་སུ་མྱོང་མཐར་",
            "བདེ་ཆེན་འཁོར་ལོའི་ཧ་དང་དབྱེར་མེད་དུ་",
            "བསྲེས་པས་རྡོ་རྗེ་འཆང་གི་",
            "ས་ནོན་པ་ནི་སྒྲུབ་ཆེན་ནོ།།",
            ""
        ],
        [
            "དེ་ལྟ་བུའི་ལམ་ཟབ་རྨད་དུ་བྱུང་བའང་གཞུང་",
            "འདིར་སྟོན་པས་ན་མཚན་དེ་སྐད་ཅེས་བྱའོ།། ",
            "གསུམ་པ་༼རྫོགས་ཆེན་དང་སྦྱར་བ་༽ལ་",
            "ཀ་དག་ཁྲེགས་ཆོད་ཀྱི་ལྟ་བ་དང་སྦྱར་བ་དང༌། ",
            "ལྷུན་གྲུབ་ཐོད་རྒལ་གྱི་ཉམས་ལེན་བཞིན་བཤད་པ་གཉིས་ལས། ",
            "དང་པོ་ནི་ནམ་མཁའ་སུམ་ཕྲུགས་ཀྱི་མན་ངག་།",
            "ཕྱི་རོལ་དཔེ་ཡི་ནམ་མཁ༵འ་",
            "གཡའ་བྲལ་རྐྱེན་དང་བྲལ་བ་ཡུལ་དུ་བྱས་།",
            "ནང་ཡུལ་ཅན་རྟགས་ཀྱི་ནམ་མཁའ་སྐད་ཅིག་ཀྱང་",
            "མི་སྡོད་པར་འགྲོ༵་བའི་རླུང་སེམས་",
            "གཡོ་མེད་དུ་བཞག་པའི་རྐྱེན་གྱིས། ",
            "གས༵ང་བ༵་ཡ༵ང་དག་རིག་པའི་",
            "ནམ་མཁའ་གསལ་སྟོང་ཟུང་འཇུག་",
            "ཟང་ཐལ་ཐི༵ག་ལེ་ཉག་གཅིག་གི་",
            "གདངས་མངོན་དུ་གྱུར་པའི་",
            "ངང་དུ་མཉམ་པར་བཞག་པས་",
            "ཟག་ཕུང་ལྷག་མེད་དུ་འགྲོལ་བྱེད་ཀྱི་",
            "མན་ངག་མ་སྦས་པར་གཞུང་འདིར་",
            "སྟོན་པས་ན་དེ་སྐད་དུ་བཏགས་སོ།། ",
            "གཉིས་པ་༼ལྷུན་གྲུབ་ཐོད་རྒལ་གྱི་",
            "ཉམས་ལེན་བཞིན་བཤད་པ་༽ནི། ",
            "ལུས་ཀྱི་གནད་བཞུགས་སྟངས་གསུམ་གང་རུང༌། ",
            "སེམས་གནད་ཁྲེགས་ཆོད་ཅོག་གཞག་གི་",
            "ངང་བསྐྱངས་ཡུལ་གནད་ནམ་མཁའ་",
            "རྐྱེན་བྲལ་ལ་སྒོ་གནད་ལྡོག་ཕབ་ཟུར་གྱིས་",
            "བལྟས་པས་དབྱིངས་རྣམ་དག་གི་",
            "སྒྲོན་མ་མཁ༵འ་དབྱིངས་སྔོ་དྭང་ངེ་བ་",
            "མཐའ་འཇའ་ཚོན་གྱིས་འཁྱུད་པ་ཞིག་",
            "ཤར་ཡོང་བའི་དབུས་སུ་རིག་པ་རྡོ་རྗེ་",
            "ལུ་གུ་རྒྱུད་ཐིག་ལེ་ལ་བརྟེན་པའི་རྟགས་སུ་",
            "བར་མཚམས་ཐིག་ལེས་བརྒྱན་པ། ",
            "རྩ་ལ་བརྟེན་པས་འཁྱོགརླུང་ལ་བརྟེན་པས་",
            "གཡོ་ཞིང་འགྲོ༵་བའི་བདག་ཉིད་ཅན་གཞན་དུ་",
            "འཆར་མི་བཅུག་པར་བཞག་པས་",
            "སྣང་བཞིའི་ཉམས་སྣང་ཡར་ཟླ་བཞིན་འཕེལ་ཏེ་",
            ""
        ],
        [
            "རིག་པ་སྐུ་དང་དབྱིངས་སྣང་ཞིང་ཁམས་སུ་།",
            "གས༵ང་བ༵་ལྷུན་གྱིས་གྲུབ་པའི་སྒྲོན་མ་",
            "ཤེས་རབ་རང་བྱུང་གི་སྒྲོན་མའི་",
            "ཡ༵ང་རྩལ་རྫོགས་ཏེ་ཡེ་ཤེས་ལྔ་མངོན་དུ་།",
            "ཐི༵ག་ལེ་སྟོང་པའི་སྒྲོན་མ་",
            "གཞལ་ཡས་ཁང་དུ་སྨིན་ནས་",
            "སྣོད་བཅུད་ཐམས་ཅད་དག་པ་རབ་འབྱམས་སུ་རྩལ་རྫོགས་ཏེ་",
            "འཇའ་ལུས་འཕོ་བ་ཆེན་པོའི་སྐུ་བཟུང་ནས་",
            "ནམ་མཁའ་ཇི་སྲིད་དུ་འགྲོ་དོན་",
            "མཛད་པའང་གཞུང་འདི་ལ་བརྟེན་ན་",
            "འཐོབ་པ་ཡིན་པས་ན་མཁའ་འགྲོ་གསང་བ་",
            "ཡང་ཐིག་ཏུ་མཚན་གསོལ་བ་ཡིན་ནོ།།",
            ""
        ],
        [
            "གཞན་ཡང་མཚན་དོན་འདི་ལས་རབ་འབྱམས་དང་",
            "སྦྱར་ནས་བཤད་ཚུལ་ཡོད་ཀྱང་རེ་ཞིག་དེ་ཙམ་མོ། ། ",
            "དེ་ལྟར་ཆོས་སྡེ་འདིའི་སྤྱིའི་མཚན་དོན་བཤད་གྲུབ་ནས",
            "བྱེ་བྲག་ཆོས་ཚན་མང་དུ་ཡོད་པའི་",
            "ཆ་ཤས་རྒྱུད་འདིའི་མཚན་དགོངས་པ་",
            "ཡེ་གྲོལ་ཆེན་པོ་གཉིས་མེད་རང་བྱུང་ཡེ་ཤེས་ཞེས་པའི་དོན། ",
            "གཞི་མ་ཧཱ་ཡོ་གའི་ལྟ་སྒོམ་",
            "འབྲས་བུ་དང་སྦྱར་ནས་བཤད་པ། ",
            "ལམ་ཨ་ནུ་ཡོ་གའི་དཀྱིལ་འཁོར་གསུམ་དང་སྦྱར་ནས་བཤད་པ། ",
            "འབྲས་བུ་ཨ་ཏི་ཡོ་གའི་གཞི་ལམ་འབྲས་གསུམ་དང་སྦྱར་ཏེ་",
            "བཤད་པ་དང་གསུམ་ལས། ",
            "དང་པོ་ནི་དུས་གསུམ་སངས་རྒྱས་ཐམས་ཅད་ཀྱི་",
            "དགོ༵ངས་པ༵་མཐར་ཐུག་དབྱིངས་དང་",
            "ཡེ་ཤེས་འབྲས་བུ་དོན་དམ་གསུམ་",
            "དབྱེར་མེད་པ་དཀོར་བདུན་ངོ་བོ་ཉིད་དུ་",
            "ལྷུན་གྱིས་གྲུབ་པ་རྣམ་ཀུན་མཆོག་ལྡན་གྱི་",
            "སྟོང་ཉིད་དང་ཐ་མི་དད་པ་འདི་",
            "ལྷག་པའི་དོན་དམ་བདེན་པ། ",
            "དེའི་རྩལ་ལས་ཤར་བའི་སྣོད་བཅུད་དུ་",
            "སྣང་བ་ཐམས་ཅད་ཡེ༵་ནས་",
            "གྲོ༵ལ་བ་སྐུ་དང་ཡེ་ཤེས་སུ་རང་བཞིན་གྱིས་",
            "གནས་ཤིང་བདེན་པར་མ་གྲུབ་པའི་",
            "སྒྱུ་མ་ལྟ་བུ་ནི་ལྷག་པའི་ཀུན་རྫོབ་བདེན་པ་སྟེ་",
            "ལྷག་པའི་བདེན་གཉིས་དབྱེར་མེད་ཆོས་སྐུ་ཆེ༵ན་པོ༵འི་ལྟ་བ། ",
            "དེ་ལྟར་བདེན་གཉིས་རེ་རེ་བཞིན་དག་",
            "མཉམ་ཟུང་འཇུག་ཏུ་གནས་པའི་དོན་དང་",
            "རྗེས་སུ་མཐུན་པར་ཏིང་འཛིན་གསུམ་",
            "ཡན་ལག་དང་བཅས་པའི་བསྐྱེད་རྫོགས་གཉི༵ས་",
            "དབྱེར་མེ༵ད་པའི་ལམ་བསྒོམས་པས་",
            "གཞི་ལ་ཇི་ལྟར་གནས་པའི་",
            "རང༵་བྱུང༵་ཡེ༵་ཤེ༵ས་མངོན་དུ་སད་དེ་",
            ""
        ],
        [
            "ཡི་གེ་འཁོར་ལོ་ཚོགས་ཆེན་གྱི་ས་ལ་",
            "བྱང་ཆུབ་པའི་ཐབས་ཀྱང་རྒྱུད་འདིའི་",
            "གླེང་གཞིའི་ཤུགས་ལ་བསྟན་པས་",
            "ན་མཚན་དེ་སྐད་དུ་བཏགས་སོ།། ",
            "གཉིས་པ་ནི། ",
            "རབ་འབྱམས་རྒྱལ་བ་རྒྱ་མཚོའི་དགོང༵ས་པ༵འི་",
            "བཞེད་དོན་མཐར་ཐུག་དབྱིངས་སྟོང་པ་ཉིད་",
            "ཡུམ་ཀུན་ཏུ་བཟང་མོའི་དཀྱིལ་འཁོར། ",
            "ཐབས་ཡེ༵་གྲོལ༵་བདེ་བ་ཆེ༵ན་པོ༵་",
            "ཡབ་ཀུན་ཏུ་བཟང་པོའི་དཀྱིལ་འཁོར། ",
            "དེ་གཉིས༵་དབྱེར་མེ༵ད་པ་སྲས་",
            "རང༵་བྱུང༵་བྱང་ཆུབ་སེམས་ཀྱི་དཀྱིལ་འཁོར་",
            "དེ་ཉིད་རིགས་དང་དཀྱིལ་འཁོར་ཀུན་གྱི་",
            "ཁྱབ་བདག་ཏུ་ངེས་པས་དེ་དང་རྗེས་སུ་",
            "མཐུན་པའི་རང་ལུས་གཞན་ལུས་ཀྱི་",
            "རྣལ་འབྱོར་སོགས་བདེ་ཆེན་ཡེ༵་ཤེས༵་གཙོ་བོར་",
            "གྱུར་པའི་ལམ་ལ་བསླབས་པས་",
            "ལམ་ལྔ་མཐར་ཕྱིན་ཏེ་མི་སློབ་པའི་",
            "ཟུང་འཇུག་གྲུབ་པའི་ཐབས་ཀྱང་གཞུང་འདིས་",
            "གཞི་བསྟན་པའི་ཞར་ལ་ཤེས་པས་ན་དེ་སྐད་དུ་བཏགས་སོ།། ",
            "གསུམ་པ་ནི། ",
            "གཞི་ངོ་བོ་སྟོང་པ་ནམ་མཁའ་ལྟ་བུ། ",
            "རང་བཞིན་གསལ་བ་བུམ་ནང་གི་མར་མེ་ལྟ་བུ། ",
            "ཐུགས་རྗེ་ཀུན་ཁྱབ་འཆར་རུང་དུ་གནས་པ་",
            "མེ་ལོང་དྭངས་པའི་དཀྱིལ་ལྟར་གནས་པ་ནི། ",
            "དགོ༵ངས་པ༵་ཡེ༵་གྲོ༵ལ་ཆེ༵ན་པོ༵་ཀ་དག་",
            "ལྷུན་གྲུབ་ཟུང་དུ་འཇུག་པའི་རང་བཞིན་ཡིན་ལ",
            "དེ་དང་རྗེས་སུ་མཐུན་པར་ཁྲེགས་ཆོད་",
            "ཏིང་འཛིན་གསུམ་གྱི་ཉམས་ལེན་དང་",
            "ཐོག་རྒལ་གནད་བཞིའི་མན་ངག་གཉིས༵་",
            "དབྱེར་མེད༵་པར་ཉམས་སུ་བླངས་པས་",
            "རྒྱུ་ལས་མ་བྱུང་བའི་འབྲས་བུ་མངོན་དུ་།",
            "ལུང་ལས་མ་བྱུང་བའི་མན་ངག་གི་དོན་།",
            ""
        ],
        [
            "སེམས་ལས་མ་བྱུང་བའི་ཡེ་ཤེས་ཀྱི་",
            "བཙན་ས་ཟིན་ཏེ་ར༵ང་བྱུང༵་གདོད་མའི་",
            "ཡེ༵་ཤེ༵ས་གཞོན་ནུ་བུམ་པ་སྐུའི་",
            "ཀློང་དུ་གྲོལ་བྱེད་ཀྱི་ལམ་",
            "མ་ནོར་བ་ནི་གཞུང་འདི་ཉིད་ཡིན་ནོ།། ",
            "དེ་ལྟར་མཚན་གྱི་སྒྲ་འཇུག་པའི་",
            "ཡུལ་བརྗོད་བྱ་གཞི་ལམ་འབྲས་གསུམ་དང༌། ",
            "རྗོད་བྱེད་སྒྲར་སྣང་བ་དང་སྒྲར་གྲག་པ་དང༌། ",
            "བརྡར་གྱུར་པ་གླེགས་བམ་དུ་",
            "གཏོགས་པ་ཐམས་ཅད་ལ་འཇུག་།",
            "རྒྱུད་ཅེས་བྱ་བ་ནི། ",
            "གསང་བ་སྙིང་པོའི་རྒྱུད་ཕྱི་མ་ལས། ",
            "རྒྱུད་ནི་རྒྱུན་ཆགས་ལ་བཤད་དེ།། ",
            "ཐབས་དང་རྒྱུ་ལས་འབྲས་བུའོ།། ",
            "ཞེས་པས་རྒྱུན་ཆགས་པའི་",
            "དོན་ལ་འཇུག་ཅིང་བརྗོད་བྱས་དབྱེ་།",
            ""
        ],
        [
            "རྟོགས་བྱ་རྒྱུ་རྒྱུད། ",
            "རྟོགས་བྱེད་ཐབས་སམ་ལམ་རྒྱུད། ",
            "མཐར་ཕྱིན་པ་འབྲས་རྒྱུད་དང་གསུམ་ལས། ",
            "དང་པོ་༼རྟོགས་བྱ་རྒྱུ་རྒྱུད་༽ནི། ",
            "གསང་བའི་སྙིང་པོ་ལས། ",
            "བཅིང་མེད་རྣམ་པར་གྲོལ་མེད་པའི། །",
            " ཡེ་ནས་ལྷུན་རྫོགས་སངས་རྒྱས་ཆོས། །",
            " ཞེས་གསུངས་པ་ལྟར་གནས་ལུགས་བདེན་པ་",
            "དབྱེར་མེད་བཅིང་གྲོལ་མཐའ་དབུས་དང་",
            "བྲལ་བ་དེ་ཉིད་ཡིན་ལསྤྱིར་གཞི་དེ་ལ་དབྱེ་།",
            "རིམ་པ་གསུམ་པར། ",
            "དང་པོ་རྣམ་པ་གཉིས་ཡིན་ཏེ།།",
            "ངོ་བོའི་གཞི་དང་བཏགས་པའི་གཞི། །",
            "ཞེས་པ་ལྟར། ",
            "སྦྱང་གཞི་བདེ་གཤེགས་སྙིང་པོ་ནོར་བུ་",
            "ལྟ་བུ་ནི་གནས་ལུགས་ངོ་བོ་ཉིད་ཀྱི་གཞི། ",
            "སྦྱང་བྱ་ལོག་པའི་ཞེན་སྣང་ཡུལ་དང་",
            "བཅས་པ་འདམ་རྫབ་ལྟ་བུ་ནི་",
            "འཁྲུལ་བ་བཏགས་པའི་གཞི་ཞེས་བྱ་སྟེ",
            "སྔ་མ་སེམས་ཅན་ནས་སངས་རྒྱས་ཀྱི་བར་",
            "རྒྱུན་ཆགས་སུ་འབྱུང་བས་ན་",
            "རྒྱུད་མཚན་ཉིད་པ་ཡིན་།",
            "ཕྱི་མ་འདི་ནི་དེ་ལྟར་མ་ཡིན་པས་སོ།།",
            ""
        ],
        [
            "གཉིས་པ་༼རྟོགས་བྱེད་ཐབས་སམ་ལམ་རྒྱུད་༽ནི། ",
            "ཐབས་ཤེས་ཁྱད་པར་ཅན་གྱི་ལམ་ལ་བརྟེན་ནས་གཞི་ལ་གནས་པའི་དོན་མངོན་དུ་འབྱིན་བྱེད་།",
            "གསང་སྙིང་ལས། ",
            "ངོ་མཚར་ཆོ་འཕྲུལ་རྨད་ཀྱི་ཆོས། །",
            " གཞན་ནས་ཡོད་འོང་མ་ཡིན་ཏེ།། ",
            "ཐབས་ལ་བརྟེན་པའི་ཤེས་རབ་ཉིད། །",
            " དེ་ལྟ་བུ་ཡི་ངང་དུ་བྱུང༌།། ",
            "ཞེས་གསུངས་པ་ལྟར་ཡིན་།",
            "དབྱེ་ན་ཐབས་གྲོལ་གྱི་ལམ་གཉིས་སུ་ཡོད་དོ།། ",
            "གསུམ་པ་༼མཐར་ཕྱིན་པ་འབྲས་རྒྱུད་༽ནི། ",
            "སྦྱང་བྱའི་དྲི་མ་ཟད་ནས་",
            "གཞིའི་རང་བཞིན་མངོན་དུ་གྱུར་པ་།",
            ""
        ],
        [
            "སྒྱུ་འཕྲུལ་བྱེ་བྲག་བསྟན་པ་ལས། ",
            "གྲུབ་པའི་རྣལ་འབྱོར་རྣལ་འབྱོར་ཆེ།། ",
            "ལྷུན་གྲུབ་ཇི་བཞིན་མངོན་བྱས་པའང༌། །",
            " བཏགས་པ་ཙམ་དེ་གཉིས་པ་མེད།། ",
            "དེ་ཕྱིར་དེ་ལ་དེ་བརྗོད་དོ།། ",
            "ཞེས་གསུངས་སོ།།",
            "དབྱེ་ན་ཁོག་གཞུང་ལས། ",
            "འབྲས་བུའི་ངོ་བོ་སྐུ་གསུང་ཐུགས། ། ",
            "ཡོན་ཏན་ཕྲིན་ལས་རྣམ་པ་ལྔ། །",
            " ཞེས་པ་ལྟར་ཡིན་ནོ།།",
            "རྗོད་བྱེད་ཀྱིས་དབྱེ་།",
            ""
        ],
        [
            "སྟོན་པའི་ཡེ་ཤེས་ཀྱི་འཕྲུལ་ལས་",
            "འཁོར་གྱི་ཡིད་ངོར་རྒྱུད་དོན་སྣང་བ་དང༌། ",
            "མ་འོངས་པའི་འགྲོ་བའི་བློ་ངོར་",
            "མིང་ཚིག་ཡི་གེ་འདུས་པའི་རྒྱུད་གཞུང་གི་",
            "དོན་སྤྱི་བློ་ངོར་ཤར་བ་སྒྲར་སྣང་བའི་རྒྱུད་དང༌། ",
            "དེ་དང་མཐུན་པའི་སྒྲ་སངས་རྒྱས་ཀྱི་",
            "བྱིན་རླབས་ལས་རང་ཤར་བ་",
            "རང་བྱུང་བསྟན་པ་བུ་གཅིག་ལྟ་བུ་དང༌། ",
            "གདུལ་བྱའི་ངག་ཏུ་བརྗོད་པ་སྒྲར་གྲག་པའི་རྒྱུད། ",
            "ཡི་གེའི་གཟུགས་གླེགས་བམ་དུ་བཀོད་པ་",
            "བརྡར་གྱུར་པའི་རྒྱུད་དང་གསུམ་དུ་དབྱེ་རུང་ངོ༌།། ",
            "དེ་རྣམས་ལ་རྒྱུད་ཅེས་བྱ་བའི་དོན་ནི་",
            "ཡི་གེ་སོགས་རྒྱུན་ཆགས་སུ་འབྱུང་བའམ་",
            "རྒྱུད་བརྗོད་བྱར་བྱས་པའི་དབང་གིས་ཡིན་ནོ།། ",
            "བརྗོད་བྱ་ཤིན་ཏུ་ཟབ་པ་གསང་ཆེན་",
            "ཨ་ཏི་ཡོ་གའི་ཉམས་ལེན་གྱི་",
            "གནད་མཐར་ཐུག་ཚང་ལ་ནོར་བ་མེད་པར་སྟོན་ཅིང༌། ",
            "རྗོད་བྱེད་རྨད་དུ་བྱུང་བ་ཚུར་མཐོང་གི་",
            "བློས་གསར་དུ་བསྐྲུན་པ་མིན་པར་",
            "འོག་མིན་རྡོ་རྗེ་དབྱིངས་ཀྱི་",
            "དཀྱིལ་འཁོར་ནས་དཔལ་ཀུན་ཏུ་བཟང་པོའི་",
            "ཡེ་ཤེས་ཀྱི་རྩལ་ལས་རང་ཤར་བ་",
            "ཚིག་ཉུང་ལ་དོན་འདུས་པ་རྒྱུད་གཞན་ཀུན་ལས་",
            "ཁྱད་པར་འཕགས་པས་ན་རྒྱལ༵་པོ༵་ཞེས་གསུངས་པ་ཡིན་ནོ།། ",
            "བསྐལ་མང་ཚོགས་ཟུང་ཕོ་ཉས་བོས་པའི་མགྲོན། །",
            " དྲི་བྲལ་ལེགས་བཤད་འདི་ཡི་མཚན་ཙམ་ཡང༌། །",
            " མཁས་རློམ་གྲུབ་རྫུན་བྱེ་བའི་ཁྱུ་ཚོགས་ཀྱིས། །",
            " རྩོམ་པའི་ནུས་པ་ནམ་མཁའི་སྐྱེད་ཚལ་མཚུངས།།",
            ""
        ],
        [
            "ཟབ་གསང་རྒྱུད་འདིའི་དགའ་སྟོན་མྱོང་བ་ན།། ",
            "གཙང་མའི་རིས་དག་སྤངས་པའི་འོག་མིན་ཞེས། །",
            " སྔོན་ཞིག་འཛམ་གླིང་དབུས་ན་སྙན་ལྡིར་བ། ། བསིལ་ལྡན་ཞིང་དུ་མངོན་སུམ་འཕོས་སམ་སྙམ།། ",
            "ཞེས་པ་བར་སྐབས་ཀྱི་ཚིགས་བཅད་དོ།། ",
            "གཉིས་པ་ཕྱག་འཚལ་བ་ནི། ",
            "ཐེག་པཀུན་གྱི་ཞེས་སོགས་ཀྱིས་།",
            "དེ་ཡང་ཚིག་རྐང་དང་པོས་རྫོགས་ཆེན་གྱི་ཆེ་བ་།",
            ""
        ],
        [
            "གཉིས་པས་གཞི་ངོས་བཟུང༌། ",
            "གསུམ་པས་ལམ་ཉམས་སུ་ལེན་ཚུལ་།",
            "བཞི་པས་འབྲས་བུའི་རང་བཞིན་གཏན་ལ་ཕབ་པའོ།། ",
            "ཚིགས་བཅད་འདི་ནི་ཟབ་ཆོས་འདི་ཉིད་གཏེར་དུ་",
            "སྦས་དུས་རྒྱུད་དོན་ཡོངས་རྫོགས་བཀའ་བསྡུའི་",
            "ཚུལ་དུ་གུ་རུ་རྡོ་རྗེ་གྲོ་ལོད་རྩལ་གྱིས་བཀོད་པ་ཡིན་ནོ།། ",
            "དེ་ལ་ཚིག་རྐང་དང་པོའི་དོན་།",
            "ཐེ༵ག་པའི་དབྱེ་བ་སྤྱིར་།",
            "བྱེ་བྲག་ཏུ་ཐེག་པ༵་རིམ་དགུའི་",
            "ངོས་འཛིན་མདོར་བསྡུས་སུ་བཤད་པ། ",
            "དེ་དག་ཀུན༵་གྱི༵་བ༵བས་རྫོགས་པ་ཆེན་པོར་",
            "འདུ༵ས་ཚུལ་བཤད་པ༵་དང་གསུམ་ལས། ",
            "དང་པོ་སྤྱིར་ཐེག་པ་ཞེས་པ་ཡ་ནའི་",
            "སྒྲ་ལས་ཐེག་པ་སྟེ་འདིས་",
            "འདེགས་པ་ལམ་ཤིང་རྟ་ལྟ་བུ་ལ་བརྟེན་ནས་",
            ""
        ],
        [
            "འདིར་འདེགས་པ་འབྲས་བུའི་",
            "སར་འཁྲིད་པས་ན་ཐེག་པ་ཞེས་བྱ་སྟེ",
            "སྡུད་པ་ལས། ",
            "ཐེག་པ་འདི་ནི་མཁའ་འདྲ་གཞལ་མེད་ཁང་ཆེན་ཏེ།།",
            "དགའ་སྐྱིད་བདེ་བ་མངོན་པར་འཐོབ་བྱེད་ཐེག་པའི་མཆོག། ",
            "ཅེས་སོ།།",
            "དེ་ལ་སྤྱིར་དབྱེ་ན་སེམས་ཅན་གྱི་",
            "ཉོན་མོངས་མཐའ་མེད་པས་དེ་འདུལ་བྱེད་",
            "ཐེག་པ་ཡང་དཔག་ཏུ་མེད་།",
            "ལང་ཀར་གཤེགས་པ་ལས། ",
            "སེམས་ཅན་རྣམས་ནི་ཡོངས་དྲངས་ཕྱིར། །",
            " ཐེག་པ་ཐ་དད་ངས་བཤད་དེ།། ",
            "འདི་ཞེས་དམིགས་སུ་ཡོད་མ་ཡིན།།",
            ""
        ],
        [
            "ཞེས་སོ།།",
            "རེ་ཞིག་འབྲས་བུ་ལ་དགོངས་ཏེ་གཅིག་ཏུ་བཤད་།",
            "དམ་པའི་ཆོས་པདྨ་དཀར་པོ་ལས། ",
            "ཐེག་པ་གཉིས་སུ་ཡོད་མ་ཡིན།།",
            "ཞེས་དང༌། ",
            "ཀུན་བྱེད་ལས། ",
            "ཡོད་ནི་གཅིག་ལས་མེད་པ་ལས། །",
            "ཞེས་སོ།།",
            "རྒྱུ་དང་འབྲས་བུའི་སྒོ་ནས་གཉིས་སུ་དབྱེ་།",
            "དཔལ་འབྱུང་བཞི་ཟད་པའི་རྒྱུད་ལས། ",
            "རྒྱུ་ཆོས་རྣམས་དང་འབྲས་བུའི་ཕྱིར། །",
            " ཐེག་པ་དེ་ཡང་རྣམ་པ་གཉིས། །",
            " ཞེས་སོ།།",
            ""
        ],
        [
            "ཆེ་ཆུང་གི་སྒོ་ནས་དང་ཕྱི་ནང་གི་",
            "རིམ་པས་གསུམ་དུ་བཤད་།",
            "མདོ་སྡེ་རྒྱན་ལས། ",
            "སྦྱོར་བ་དང་ནི་ཚོགས་དག་ལ།། ",
            "བསམ་པ་དང་ནི་བཤད་ཉིད་དང༌། །",
            " བསྒྲུབ་པའི་རབ་ཏུ་དབྱེ་བ་ཡིས། །",
            " ཐེག་པ་རྣམ་པ་གསུམ་དུ་འདོད།། ",
            "ཅེས་དང༌། ",
            "གསང་བ་ཐིག་ལེ་ནོར་བུའི་རྒྱུད་ལས། ",
            "ཕྱི་ནང་གསང་བའི་ཐེག་པ་གསུམ། །",
            " དམ་པའི་ཆོས་ཀྱང་རབ་ཏུ་གསུངས།། ",
            "ཞེས་སོ།།",
            "རྒྱུའི་ཐེག་པ་གསུམ་དང་",
            "འབྲས་བུ་དང་བཞིར་ཡང་བཤད་།",
            ""
        ],
        [
            "འཇམ་དཔལ་སྒྱུ་འཕྲུལ་དྲྭ་བ་ལས། ",
            "ཐེག་པ་གསུམ་གྱིས་ངེས་འབྱུང་ལ།། ",
            "ཐེག་པ་གཅིག་གི་འབྲས་བུར་གནས། །",
            " ཞེས་སོ།།",
            "ཡང་ལྔར་ཡང་བཤད་།",
            "ལང་ཀར་གཤེགས་པ་ལས། ",
            "ལྷ་ཡི་ཐེག་དང་ཚངས་པའི་།",
            "དེ་བཞིན་དུ་ནི་ཉན་ཐོས་དང༌། །",
            " དེ་བཞིན་གཤེགས་དང་རང་རྒྱལ་གྱི། །",
            " ཐེག་པ་ཐ་དད་པར་བཤད་དོ།། ",
            "ཞེས་སོ།།",
            ""
        ],
        [
            "ཡང་རྒྱུ་འབྲས་ཀྱིས་གོང་འོག་",
            "དབྱེ་བས་དྲུག་ཏུའང་བཤད་།",
            "ཀུན་བྱེད་ལས། ",
            "ངེས་པ་ཐོབ་པའི་ཐེག་པ་དྲུག། ",
            "ཅེས་སོ།།",
            "བདུན་དུའང་བཤད་།དཀྱིལ་",
            "འཁོར་བསྡུ་བ་ལས། ",
            "ལྷ་དང་མི་དང་ཉན་ཐོས་དང༌། །",
            " རང་སངས་རྒྱས་དང་བྱང་ཆུབ་སེམས། །",
            " གསང་བ་ཕྱི་དང་ནང་གཉིས་ཏེ།། ",
            "དེ་ལྟར་ཐེག་པ་བདུན་དུ་བཤད།། ",
            "ཅེས་སོ།།",
            ""
        ],
        [
            "བརྒྱད་དུའང་བཤད་།",
            "ནམ་མཁའ་ཆེ་ལས། ",
            "དེ་ལྟར་ཐེག་བརྒྱད་ལས་འདས་པའི། །",
            "ཞེས་སོ།།",
            "དགུར་ཡང་བཤད་།",
            "ཀུན་བྱེད་ལས། ",
            "བྱུང་ནི་ཐེག་པ་དགུ་རུ་བྱུང༌།།",
            "ཞེས་སོ།།",
            "ལྷ་མིའི་ཐེག་པ། ",
            "ཕྱི་རོལ་བའི་ཏརྐ་སྡེ་ལྔ། ",
            "ནང་པའི་རིམ་དགུ། ",
            "འོད་གསལ་སྙིང་པོའི་ཐེག་པ་དང་",
            "བཅུ་དྲུག་ཏུའང་བཤད་།",
            ""
        ],
        [
            "སྙིང་པོ་ཉི་མ་སྣང་བྱེད་ཀྱི་རྒྱུད་ལས། ",
            "ཐེག་པའི་དང་པོ་བཅུ་དྲུག་མགོན། །",
            "ཞེས་སོ།། ",
            "ཡང་གནས་ལུགས་ཀྱི་དབང་དུ་ཐེག་པ་",
            "ཞེས་བྱ་བ་བཏགས་ཙམ་ལས་མེད་པར་ཡང་བཤད་།",
            "ལང་ཀར་གཤེགས་པ་ལས། ",
            "སེམས་ནི་ནམ་ཞིག་གྱུར་པ་ན།། ",
            "ཐེག་པ་མེད་ཅིང་འགྲོ་བའང་མེད།།",
            "ཅེས་སོ།། ",
            "གཉིས་པ་ནི་རྣམ་གྲོལ་གྱི་ལམ་འཇིག་རྟེན་ལས་འདས་པའི་",
            "ཐེག་པ་ཐམས་ཅད་རིམ་དགུར་འདུ་།",
            ""
        ],
        [
            "དེ་ཡང་ཉན་རང་བྱང་སེམས་ཏེ་",
            "ངེས་འབྱུང་འདྲེན་པའི་ཐེག་པ་གསུམ། ",
            "ཀྲཱྀ་ཡ་ཨུ་པ་ཡོ་ག་སྟེ་",
            "དཀའ་ཐུབ་རིག་བྱེད་ཀྱི་ཐེག་པ་གསུམ། ",
            "མ་ཧཱ་ཨ་ནུ་ཨ་ཏི་སྟེ་དབང་བསྒྱུར་ཐབས་ཀྱི་",
            "ཐེག་པ་གསུམ་དང་དགུར་བཞག་པ་ཡིན་ལ",
            "དེ་དག་གི་ངོས་འཛིན་མདོར་བསྡུས་སུ་བཤད་།",
            "དང་པོ་ཉན་ཐོས་ཀྱི་ཐེག་པ་པའི་གང་ཟག་ནི། ",
            "འཁོར་འདས་ཀྱི་སྐྱོན་ཡོན་གཞན་ལས་",
            "ཐོས་པའི་རྐྱེན་གྱིས་འཁོར་བ་ལས་",
            "ཡིད་དབྱུང་ཞིང་གཞན་དོན་ལ་",
            "མི་སྤྲོ་བར་རང་ཉིད་གཅིག་པུ་",
            "ཞི་བ་ལ་གཞོལ་འདོད་ཀྱི་རིགས་དང་",
            "མོས་པ་རྒྱ་ཆུང་བ་ཅན་དེས། ",
            "གཞི་ཚུལ་ཁྲིམས་ལ་གནས་ནས་",
            "ཐོས་བསམ་སྒོམ་གསུམ་སྦྱངས་པ་སྔོན་དུ་",
            "སོང་ནས་འདོད་ཆུང་ཆོག་ཤེས་འཕགས་པའི་",
            "རིགས་ལ་གནས་ཏེ་ལུས་འདུ་འཛི་དང་",
            "སེམས་རྣམ་རྟོག་ལས་བསྲིངས་པ་",
            "གཉིས་དང་ལྡན་པར་ཐོག་མར་",
            "འདོད་ཆགས་ཤས་ཆེ་ན་མི་སྡུག་པ་དང༌། ",
            "རྣམ་རྟོག་ཤས་ཆེ་ན་དབུགས་འབྱིན་རྔུབ་ལ་",
            "སེམས་འཛིན་པ་ཙམ་གྱི་སྤྱོད་པ་",
            "རྣམ་སྦྱོང་གི་དམིགས་པ་སྔོན་དུ་བཏང་ནས་",
            ""
        ],
        [
            "ཉེས་པ་ལྔ་སྤང་འདུ་བྱེད་བརྒྱད་བསྟེན་སེམས་གནས་ཀྱི་",
            "ཐབས་དགུས་ཞི་གནས་གྲུབ་པར་གྱུར་པ་།",
            "གང་ཟག་གི་བདག་མེད་གཙོ་བོར་",
            "གྱུར་པའི་རང་ལམ་གྱི་ལྷག་མཐོང་གིས་",
            "བྱང་ཕྱོགས་སོ་བདུན་བསྒོམས་པས་",
            "རྒྱུན་ཞུགས་སོགས་གནས་སྐབས་ཀྱི་",
            "འབྲས་བུ་བདུན་མངོན་དུ་བྱས་།",
            "མཐར་ཁམས་གསུམ་གྱི་ཀུན་སྦྱོར་མཐའ་དག་སྤངས་ཏེ་",
            "དགྲ་བཅོམ་པའི་འབྲས་བུ་མངོན་དུ་བྱེད་པ་ཡིན་ནོ།། ",
            "གཉིས་པ་རང་སངས་རྒྱས་ཀྱི་ཐེག་པ་ནི། ",
            "སྔོན་གོམས་པའི་སྟོབས་ཀྱིས་སྲིད་པ་ཐ་མར་གྱུར་པ་།",
            "གཞན་གྱིས་བསྟན་པ་ལ་མི་ལྟོས་པར་",
            "རང་ཉིད་འཁོར་བ་ལས་ཡིད་ཕྱུང་སྟེ་",
            "དུར་ཁྲོད་སོགས་སུ་སོང་ནས་",
            ""
        ],
        [
            "ཤི་བའི་རུས་གོང་ལྟ་བུ་ཡུལ་དུ་བྱས་ནས་",
            "འདི་ནི་རྒ་ཤི་ལས་བྱུང་རྒ་ཤི་སྐྱེ་བ་ལས་",
            "བྱུང་བ་སོགས་རྟེན་འབྲེལ་ལུགས་འབྱུང་གི་",
            "དོན་ལ་དཔྱད་དེ་མ་རིག་པ་འགགས་པས་",
            "འདུ་བྱེད་འགགའདུ་བྱེད་འགགས་ན་",
            "རྣམ་ཤེས་འགག་སོགས་རྟེན་འབྲེལ་ལུགས་ལྡོག་གི་",
            "ཚུལ་ཁོང་དུ་ཆུབ་པར་བྱས་ནས་",
            "བདེན་བཞིའི་ཆོས་ཉིད་བསྒོམས་པས། ",
            "གང་ཟག་གི་བདག་མེད་དང་ཆོས་ཀྱི་",
            "ཕྱེད་གཟུང་བ་རང་བཞིན་མེད་པར་མཐོང་སྟེ་",
            "ལམ་ལྔ་སྟན་གཅིག་གི་སྟེང་དུ་བགྲོད་དེ་",
            "འདུ་འཛི་ལ་མི་དགའ་བར་",
            "སྒྲ་མེད་ལུས་ཀྱིས་ཆོས་སྟོན་པ་ཡིན་ནོ།།",
            ""
        ],
        [
            "གསུམ་པ་བྱང་ཆུབ་སེམས་དཔའི་ཐེག་པ་ནི། ",
            "རིགས་དང་བསམ་པ་རྒྱ་ཆེ་བའི་གང་ཟག་གིས་སེམས་ཅན་ཐམས་ཅད་ཀྱི་དོན་དུ་",
            "བླ་མེད་བྱང་ཆུབ་ཏུ་སེམས་བསྐྱེད་།",
            "བསྐལ་ཆེན་གྲངས་མེད་མང་པོར་",
            "བདག་མེད་གཉིས་རྟོགས་ཀྱི་ཤེས་རབ་ཟབ་པ་དང༌། ",
            "སྦྱིན་སོགས་ཐབས་ཀྱི་རྣམ་གྲངས་རྒྱ་ཆེ་བ་",
            "གཉིས་ཟུང་དུ་འཇུག་པའི་མི་ཟད་པ་",
            "བརྒྱད་ཅུའི་ལམ་ལ་བསླབས་ཏེ་",
            "རྫོགས་སྨིན་སྦྱངས་པ་མཐར་སོན་ཏེ་",
            "སྲིད་ཞིར་མི་གནས་པའི་འབྲས་བུ་",
            "མཐར་ཐུག་སངས་རྒྱས་མངོན་དུ་བྱེད་པ་ཡིན་ནོ།། ",
            "བཞི་པ་བྱ་རྒྱུད་ནི། ",
            "དོན་དམ་པར་བདག་དང་ལྷ་ཐ་དད་དུ་",
            "མ་གྲུབ་ཀྱང་ཀུན་རྫོབ་ཏུ་ཡོན་ཏན་མཐར་ཕྱིན་པའི་",
            "ལྷ་དེ་བདག་བྱིན་གྱིས་རློབ་པ་པོར་",
            "བཟུང་ནས་ལྷ་དང་བདག་རྗེ་ཁོལ་གྱི་",
            "ཚུལ་དུ་བལྟས་ནས་ལྷའི་མཚན་མ་སྐུ་དང་",
            "སྔགས་སོགས་གཞུང་ལས་ཇི་སྐད་བསྟན་པ་",
            "བཞིན་ཞུགས་པའི་ཐབས་ཀྱིས་",
            "བདག་མྱུར་དུ་ལྷ་དེའི་ངོ་བོར་",
            "འཚང་རྒྱ་བར་ཡིད་ཆེས་པའི་ལྟ་བས་གཞི་བཟུང༌། ",
            "དེ་དང་མཐུན་པར་ལྷ་སྔགས་ཏིང་འཛིན་ལ་བརྩོན་པ་དང༌། ",
            "ཁྲུས་དང་གཙང་སྦྲ་སོགས་ལུས་ངག་གི་བྱ་བ་གཙོར་བཏོན་།",
            "ལྷའི་མཐུས་གནས་སྐབས་སུ་འདོད་གཟུགས་ཀྱི་",
            "རིག་འཛིན་སོགས་ཐུན་མོང་གི་དངོས་གྲུབ་།",
            ""
        ],
        [
            "མཐར་ཐུག་མི་ཚེ་བཅུ་དྲུག་ན་",
            "རིགས་གསུམ་བདེ་བར་གཤེགས་པའི་ས་འཐོབ་པ་ཡིན་ནོ།། ",
            "ལྔ་པ་སྤྱོད་པའི་རྒྱུད་ནི། ",
            "དེ་ལས་ལྟ་དགོངས་གོང་འཕེལ་དུ་གྱུར་ནས་",
            "བདག་དང་ལྷ་སྤུན་གྱི་ཚུལ་དུ་སྒྲུབ་ཅིང༌། ",
            "སྤྱོད་པ་ཀྲཱྀ་ཡ་དང་ལྟ་བ་ཡོ་ག་དང་",
            "མཐུན་པར་ཉམས་སུ་བླངས་བས་ཚེ་བདུན་ན་",
            "རིགས་བཞིའི་སངས་རྒྱས་སུ་འགྱུར་བ་ཡིན་ནོ།། ",
            "དྲུག་པ་རྣལ་འབྱོར་རྒྱུད་ནི། ",
            "ཆོས་ཐམས་ཅད་ངོ་བོ་ཉིད་",
            "མེད་པར་མཐོང་བའི་ཤེས་རབ་དང༌། ",
            "བདག་ལྷར་གསལ་བ་ལ་ཡེ་ཤེས་པ་",
            "ཆུ་ལ་ཆུ་བཞག་པ་བཞིན་དུ་སྒྲུབ་པའི་",
            "ཐབས་ཟུང་དུ་འཇུག་པའི་སྒོ་ནས་",
            "ཕྱིའི་བྱ་བ་ལ་མ་ལྟོས་པར་",
            "ནང་གི་རྣལ་འབྱོར་གཙོར་བཏོན་ཏེ་",
            "སངས་རྒྱས་ཀྱི་སྐུ་གསུང་ཐུགས་ཀྱི་",
            "མཛད་པ་དང་བཅས་པའི་",
            "ཕྱག་རྒྱ་བཞིས་རྒྱས་བཏབ་སྟེ་",
            "ཚེ་གསུམ་ན་རིགས་ལྔའི་",
            "བདག་ཉིད་དུ་བྱང་ཆུབ་པ་ཡིན་ནོ།། ",
            "བདུན་པ་མ་ཧཱ་ནི། ",
            "གཞི་དག་མཉམ་བདེན་པ་དབྱེར་མེད་ཀྱི་",
            "དོན་ངོ་སྤྲད་ནས་བསྐྱེད་རིམ་གཙོ་བོར་",
            "གྱུར་པའི་དོན་ཉམས་སུ་བླངས་པས་",
            "རིག་འཛིན་རྣམ་བཞིའི་ལམ་བགྲོད་ནས་",
            "ཡི་གེ་འཁོར་ལོ་ཚོགས་ཆེན་གྱི་",
            "ས་ལ་ཚེ་འདིར་མངོན་པར་བྱང་ཆུབ་པ་ཡིན་ནོ།།",
            ""
        ],
        [
            "བརྒྱད་པ་ཨ་ནུ་ནི། ",
            "གཞི་དཀྱིལ་འཁོར་གསུམ་གྱི་རང་བཞིན་དུ་ངོ་སྤྲད་ནས་ནང་རྡོ་རྗེའི་ལུས་ལ་གནད་དུ་བསྣུན་པས་",
            "ལྷན་སྐྱེས་དོན་གྱི་ཡེ་ཤེས་འཆར་བར་མཐོང་ནས་",
            "སྟེང་སྒོ་འཁོར་ལོ་དྲུག་གི་མན་ངག་དང༌། ",
            "འོག་སྒོ་མཁའ་གསང་རོལ་པའི་ལམ་སོགས་རྫོགས་རིམ་གཙོ་བོར་བསྒོམས་པས་ཚེ་གཅིག་གིས་མི་སློབ་ཟུང་འཇུག་གི་སྐུ་མངོན་དུ་འགྱུར་པ་ཡིན་ནོ།། ",
            "དགུ་པ་ཨ་ཏི་ཡོ་ག་ནི། ",
            "གཞི་ཀ་དག་ལྷུན་གྲུབ་ཟུང་དུ་འཇུག་པ་རང་བྱུང་རིག་པའི་དོན་མངོན་དུ་མཐོང་བར་བྱས་།",
            "ལེ་ལོ་ཅན་འབད་མེད་དུ་གྲོལ་བ་ཁྲེགས་ཆོད་དང༌། ",
            "བརྩོན་འགྲུས་ཅན་འབད་བཅས་སུ་གྲོལ་བ་ཐོད་རྒལ་གྱི་ལམ་ཉམས་སུ་བླངས་པས་སྣང་བཞི་མངོན་དུ་གྱུར་ནས་",
            "མྱུར་ན་",
            "ལོ་གསུམ་གྱིས་འཇའ་ལུས་སུ་གྲུབ་པ་ཡིན་ནོ།།",
            ""
        ],
        [
            "གསུམ་པ་ཐེག་པ་ཐམས་ཅད་ཀྱི་",
            "བབས་སམ་དགོངས་དོན་དྲི་མ་མེད་པ་རྣམས་",
            "བྲེ་མིག་ཏུ་ཕུལ་ཤོང་བ་ལྟར་",
            "རྫོགས་པ་ཆེན་པོའི་ཐེག་པ་འདིར་འདུ་།",
            "བཤད་རྒྱུད་རྒྱས་པ་ལས། ",
            "མཉམ་ཉིད་དོན་རྟོགས་རང་རིག་རྒྱལ་པོ་དང༌། །",
            " བླ་མེད་དོན་རྟོགས་ཐབས་ཆེན་འདི་དག་ཏུ། །",
            " རྒྱ་མཚོ་ཆེན་པོར་ཆུ་ཀླུང་ཀུན་འབབ་ལྟར། །",
            " རྣམ་ཐར་ཐེག་པ་བསམ་ཡས་མ་ལུས་འདུས།།",
            "ཞེས་དང༌། ",
            "ཀློང་དྲུག་པ་ལས། ",
            "བགྲང་དུ་ཡོད་པའི་སེམས་ཉིད་ལ།། ",
            "ཐེག་པ་སོ་སོར་རང་ཤར་བས། །",
            " འདོད་རྒྱལ་ཡིད་དཔྱོད་མིན་པར་ནི། །",
            " སྙིང་པོ་ཡང་གསང་ཆེན་པོར་རྫོགས།། ",
            "ཞེས་གསུངས་པ་ལྟར། ",
            "ཉན་ཐོས་ནས་རྫོགས་ཆེན་ཀློང་སྡེ་མན་ཆད་ཀྱི་",
            "སྟོང་ཉིད་རྟོགས་པའི་ལྟ་བ་རྣམས་ནི་",
            "མན་ངག་སྡེའི་ངོ་བོ་སྟོང་པའི་",
            "ཉམས་ལེན་གྱི་ངང་དུ་འདུ་སྟེ་",
            "ཆོས་དང་གང་ཟག་གི་བདག་འཛིན་",
            "ཕྲ་བའང་མི་གནས་ཤིང་སྲིད་རྩ་",
            "དྲུངས་འབྱིན་གྱི་ནུས་པ་སྟོབས་སུ་གྱུར་པ་དང་",
            "གྱ་ནོམ་ལྷར་ཞེན་དང་བདེ་གསལ་མི་རྟོག་ལ་",
            ""
        ],
        [
            "བཟང་རློམ་གྱི་ངན་རྟོག་ཀྱང་མི་གནས་པའི་ཕྱིར་།",
            "ཀློང་དྲུག་པ་ལས། ",
            "ལྟ་སྒོམ་དྲི་མ་ཀུན་དང་བྲལ།། ",
            "མཐའ་མེད་དབུས་སུ་དམིགས་པ་མེད།། ",
            "རྣམ་པ་མེད་ཅིང་ཡུལ་རྣམས་མེད།། ",
            "ལྷ་མེད་སྔགས་ཀྱང་ཡོད་མ་ཡིན།། ",
            "ཆོས་མེད་བཏགས་པ་ཀུན་ལས་འདས།།",
            ""
        ],
        [
            "ཞེས་སོ།། ",
            "སྒོམ་པ་བསྐྱེད་རྫོགས་སོགས་ཀྱི་གནད་རྣམས་ཀྱང་རང་བཞིན་གསལ་བའི་ཉམས་ལེན་དུ་འདུ་།",
            "བསྐྱེད་རིམ་གྱི་གྲུབ་དོན་དག་རྫོགས་སྨིན་གསུམ་དང༌། ",
            "རྫོགས་རིམ་རྩ་རླུང་ཐིག་ལེ་བསྒོམས་པའི་གྲུབ་འབྲས་དབང་བཞིའི་ཡེ་ཤེས་མངོན་དུ་གྱུར་པ་རྣམས་རྩོལ་བཅས་ཀྱི་ངལ་བ་ལ་མི་ལྟོས་པར་རང་རྫོགས་རང་ཤར་གྱི་ཚུལ་དུ་མངོན་སུམ་དུ་མཐོང་བའི་ཕྱིར་།",
            "ཀུན་ཏུ་བཟང་པོ་ཐུགས་ཀྱི་མེ་ལོང་ལས། ",
            "སྣང་སྲིད་མ་བཅོས་ཆོས་སྐུའི་ངང༌། །",
            " ཡིད་ཤེས་མ་བཅོས་ཐུགས་ལ་རོལ།། ",
            "འབྱུང་བ་མ་བཅོས་ལོངས་སྐུའི་ངང༌། །",
            " ཁ་དོག་མ་བཅོས་དབྱིངས་ལ་རོལ།།",
            "ཞེས་སོ།།",
            ""
        ],
        [
            "ཐེག་པ་གཞན་གྱི་གཞན་དོན་དང་ལྟ་བ་བོགས་འདོན་གྱི་སྤྱོད་པ་རྣམས་ཀྱང་ཐུགས་རྗེ་ཀུན་ཁྱབ་ཀྱི་ཉམས་ལེན་གྱི་ནང་དུ་འདུ་།",
            "དེ་དག་གི་དགོས་པ་ཞར་ལ་རྫོགས་ཤིང་ཞེན་མེད་ཤུགས་འབྱུང་གི་སྤྱོད་པ་རྨད་དུ་བྱུང་བའི་བརྟུལ་ཞུགས་དང་ལྡན་པའི་ཕྱིར་།",
            "ཀློང་དྲུག་པ་ལས། ",
            "བླང་དོར་མེད་པའི་སེམས་ཉིད་ལ།། ",
            "ཕྱོགས་མེད་རང་གྲོལ་སྣང་བ་ནི། །",
            " ཁྱབ་བརྡལ་ཆེན་པོའི་དགོངས་པ་ཞེས། །",
            " ཀུན་ཏུ་བཟང་པོ་ང་ཡིས་བསྟན།།",
            "ཞེས་སོ།། ",
            "སྤངས་རྟོགས་མཐར་སོན་པའི་འབྲས་བུའང་མ་བཙལ་རང་ཆས་སུ་གནས་པ་ཉིད་འབད་མེད་བདེ་མྱུར་དུ་མངོན་དུ་བྱེད་པ་རྒྱུད་འདིའི་ཁྱད་ཆོས་སུ་གནས་པ་ཡིན་ཏེ",
            ""
        ],
        [
            "ཉི་ཟླ་ཁ་སྦྱོར་ལས། རབ་ལ་སྐྱེ་གཉིས་མི་དགོས་ཏེ།། ",
            "འབྲིང་པོ་སྐྱེ་གཉིས་མཚམས་སུའོ།། ",
            "ཐ་མ་རྣམས་ནི་དབུགས་དབྱུང་སྟེ།། ",
            "སྤྲུལ་པ་པོར་ནི་རང་རྒྱུད་གྲོལ།།",
            "ཞེས་སོ།། ",
            "དེ་ལྟར་རྒྱུད་འདིར་ཐེག་པ་ཐམས་ཅད་ཀྱི་གནད་འདུས་པ་ཙམ་དུ་མ་ཟད་",
            "གཞན་ལ་མེད་པའི་ཆེ་བའི་ཡོན་ཏན་དཔག་ཏུ་མེད་པ་ཡོད་ཚུལ་",
            "རྫོགས་ཆེན་གྱི་རྒྱུད་ལུང་གཞན་རྣམས་ལས་ཤེས་པར་བྱའོ།།",
            ""
        ],
        [
            "ཚིག་རྐང་གཉིས་པའི་དོན་གཏན་ལ་",
            "དབབ་པ་ལ་རིག་པ་བདེ་གཤེགས་སྙིང་པོ་ངོས་།",
            "དེ་ཉིད་རང༵་བྱུང་༵གི་ཡེ་ཤེས་ཡིན་པའི་འཐད་པ་དགོད་པ། ",
            "སེམས་ཅན་གྱི་ཁམས་ལ་ལྷན་སྐྱེས་སུ་",
            "བཞུགས་ཚུལ་ལུང་གིས་བསྒྲུབ་པ། ",
            "འབྲས་ཆོས་ཀྱི་ཡོན་ཏན་རྣམས་",
            "རང་ཆས་སུ་རྫོག༵ས་ཚུལ་གྱིས་སྤྲོ་བ་།",
            "ཆེན༵་པོ༵འི་ཡོན་ཏན་ངོས་གཟུང་བས་",
            "མཇུག་བསྡུ་བ་དང་ལྔ་ལས། ",
            "དང་པོ་ནི། ",
            "གཞི་རང་བྱུང་གི་རིག་པ་འདི་ཉིད་གཏན་ལ་",
            "འབེབས་ཚུལ་དང་མཚན་གྱི་རྣམ་གྲངས་མང་པོ་མཆིས་ཏེ",
            "བཀའ་འཁོར་ལོ་བར་བའི་སྐབས་སུ་",
            "ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་",
            "རྣམ་པར་ཐར་བའི་སྒོ་གསུམ་གྱི་",
            "དོན་རྒྱ་ཆེར་བཤད་ནས་ངོ་བོ་གསལ་བར་།",
            "འཁོར་ལོ་ཐ་མའི་སྐབས་སུ་བདེ་གཤེགས་སྙིང་པོ་ཞེས",
            "་ཡོན་ཏན་ཡེ་ལྡན་དུ་བཤད་པས་",
            "རང་བཞིན་གསལ་བར་བཀྲལ། ",
            "སྔགས་སྤྱི་ཁྱབ་ཏུ་གཞི་རྒྱུད་རང་བྱུང་ལྷུན་གྱིས་",
            "གྲུབ་པ་ཞེས་དྲི་མ་མཐའ་དག་གི་",
            "སྦྱང་གཞི་རུ་ངོས་བཟུང༌། ",
            "གསང་བ་འདུས་པ་སོགས་སུ་མི་ཤིགས་པའི་",
            "ཏི་ལ་ཀ་ཞེས་རིམ་ལྔའི་ཉམས་ལེན་གྱི་",
            "མཐུས་སྣང་གསུམ་གྱི་མཐའ་ལ་",
            "ཐོབ་པའི་འོད་གསལ་དུ་།",
            "དུས་འཁོར་སོགས་སུ་མཁའ་ཁྱབ་མཁའ་ཡི་",
            "རྡོ་རྗེ་ཞེས་སྦྱོར་བ་དྲུག་གིས་",
            "དྲངས་པའི་ཡེ་ཤེས་ལ་ངོས་བཟུང༌། ",
            "རྫོགས་ཆེན་གྱི་རྒྱུད་རྣམས་སུ་",
            "རིག་པ་རང་བྱུང་གི་ཡེ་ཤེས་ཞེས་",
            "མ་བཅོས་རང་བབས་བཞག་པའི་",
            "མན་ངག་གིས་ངོ་སྤྲད། ",
            "གཞན་ཡང་མཚན་གྱི་རྣམ་གྲངས་ཀུན་ཏུ་བཟང་པོ། ",
            "དང་པོའི་སངས་རྒྱས། ",
            "ཆོས་ཀྱི་དབྱིངས། ",
            "ཡང་དག་པའི་མཐའ། ",
            "ཆོས་ཉིད་བྱང་ཆུབ་ཀྱི་སེམས། ",
            "དེ་བཞིན་ཉིད། ",
            "དོན་དམ་པའི་བདེན་པ། ",
            "སྲིད་ཞི་ཀུན་ཁྱབ་ཀྱི་ཡེ་ཤེས། ",
            "རང་བཞིན་འོད་གསལ་གཉུག་མའི་སེམས། ",
            "འདའ་དཀའ་ཐུགས་ཀྱི་ཡེ་ཤེས། ",
            "ལྷན་སྐྱེས་བདེ་བ་ཆེན་པོ། ",
            "རྒྱུའི་ཧེ་རུ་ཀདབུ་མ་ཆེན་པོ། ",
            "ཕྱག་རྒྱ་ཆེན་པོ། ",
            "རྫོགས་པ་ཆེན་པོ་སོགས་མངའ་བའི་དོན་ནི་",
            "སེམས་ཀྱི་ཆོས་ཉིད་ལ་བཏགས་པ་སྟེ་",
            "དེ་ཡང་ངོ་བོ་ཡེ་ནས་མ་གྲུབ་པ་",
            "མཐའ་བཞིའི་སྤྲོས་པ་ལས་འདས་པ་།",
            ""
        ],
        [
            "ཡུམ་ལ་བསྟོད་པ་ལས། ",
            "སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན།། ",
            "མ་སྐྱེས་མི་འགག་ནམ་མཁའི་ངོ་བོ་ཉིད། །",
            " སོ་སོ་རང་རིག་ཡེ་ཤེས་སྤྱོད་ཡུལ་བ། །",
            " དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །",
            " ཞེས་དང༌། ",
            "ཏིང་འཛིན་རྒྱལ་པོ་ལས། ",
            "ཡོད་དང་མེད་ཅེས་བྱ་བ་གཉིས་ཀ་མཐའ། །",
            " གཙང་དང་མི་གཙང་འདི་ཡང་མཐའ་ཡིན་ཏེ། ",
            "དེ་ཕྱིར་གཉིས་ཀའི་མཐའ་ནི་རབ་སྤངས་ནས།། ",
            "མཁས་པ་དབུས་ལའང་གནས་པར་ཡོངས་མི་བྱེད།། ",
            "ཅེས་དང༌། ",
            "མེ་ལྕེ་ཕྲེང་བའི་རྒྱུད་ལས། ",
            "དབྱིངས་དང་ཡེ་ཤེས་གཉིས་སུ་མེད།། ",
            "དངོས་པོ་རོ་མཉམ་མཐའ་ཡས་པའི། །",
            " སེམས་ཀྱི་དེ་ཉིད་ལ་གནས་པའི། །",
            " བཞི་པའི་དཔལ་ལྡན་ཧེ་རུ་ཀ། ",
            "ཞེས་དང༌། ",
            "རྡོ་རྗེ་སེམས་དཔའ་ནམ་མཁའ་དང་མཉམ་པའི་རྒྱུད་ལས། ",
            "སེམས་ཉིད་རང་བྱུང་རྡོ་རྗེ་ལ།།",
            ""
        ],
        [
            "མ་སྐྱེས་པས་ན་འཇིག་པ་མེད།། ",
            "འདུ་འབྲལ་མཁའ་ལྟར་དག་པ་ཡིས། །",
            " བྱང་ཆུབ་ཚུལ་འདི་བསྟན་པའོ།། ",
            "ཞེས་དང༌། ",
            "གསང་བའི་སྙིང་པོ་ལས། ",
            "གཅིག་དང་དུ་མ་བྲལ་བ་ཡི། །",
            " མཐའ་དང་དབུས་མེད་དེ་བཞིན་ཉིད། །",
            " སངས་རྒྱས་ཀྱིས་ཀྱང་མི་གཟིགས་ཏེ། ",
            "རང་བྱུང་ཡེ་ཤེས་གནས་མེད་སྣང༌།། ",
            "ཞེས་སོགས་གསུངས་པ་ལྟར་ཡིན་ནོ།། ",
            "རང་བཞིན་གསལ་བའི་ངོས་ནས་གཞལ་།",
            ""
        ],
        [
            "སྟོབས་སོགས་ཡོན་ཏན་རྒྱ་མཚོ་དང་དབྱེར་མེད་པ་།",
            "རྒྱུད་བླ་མ་ལས། རྣམ་དབྱེར་བཅས་པའི་མཚན་ཉིད་ཅན། །",
            " གློ་བུར་དག་གིས་ཁམས་སྟོང་གི །",
            " རྣམ་དབྱེར་མེད་པའི་མཚན་ཉིད་ཅན། །",
            " བླ་མེད་ཆོས་ཀྱིས་སྟོང་མ་ཡིན།། ",
            "ཞེས་དང༌། ",
            "འཕགས་པ་ཡོངས་སུ་མྱ་ངན་ལས་འདས་པ་ཆེན་པོའི་མདོ་ལས། ",
            "རིགས་ཀྱི་བུ་སེམས་ཅན་ཐམས་ཅད་ཀྱི་",
            "ལུས་ཀྱི་ནང་ན་སྟོབས་བཅུ་དང༌། ",
            "མི་འཇིགས་པ་བཞི་དང༌། ",
            "མཚན་སུམ་ཅུ་རྩ་གཉིས་དང༌། ",
            "དཔེ་བྱད་བཟང་པོ་བརྒྱད་ཅུའང་ཡོད་དོ།། ",
            "ཞེས་དང༌། ",
            "ཐལ་འགྱུར་ལས། ",
            "ཐོག་མའི་ངོ་བོ་རང་བཞིན་དང༌། །",
            " ཐུགས་རྗེ་རྣམ་པ་གསུམ་དུ་གནས། །",
            " དེ་ཡང་ངོ་བོ་སྐུར་གནས་པའི། །",
            " ཆོས་དང་ལོངས་སྤྱོད་རྫོགས་པའི་ཆར། །",
            " ཞེས་རང་བཞིན་འོད་དུ་གནས། ",
            "ཐུགས་རྗེ་འཆར་གཞི་རུ་གནས་ཚུལ་སོགས་",
            "རྒྱ་ཆེར་བཤད་པ་ལྟར་གསལ་སྟོང་ཟུང་དུ་",
            "འཇུག་པའི་བདག་ཉིད་ཅན་འཁོར་འདས་ཡོངས་ལ་",
            "ཁྱབ་བརྡལ་དུ་བཞུགས་པར་འདོད་པ་ཡིན་ནོ།། ",
            "གཉིས་པ་ནི། ",
            "ཆོས་དབྱིངས་བདེ་བ་ཆེན་པོའི་ཡེ་ཤེས་ཤེས་དང་",
            "ཤེས་བྱ་རོ་གཅིག་པའི་བདག་ཉིད་ཅན་",
            "འདུས་མ་བྱས་པའི་རང་མདངས་འོད་གསལ་",
            "མི་འགྱུར་བའི་ངང་དེར་འཁོར་འདས་ཀྱི་",
            "ཆོས་ཀུན་འུབ་ཆུབ་པས་ན་དེའི་ངོ་བོ་ལ་",
            "སྐྱེ་འགག་ཡེ་ནས་མེད་པར་མཐར་ཐུག་དཔྱོད་པའི་",
            "རིགས་པ་རྣམ་དག་གིས་འགྲུབ་སྟེ་",
            ""
        ],
        [
            "སྐྱེ་འགག་གི་བདག་ཉིད་ཅན་ཡིན་ན",
            "མཐའ་ཀུན་ལས་མ་འདས་པར་ཐལ་བ་དང༌། ",
            "དེའི་ཀློང་དུ་ཆོས་ཀུན་རོ་མཉམ་དུ་མ་སོང་བ་དང༌། ",
            "དེ་ཉིད་གློ་བུར་བྲལ་དག་གི་ཆ་ཡེ་ཤེས་ཆོས་སྐུའང་འདུས་བྱས་སུ་ཐལ་བར་འགྱུར་ན་",
            "དེ་ནི་མི་འཐད་དེ",
            "རང་བྱུང་གི་ཡེ་ཤེས་མིན་པ་དང༌། ",
            "འགྱུར་པའི་ཟུག་རྔུ་མ་སྤངས་པ་དང༌། ",
            "རང་གི་ངོ་བོ་འཇིག་པ་བསླུ་བ་ཅན་དང༌། ",
            "ཡིད་ཀྱི་རང་བཞིན་གྱི་སྐྱེ་བ་སོགས་མ་འགགས་པ་དང༌། ",
            "གཏན་གྱི་སྐྱབས་གནས་མ་ཡིན་པར་ཐལ་བ་སོགས་རིགས་པ་བརྒྱ་ཕྲག་གིས་གནོད་ལ",
            "ལུང་ཡང་མྱ་ངན་ལས་འདས་པའི་མདོ་ལས། ",
            "རིགས་ཀྱི་བུ་ད་ནི་དེ་བཞིན་གཤེགས་པ་རྟག་པའི་སྐུ་དང་མི་ཤིགས་པའི་སྐུ་དང༌། ",
            "རྡོ་རྗེའི་སྐུ་དང༌། ",
            "ཤའི་སྐུ་མ་ཡིན་པ་དང༌། ",
            "ཆོས་ཀྱི་སྐུར་ལྟོས་ཤིག་ཅེས་སོགས་མདོ་རྒྱུད་མང་པོ་ལས་ཡང་ཡང་གསུངས་པའི་ཕྱིར་རོ། །",
            " གཞན་ཡང་འཕོ་མེད་རང་བྱུང་གི་ཡེ་ཤེས་དེ་ཉིད་འདུས་བྱས་སྐྱེ་འགག་གི་བདག་ཉིད་ཅན་མིན་ཞིང་",
            "རང་བྱུང་འདུས་མ་བྱས་ཀྱི་བདག་ཉིད་ཡིན་པར་རྒྱལ་བ་བརྒྱུད་འཛིན་དང་བཅས་པས་ལན་གྲངས་མང་དུ་གསུངས་ཏེ",
            ""
        ],
        [
            "རྒྱུད་བླ་མ་ལས། ",
            "གཙང་བདེ་བདག་དང་རྟག་ཉིད་ཀྱི། །",
            " ཡོན་ཏན་ཕ་རོལ་ཕྱིན་པ་འབྲས། །",
            " ཞེས་དང༌། ",
            "ཇི་ལྟར་སྔར་བཞིན་ཕྱིས་དེ་བཞིན། །",
            " འགྱུར་བ་མེད་པའི་ཆོས་ཉིད་དོ།། ",
            "ཞེས་དང༌། ",
            "སེམས་ཀྱི་རང་བཞིན་འོད་གསལ་གང་ཡིན་པ། །",
            " དེ་ནི་ནམ་མཁའ་བཞིན་དུ་འགྱུར་མེད་དེ།། ",
            "ཡང་དག་མིན་རྟོག་ལས་བྱུང་འདོད་ཆགས་སོགས། །",
            " གློ་བུར་དྲི་མས་དེ་ཉོན་མོངས་མི་འགྱུར།། ",
            "ཞེས་དང༌། ",
            "ཨིནྡྲ་བྷུ་ཏིས། ",
            "བདེ་ཆེན་མི་རྟག་མ་ཡིན་ཏེ།། ",
            "བདེ་བ་ཆེན་པོ་རྟག་ཏུ་།",
            "ཅེས་སོགས་གསུངས་པས་མཚོན་ལུང་རིགས་ཀྱི་རྣམ་གྲངས་རྒྱ་ཆེན་པོ་ཤེས་པར་འདོད་ན་",
            ""
        ],
        [
            "ཀུན་མཁྱེན་མི་ཕམ་རྒྱ་མཚོས་མཛད་པའི་གཉུག་སེམས་སྐོར་རྣམས་ལས་རྟོགས་པར་བྱའོ།། ",
            "དེས་ན་དེ་འདྲ་བའི་ཡེ་ཤེས་དེ་ནི་འདུས་བྱས་འདུས་མ་བྱས་ཀྱི་མཐའ་གང་ལའང་",
            "མི་གནས་པའི་འདུས་མ་བྱས་ཆེན་པོའོ།། ",
            "དངོས་དང་དངོས་མེད་རྣམས་ནི་བརྟེན་ནས་",
            "འབྱུང་བའམ་བརྟེན་ནས་",
            "བཏགས་པའི་ཕྱིར་ཡང་དག་པར་དཔྱད་ན་",
            "གསོག་གསོབ་རྫུན་པ་འདུས་བྱས་བསླུ་བའི་ཆོས་ཅན་ཡིན་པ་ལས་ཁྱད་དུ་འཕགས་ཏེ",
            ""
        ],
        [
            "རྩ་བ་ཤེས་རབ་ལས། ",
            "དངོས་དང་དངོས་མེད་འདུས་བྱས་ཡིན།། ",
            "མྱ་ངན་འདས་པ་འདུས་མ་བྱས། །",
            " ཞེས་དང༌། ",
            "རང་བཞིན་དག་ནི་བཅོས་མིན་དང༌། །",
            "གཞན་ལ་ལྟོས་པ་མེད་པ་ཡིན།།",
            "ཞེས་པ་བཞིན་མཐའ་བཞིའི་སྤྲོས་པ་ཡེ་ནས་ཞི་བ་ཆོས་ཀུན་གྱི་གནས་ལུགས་མཐར་ཐུག་རྫོགས་པ་ཆེན་པོ་ཉིད་ནི་སྐྱེད་བྱེད་ཀྱི་རྒྱུ་དང་།",
            "ཚུར་མཐོང་གི་ཡུལ་ལས་།",
            "རང་གི་ཀློང་ལས་རྩལ་སྣང་གང་ཤར་ཡང་རང་བཞིན་འཕོ་འགྱུར་མེད་པར་བཞུགས་པས་།",
            "རང་བྱུང་འདུས་མ་བྱས་སུ་བཞག་པ་།",
            ""
        ],
        [
            "ཀློང་དྲུག་པ་ལས། ",
            "སྟོང་པ་ཡུལ་གྱི་སྤྲོས་པ་མེད།། ",
            "གསལ་བ་ཡོད་མེད་མཐའ་ལས་འདས།། ",
            "མཚོན་ཚིག་དུ་མས་སྤྲོས་དང་བྲལ།། ",
            "སྔགས་ལས་མ་སྐྱེས་ཡེ་རྫོགས་ཉིད། །",
            " རྒྱུ་དང་རྐྱེན་རྣམས་ཡོངས་སུ་བྲལ།། ",
            "ཞེས་དང༌། ",
            "མུ་ཏིག་ཕྲེང་བ་ལས། ",
            "དེ་ཕྱིར་གཞི་གནས་རིག་པ་ལ།། ",
            "རང་ཤར་ཡིན་ཕྱིར་སྣང་བ་རྫོགས།།",
            ""
        ],
        [
            "རང་བྱུང་ཡིན་ཕྱིར་གཞི་ཉིད་རྫོགས།། ",
            "རང་སྣང་ཡིན་ཕྱིར་ཡུལ་ཡང་རྫོགས།། ",
            "ཞེས་དེ་འདྲའི་ཡེ་ཤེས་དེ་ནི་རང་གི་སེམས་ཉིད་འདི་དང་",
            "དབྱེ་བསལ་མེད་ཅིང་དེ་ནི་འབྲས་བུའི་ཡེ་ཤེས་མཐར་ཐུག་པ་ཡིན་།",
            "དོ་ཧ་ལས། ",
            "སེམས་ཉིད་གཅིག་པུ་ཀུན་གྱི་ས་བོན་ཏེ།། ",
            "གང་ལས་སྲིད་དང་མྱ་ངན་འདས་འཕྲོ་བ། །",
            " འདོད་པའི་འབྲས་བུ་སྟེར་བར་བྱེད་པ་ཡི། །",
            " ཡིད་བཞིན་ནོར་འདྲའི་སེམས་ལ་ཕྱག་འཚལ་ལོ། །",
            " ཞེས་དང༌། ",
            "ཀྱེ་རྡོ་རྗེ་ལས། ",
            "རྟག་ཏུ་རང་བཞིན་བདེ་བ་ཅན། །",
            " འཇིག་རྟེན་ཁམས་ནི་གང་དུ་ཡང༌། །",
            " སངས་རྒྱས་གཞན་དུ་རྙེད་མི་འགྱུར།། ",
            "སེམས་ནི་རྫོགས་པའི་སངས་རྒྱས་ཉིད། །",
            " ཅེས་དང༌། ",
            "དུས་འཁོར་བསྡུས་རྒྱུད་ལས། ",
            "སེམས་ནི་དག་ན་མི་དེ་ཡང་ནི་རྒྱལ་བའི་དབང་པོར་འགྱུར་ཏེ་",
            ""
        ],
        [
            "སངས་རྒྱས་གཞན་གྱིས་ཅི་ཞིག་།",
            "ཞེས་དང༌། ",
            "འཁོར་ལོ་སྡོམ་པ་ལས། ",
            "རྟག་ཆད་སྐྱེ་འགག་ལ་སོགས་པའི། །",
            " མཐའ་སྤང་སེམས་ཉིད་རང་རིག་ཅིང༌། །",
            " གདོད་ནས་སྤྲོས་བྲལ་བདེ་བ་ཉིད། །",
            " དེ་དོན་བསམ་གྱིས་མི་ཁྱབ་ངེས།། ",
            "ཞེས་སོགས་གསུངས་པ་བཞིན་སེམས་ཉིད་རང་བྱུང་གི་ཡེ་ཤེས་འགྱུར་བའི་ཟུག་རྔུ་དང་",
            "བྲལ་བ་རྒྱལ་བ་ཐམས་ཅད་ཀྱི་ཡེ་ཤེས་མཐར་ཐུག་པ་སེམས་ཅན་གྱི་ཁམས་ལ་དབྱེར་མེད་དུ་བཞུགས་པ་ལ་ངེས་ཤེས་བསྐྱེད་པར་བྱའོ།། ",
            "གསུམ་པ་ནི། ",
            "དེ་ལྟར་རང་བྱུང་གི་ཡེ་ཤེས་དེ་ཉིད་ངོ་བོ་སྐུ། ",
            "རང་བཞིན་འོད། ",
            "ཐུགས་རྗེ་ཡེ་ཤེས་ཀྱི་ཚུལ་དུ་སེམས་ཅན་ཀུན་གྱི་ལུས་ལ་ཏིལ་འབྲུར་མར་གྱིས་ཁྱབ་པ་བཞིན་དུ་བཞུགས་ཚུལ་ཟབ་མོའི་རྒྱུད་སྡེ་རྣམས་ལས་གསུངས་པ་ལས་རྟོགས་པར་བྱ་སྟེ",
            "ཀྱེ་རྡོ་རྗེ་ལས། ",
            "ཡེ་ཤེས་ཆེན་པོ་རང་ལུས་གནས། །",
            " རྟོག་པ་ཐམས་ཅད་ཡང་དག་སྤངས།། ",
            "དངོས་པོ་ཀུན་ལ་ཁྱབ་པ་པོ། །",
            " ལུས་གནས་ལུས་ལས་མ་སྐྱེས་པའོ།།",
            ""
        ],
        [
            "ཞེས་དང༌། ",
            "སམ་ཊ། ",
            "བདེ་མཆོག་མཉམ་།",
            "མཁའ་འགྲོ་རྒྱ་མཚོ་རྣམས་ལས་ཚིག་མཐུན་པར། ",
            "གསང་བ་མཆོག་གི་དགྱེས་པ་ན།།",
            "ཐམས་ཅད་བདག་ཉིད་རྟག་ཏུ་བཞུགས།། ",
            "སངས་རྒྱས་ཀུན་དངོས་སེམས་དཔའ་ནི། །",
            " རྡོ་རྗེ་སེམས་དཔའ་བདེ་བའི་མཆོག། ",
            "ཅེས་དང༌། ",
            "སྒྱུ་འཕྲུལ་མེ་ལོང་ལས། ",
            "མི་ཤིགས་ཐིག་ལེ་བདེ་ཆེན་པོ། །",
            " ཡེ་ཤེས་ལྔ་ལྡན་དྭངས་མའི་བཅུད། །",
            " རང་བྱུང་ལུས་ཅན་ཀུན་གནས་པ། །",
            " སྟོན་པ་རིག་པའི་གསུང་ཅན་ཉིད། །",
            " ཅེས་དང༌། ",
            "དུས་ཀྱི་འཁོར་ལོ་བསྡུས་པའི་རྒྱུད་ལས། ",
            "ནམ་མཁའ་བུམ་པའི་དབུས་ནས་ཆུ་ནི་ལེན་པར་བྱེད་པ་ན་ཡང་འགྲོ་བ་མིན་པ་ཇི་ལྟ་བར། །",
            "མཁའ་ཁྱབ་མཁའ་ཡི་རྡོ་རྗེ་ཅན་ནི་ཡུལ་དང་རྣམ་བྲལ་ལུས་ཀྱི་དབུས་དག་ཏུ་ཡང་དེ་བཞིན་ནོ།།",
            "ཞེས་དང༌། ",
            "ནོར་བུ་ཕྲ་བཀོད་ལས། ",
            "ཏིལ་འབྲུ་འམ་ནི་ཡུངས་འབྲུ་ལ།། ",
            "མར་ཉིད་ཡེ་ནས་ལྷུན་གྲུབ་བཞིན། །",
            " སེམས་ཅན་ལུས་ལྟར་སྣང་བ་ལ།།",
            ""
        ],
        [
            "དེ་བཞིན་གཤེགས་པའི་ས་བོན་ནི། །",
            " མཐུན་པའི་འོད་དང་བཅས་པར་སྣང༌།། ",
            "ཞེས་དང༌། ",
            "ཐལ་འགྱུར་ལས། ",
            "རང་རིག་ཡེ་ཤེས་ལུས་ལ་གནས། །",
            " ཏིལ་འབྲུ་འམ་ནི་མར་བཞིན་ནོ།། ",
            "ལུས་ཀྱི་བཀྲག་དང་གཟི་མདངས་ནི། །",
            " ཡེ་ཤེས་རླན་གྱིས་ཁྱབ་པར་བྱེད།། ",
            "ཅེས་དང༌། ",
            "རང་ཤར་ལས། ",
            "ཡང་དག་སངས་རྒྱས་དགོངས་པ་ནི། །",
            " སེམས་ཅན་ཀུན་གྱི་རང་རྒྱུད་ལ།། ",
            "སྐུ་དང་ཡེ་ཤེས་ཚུལ་དུ་གནས། །",
            " ཞེས་སོགས་གསུངས་པའི་དོན་ལ་ཡིད་ཆེས་པར་བྱའོ།། ",
            "བཞི་པ་ནི། ",
            "མུ་ཏིག་ཕྲེང་བ་ལས། ",
            "དེ་ལྟར་སྙིང་པོ་དེ་ཉིད་ལ།།",
            ""
        ],
        [
            "སྐུ་ལྔ་ཡེ་ཤེས་ལྔ་དང་ནི། །",
            " འོད་ལྔ་ཁ་དོག་རྣམ་པ་ལྔ། །",
            " ཆོས་ལྔ་ཡེ་ཤེས་རླུང་ལྔ་ཉིད། །",
            " ངོ་བོ་ལྔ་དང་རང་བཞིན་ལྔ། །",
            " ཐུགས་རྗེ་ལྔ་ཡིས་ཀུན་ལ་ཁྱབ།། ",
            "ཅེས་གསུངས་པའི་དོན། ",
            "དང་པོ་རིག་པ་ལ་སྐུ་ལྔ་རྫོགས་ཚུལ་ནི། ",
            "རིག་པའི་ཡེ་གདངས་སུ་ཡོན་ཏན་ཐམས་ཅད་ལྷུན་གྲུབ་ཏུ་སྣང་བར་མཛད་པས་རྣམ་པར་སྣང་མཛད་ཀྱི་སྐུ་།",
            "རྡོ་རྗེ་ལྟར་མི་བསྐྱོད་ཅིང་འཕོ་འགྱུར་མེད་པས་མི་བསྐྱོད་པའི་སྐུ་དང༌། ",
            "རིག་པ་ཉམས་སུ་བླངས་པས་ཡེ་ནས་ཡོད་པའི་ཡོན་ཏན་གོང་འཕེལ་དུ་སྣང་བས་རིན་ཆེན་འབྱུང་ལྡན་གྱི་སྐུ་དང༌། ",
            "རིག་པ་ལ་རང་འོད་མཐའ་ཡས་པས་ན་སྣང་བ་མཐའ་ཡས་ཀྱི་སྐུ་དང༌། ",
            "རིག་པ་ཉིད་དོན་གཉིས་ལྷུན་གྲུབ་ཀྱི་གཞིར་ངེས་པས་དོན་ཡོད་གྲུབ་པའི་སྐུ་རྫོགས་པ་ཡིན་ནོ།། ",
            "གཉིས་པ་ཡེ་ཤེས་ལྔ་རྫོགས་ཚུལ་ནི། ",
            "རིག་པ་ཉིད་སྤྲོས་མཐའ་ཀུན་དང་བྲལ་བས་ན་ཆོས་དབྱིངས་ཡེ་ཤེས་།",
            "ཕྱི་ནང་གསལ་སྒྲིབ་མེད་པས་མེ་ལོང་ཡེ་ཤེས། ",
            "བཟང་ངན་མེད་པས་མཉམ་ཉིད་ཡེ་ཤེས། ",
            "ཆོས་ཀུན་མ་འདྲེས་པར་གསལ་བས་སོར་རྟོགས་ཡེ་ཤེས། ",
            "ཐོགས་རྡུགས་མེད་པར་རང་གྲོལ་བས་ན་བྱ་གྲུབ་ཡེ་ཤེས་རྫོགས་པ་ཡིན་ནོ།། ",
            "གསུམ་པ་འོད་དང་ཁ་དོག་ལྔ་ནི། ",
            "རིག་པ་ཉིད་འགྱུར་བ་མེད་པས་མཐིང་ག་།",
            ""
        ],
        [
            "ཉོན་མོངས་པས་མ་གོས་པས་དཀར་པོ་དང༌། ",
            "ཡོན་ཏན་རྫོགས་པས་སེར་པོ། ",
            "དབང་བཞི་རང་ལ་རྫོགས་པས་དམར་པོ་དང༌། ",
            "གཡོ་རྩོལ་ལས་འདས་པས་ལྗང་གུ་རྫོགས་པ་ཡིན་ནོ།། ",
            "བཞི་པ་རིགས་ཀྱི་ཆོས་ལྔ་ནི། ",
            "སྔར་འདས་པའི་སངས་རྒྱས་ཀྱི་ཐོབ་བྱ་ཡིན་པས་དེ་བཞིན་གཤེགས་པའི་རིགས་།",
            "འཕོ་འགྱུར་མེད་པས་རྡོ་རྗེའི་རིགས་དང༌། ",
            "ཡོན་ཏན་ལྷུན་གྱིས་གྲུབ་པས་རིན་ཆེན་རིགས་དང༌། ",
            "སྐྱོན་གྱིས་མ་གོས་པས་པདྨའི་རིགས་དང༌། ",
            "ཕྲིན་ལས་རང་ཆས་སུ་ཡོད་པས་ལས་ཀྱི་རིགས་རྫོགས་སོ།། ",
            "ལྔ་པ་ཡེ་ཤེས་ཀྱི་རླུང་ལྔ་ནི། ",
            "ཡེ་ཤེས་ཀྱི་དྲོད་འབེབས་པའི་ཕྱིར་མེ་མཉམ་གྱི་རླུང་།",
            "འཁོར་འདས་ཀྱི་སྲོག་འཛིན་པས་སྲོག་འཛིན་གྱི་རླུང་དང༌། ",
            "འོད་ལྔ་རང་ཆས་སུ་ཡོད་པས་བཀྲག་མདངས་སྐྱེད་པའི་རླུང་དང༌། ",
            "སངས་རྒྱས་ཀྱི་སར་སྐྱེལ་བས་སྐྱོད་བྱེད་ཀྱི་རླུང་དང༌། ",
            "འཁོར་བ་མྱང་འདས་སུ་སྒྲོལ་བས་ན་སྙིང་རྗེ་མེད་པ་བསྐལ་པ་ལས་ཀྱི་རླུང་རྫོགས་སོ།། ",
            "དྲུག་པ་ངོ་བོ་རང་བཞིན་ཐུགས་རྗེ་གསུམ་གྱི་ཆོས་ལྔ་ནི། ",
            "རིག་པའི་ངོ་བོ་སྐུར་གནས་པས་ན་སྐུ་ལྔ་རང་ཆས་སུ་རྫོགས་པས་ངོ་བོ་ལྔ་།",
            ""
        ],
        [
            "དེ་བཞིན་དུ་རང་བཞིན་འོད་དུ་གནས་པས་འོད་ལྔ། ",
            "ཐུགས་རྗེ་ཡེ་ཤེས་སུ་གནས་པས་ཡེ་ཤེས་ལྔ་ལྷུན་གྲུབ་ཏུ་ཡོད་པའི་ཐུགས་རྗེ་ལྔའང་རྫོགས་པ་ཡིན་ནོ།།",
            "གཞན་ཡང་དཀོན་མཆོག་གསུམ་ཡང་རྫོགས་།",
            "ཀློང་དྲུག་པ་ལས། ",
            "སངས་རྒྱས་ཆོས་དང་དགེ་འདུན་ནི། །",
            " ཡེ་རྫོགས་རང་གི་ལུས་ལ་གནས། །",
            " ཞེས་གསུངས་སོ།།",
            "དེ་ལྟར་རིག་པ་རང་གི་ངོ་བོ་ལ་འབྲས་ཆོས་ཀྱི་ཡོན་ཏན་ཐམས་ཅད་རྫོགས་པ་དང༌། ",
            "དེ་ཉིད་བརྗོད་བྱར་བྱས་པའི་རྒྱུད་ལུང་རྣམས་སུ་ཐེག་པ་གཞན་གྱི་ཡོན་ཏན་ཐམས་ཅད་རྫོགས་པས་ན་རྫོགས་པ་ཆེན་པོ་ཞེས་གསུངས་པ་ཡིན་ནོ།། ",
            "ལྔ་པ་ནི། ",
            "དེ་འདྲའི་གནས་ལུགས་ཟབ་མོ་བརྗོད་བྱར་བྱས་པའི་གཞུང་རྣམས་ཆོས་ཚུལ་གཞན་ལས་འཕགས་པའི་ཆེ་བ་དང༌། ",
            "ཉམས་སུ་ལེན་པའི་གང་ཟག་འབད་མེད་རང་གྲོལ་དུ་འགྱུར་བའི་ཆེ་བ་གཉིས་དང་ལྡན་པས་ན་ཆེན་པོ་ཞེས་སྨོས་ཏེ",
            "ཐལ་འགྱུར་ལས། ",
            "ཆོས་ཉིད་མངོན་སུམ་གནད་ཀྱིས་ཀྱང༌། །",
            " ལས་ལ་བཟང་ངན་མེད་པར་རྟོགས།།",
            ""
        ],
        [
            "སྙིང་ཏིག་ངེས་པར་བསྡུས་པ་ཡིས། ། དབང་པོ་རྣམས་ལ་རྣོ་རྟུལ་མེད།། ",
            "ཡིད་དཔྱོད་ཚིག་གི་མཐའ་ཟད་པས། །",
            " ཤེས་རབ་མ་ཡིན་དབང་པོས་མཐོང༌།། ",
            "ཚིག་གིས་ཆོས་ཉིད་མི་མཐོང་བས། །",
            " ཐུན་མོང་ཐེག་པས་དོན་མི་འགྲུབ།། ",
            "སྐུ་གསུམ་ལམ་སྣང་ཡིན་པའི་ཕྱིར། །",
            " འདི་མཐོང་ཁམས་གསུམ་ལྡོག་པ་མིན།། ",
            "ཆོས་ཀུན་མཉམ་པར་རོ་གཅིག་པས། །",
            " གཞི་ལམ་འབྲས་བུ་ལྟོས་མིན་པའོ།། ",
            "ཞེས་དང༌། ",
            "ཨོ་རྒྱན་རིན་པོ་ཆེས། ",
            "དོན་གྱི་ནོར་བུ་རིན་ཆེན་འདིས། །",
            " ཚེ་འདིར་དགོས་འདོད་ཐམས་ཅད་འབྱུང༌།།",
            ""
        ],
        [
            "ཕྱི་མ་སངས་རྒྱས་ངེས་པར་འཐོབ།། ",
            "དེ་སྔོན་མཚམས་མེད་ལྔ་བྱས་ཀྱང༌། །",
            " འདི་འཕྲད་ངན་སོང་ལྟུང་མི་སྲིད། །",
            " ཆོས་མ་བྱས་ཀྱང་འཚང་རྒྱའོ།།",
            "ཞེས་དང༌། ",
            "བཅངས་པས་རེག་ཚད་འཚང་རྒྱའོ།། ",
            "བྲིས་པས་མཐོང་ཚད་འཚང་རྒྱའོ།། ",
            "ཀློགས་པས་ཐོས་ཚད་འཚང་རྒྱའོ།། ",
            "ཞེས་སོགས་གསུངས་པ་ལྟར་ཆོས་འདི་ཉམས་སུ་ལེན་པ་ཚེགས་ཆུང་ཞིང་",
            ""
        ],
        [
            "ནུས་པ་ཆེ་བས་རབ་ཚེ་འདིར། ",
            "འབྲིང་བར་དོ་ཐ་ནའང་ཕྱི་མ་རང་བཞིན་སྤྲུལ་སྐུའི་ཞིང་ནས་ངེས་པར་གྲོལ་བར་འགྱུར་བ་ཡིན་ནོ།། ",
            "ཚིག་རྐང་གསུམ་པའི་དོན་ནི། ",
            "ཀ་དག་ཁྲེགས་ཆོད་དང༌། ",
            "ལྷུན་གྲུབ་ཐོད་རྒལ་གྱི་ཉམས་ལེན། ",
            "ཤན་འབྱེད་ཀྱི་འཕྱོང་དང་སྦྱར་ནས་",
            "བཤད་ཚུལ་གསུམ་ལས། ",
            "དང་པོ་ནི། ",
            "དོན་དམ་ཞེས་པ་དང༌། ",
            "རང་ངོ་ཞེས་པ་དང༌། ",
            "ཤེས་པ་ཞེས་པའི་དོན་རིམ་བཞིན། ",
            "དོ༵ན་དམ༵་ཀ་དག་ཆེན་པོར་ལ་བཟླ་བ། ",
            "ཟང་ཐལ་རང༵་ངོ༵་རང་གསལ་དུ་འགག་བསྡམ་པ། ",
            "ཡོངས་གྲོལ་ཡེ་ཤེས༵་ཆེན་པོར་གདེང་བཅའ་བ༵་དང་གསུམ་ལས། ",
            "དང་པོ་ནི་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་མཁའ་མཉམ་རྫོགས་པ་ཆེན་པོའི་ཀློང་དུ་ཡེ་ནས་གྲོལ་ཟིན་པས་སྤང་བླང་དང་བྱ་རྩོལ་གང་ཡང་མི་བྱ་བར་ཐག་བཅད་པ་།",
            "དེ་ཡང་ཕྱི་རོལ་སྣ་ཚོགས་སུ་སྣང་བའི་ཆོས་ཐམས་ཅད་ཡེ་ནས་མ་གྲུབ་པ་སྒྱུ་མའི་དཔེ་བརྒྱད་ཀྱི་ཚུལ་དུ་ངོས་བཟུང༌། ",
            "ནང་སེམས་ཀྱི་འཕྲོ་འདུ་དུ་མར་སྣང་བའང་ཕྱི་ནང་བར་གསུམ་གང་དུའང་མ་གྲུབ་པ་ནམ་མཁའ་དྭངས་པའི་དཀྱིལ་ལྟར་ཡིན་པར་ཐག་།",
            "གསང་བ་རང་བྱུང་རིག་པའི་ངོ་བོ་རང་།",
            "རང་དགརང་ཡལ། ",
            "ཡེ་རེ། ",
            "ཝ་ལེ། ",
            "ཡེ།",
            ""
        ],
        [
            "ཕྱལ་བ་ཆེན་པོ་བློས་བྱས་ཀྱི་དྲི་མ་མེད་པ། ",
            "འཁོར་འདས་མིང་མེད་ཆེན་པོར་ལ་བཟླ་བ་།",
            "ཀློང་དྲུག་པ་ལས། ",
            "ཆོས་མེད་བཏགས་པ་ཀུན་ལས་འདས།། ",
            "དགྲ་མེད་བཤེས་ཀྱང་ཡོད་མ་ཡིན།། ",
            "ལུས་མེད་དབང་པོར་སྣང་བ་མེད།། ",
            "ཆོས་འདི་བསམ་པས་མི་སྣང་སྟེ།། ",
            "ཞེས་དང་། ",
            "སེང་གེ་རྩལ་རྫོགས་ལས། ",
            "དགོངས་པ་རང་བྱུང་ཡེ་ཤེས་ནི། །",
            " རྟོགས་དང་མ་རྟོགས་མཐའ་ལས་འདས།།",
            ""
        ],
        [
            "ཡིན་མིན་བློ་ཡི་བྱ་བ་ཐོངས། །",
            " སྣང་དང་མི་སྣང་ཆོས་ཉིད་ཀྱང༌། །",
            " བྱ་བྱེད་མཐར་ལྟུང་ཆོས་དང་བྲལ།། ",
            "ཞེས་སོ།།",
            "དེ་ལྟར་སྣང་སྲིད་ཀྱི་ཆོས་ཐམས་ཅད་མེད་པ་གསལ་སྣང་རིག་པའི་ངང་ལས་ཤར་ཡང་",
            "རིག་པ་ལ་གོས་མ་མྱོང་བ་རྒྱ་མཚོ་ལ་གཟའ་སྐར་ཤར་བ་ལྟར་ཡེ་གྲོལ་ཆོས་སྐུའི་ངོ་བོ་རུ་དག་ཟིན་ཏེ",
            "ཡི་གེ་མེད་པ་ལས། ",
            "ཐམས་ཅད་འབྱུང་བ་འཁྲུལ་སྣང་ང་ཡི་སེམས། །",
            " ཐམས་ཅད་གནས་པ་འཁྲུལ་སྣང་ང་ཡི་ཐུགས། །",
            " ཐམས་ཅད་སྣང་བ་འཁྲུལ་སྣང་ང་ཡི་སྐུ། །",
            " ཐམས་ཅད་འགག་པ་འཁྲུལ་སྣང་ང་ཡི་གསུང༌།། ",
            "ཞེས་སོ།།",
            "དེ་ལྟར་ཆོས་ཐམས་ཅད་སྐྱེ་བ་མེད་པ་ཙམ་དུ་མ་ཟད་ཡེ་ནས་",
            ""
        ],
        [
            "ལྷུན་གྲུབ་ཆོས་སྐུར་སངས་རྒྱས་པས་རང་སྣང་ཡེ་ཤེས་ཀྱི་ངོ་བོ་རང་ཤར་ཏེ་",
            "སྣང་བ་ཞིང་དང་འཛིན་པ་ཡེ་ཤེས་སུ་དག་པ་རྒྱལ་མཆོག་ཀུན་ཏུ་བཟང་པོའི་རོལ་པ་ཁོ་ན་།",
            "ཐལ་འགྱུར་ལས། ",
            "སྣང་བ་འཁྲུལ་བའི་རང་བཞིན་འདི། །",
            " ཡེ་ཤེས་ཡིན་པ་སྔར་མ་མཐོང༌།། ",
            "རྟོག་བཅས་འཁྲུལ་བ་གཞི་མེད་པས། །",
            " ཀུན་གཞི་ཆོས་སྐུ་ཆེན་པོར་རྟོགས།། ",
            "ཞེས་སོ།།",
            "དེ་ལྟ་བུའི་དོན་རྟོགས་ན་འཁོར་འདས་ལ་རེ་དོགས་དང་དགེ་སྡིག་སྤང་བླང་གི་བྱ་རྩོལ་ལས་འདས་པ་།",
            ""
        ],
        [
            "རང་ཤར་ལས། ",
            "ས་དང་ལམ་ལ་སྦྱང་དུ་མེད།། ",
            "ལྷ་ལ་མཆོད་པ་འབུལ་མི་དགོས།། ",
            "དགེ་བ་བཅུ་ཡིས་བསྐྱབ་ཏུ་མེད།། ",
            "སྡིག་པས་དེ་ལ་གོས་མི་འགྱུར།། ",
            "འཁོར་བ་ངན་སོང་ག་ལ་ཡོད།། ",
            "མྱ་ངན་འདས་པའི་ཆོས་མེད་ཅིང༌། །",
            " བདག་དང་གཞན་ཞེས་གྲུབ་པ་མེད།།",
            ""
        ],
        [
            "ཅེས་སོགས་གསུངས་པའི་དོན་ལ་ཁོ་ཐག་ནང་ནས་ཆོད་པ་ནི་",
            "དོན་དམ་ལ་བཟླ་བའི་ལྟ་བ་ཡིན་ནོ།། ",
            "གཉིས་པ་ནི། ",
            "དུས་གསུམ་ཡིད་ཀྱི་རྟོག་ཚོགས་གང་ཡང་ཡིད་ལ་མི་བྱ་བར་སེམས་ཀྱིས་སེམས་ལ་རང་བབས་སུ་བལྟས་ཚེ་མི་རྟོག་ཆོས་སྐུའི་རང་ཞལ་མངོན་དུ་གྱུར་ནས་",
            "རིག་བྱ་རིག་བྱེད་གཉིས་མེད་ཀྱང་རང་གི་རང་བཞིན་རང་གིས་ཁོ་ཐག་ཆོད་ནས་རྗེན་ཡེ་རེ་བ་གསལ་སྟོང་མཐའ་དབུས་དང་བྲལ་བའི་དོན་ལ་མཉམ་པར་འཇོག་པ་།",
            "ཁྱུང་ཆེན་ལས། ",
            "སྣང་མེད་སྟོང་དང་བྲལ་བའི་ཡེ་ཤེས་དེ།། ",
            "མ་བཟུང་མ་བཏང་མ་བསླད་རང་སོ་སྟེ།། ",
            "གཅིག་གིས་གསུམ་ལ་སུ་ཡིས་ཕོག་པ་ཉིད། །",
            " རྫུན་མིན་བདེན་མིན་གནས་ཐབས་ལྷང་ངེ་བའོ།།",
            ""
        ],
        [
            "ཞེས་གསུངས་པ་ལྟར་འཕྲོ་གནས་གང་གི་སྐབས་སུའང་ཟང་ཐལ་རིག་པའི་ངོ་བོ་རྗེན་ལ་ཕུད་ནས་",
            "རིག་པ་གསལ་ངར་དང་ལྡན་པའི་ངང་སྐྱོང་བ་ནི་",
            "ཟང་ཐལ་རང་ངོ་རང་གསལ་དུ་འགག་བསྡམ་པ་ཡིན་ནོ།། ",
            "གསུམ་པ་རང་སེམས་འཕྲོ་གནས་གང་གི་སྐབས་སུའང་",
            "ཟང་ཐལ་རིག་པ་རྗེན་ལ་ཕུད་དེ་བསྒོམས་པས་བར་མེད་ཧར་སང་ཆེན་པོ་མཐའ་བྲལ་རྩོལ་མེད་རང་བྱུང་ཡེ་ཤེས་ཀྱི་གདངས་མངོན་དུ་གྱུར་པ་ནི་",
            "ཡོངས་གྲོལ་མཉམ་པ་ཉིད་ཡིན་ལ",
            "དེ་ལ་ལྡོག་ཆས་དབྱེ་།",
            "ཡོངས་གྲོལ་གྱི་ཆིངས་ལྔར་བཤད་།",
            "མུ་ཏིག་ཕྲེང་བ་ལས། ",
            "འགག་པ་མེད་པའི་རིག་པ་ལ།། ",
            "འཁྲུལ་རྒྱུ་མེད་པས་ལྡོག་པ་མེད།།",
            ""
        ],
        [
            "ཡེ་གྲོལ་ཡིན་པས་གཏན་ནས་འཕགས།། ",
            "རང་གྲོལ་ཡིན་པས་ཡུལ་རྐྱེན་ཟད།། ",
            "ཅེར་གྲོལ་ཡིན་པས་སྣང་བ་དག། ",
            "མཐའ་གྲོལ་ཡིན་པས་མུ་བཞི་འགགས། །",
            " གཅིག་གྲོལ་ཡིན་པས་དུ་མས་སྟོང༌། །",
            " ཞེས་གསུངས་པ་ལྟར། ",
            "དང་པོ་ཡེ་གྲོལ་ནི། ",
            "སེམས་ཉིད་བདེ་གཤེགས་སྙིང་པོ་ཡེ་ནས་གསལ་སྟོང་ཟུང་དུ་འཇུག་པའི་བདག་ཉིད་དུ་སྨིན་ཟིན་པས་ན་",
            "གསར་དུ་བསྐྱར་ནས་གྲོལ་རྒྱུ་མེད་པར་སྟོང་ཆེན་གནས་ལུགས་ཡངས་པའི་ཀློང་དུ་འཁོར་འདས་ཐམས་ཅད་འུབ་ཆུབ་པ་ལ་བཏགས་པ་ཡིན་ནོ།། ",
            "གཉིས་པ་རང་གྲོལ་ནི་སྣང་སྲིད་འཁོར་འདས་ཐམས་ཅད་བྱུང་ཡང་རིག་པ་རང་གི་ངང་ནས་།",
            "གྲོལ་ཡང་རང་གི་ངང་དུ་།",
            "གནས་ཀྱང་རང་གི་ངང་དུ་གནས། ",
            "དེ་ལས་གཞན་དུ་ཅུང་ཟད་ཀྱང་གཡོ་བ་མེད་པར་རླབས་རྒྱ་མཚོ་ལས་གཡོ་བ་མེད་པ་བཞིན་ཡིན་པས་ན་གཉེན་པོ་གཞན་གྱིས་བསྒྱུར་དུ་མེད་པ་ལ་བརྗོད་པ་ཡིན་ནོ།།",
            ""
        ],
        [
            "གསུམ་པ་ཅེར་གྲོལ་ནི། ",
            "རང་གི་རང་བཞིན་ལ་ཅེར་གྱིས་བལྟས་པས་སྣང་བ་སྣང་ཐོག་ནས་གྲོལ་བ་བྱེའུ་ཁྲས་ཁྱེར་བ་ལྟ་བུ། ",
            "འགྱུ་བ་འགྱུ་ཐོག་ནས་གྲོལ་བ་བར་སྣང་གི་སེར་བུ་ཡལ་བ་ལྟ་བུ། ",
            "སྣང་ཤེས་གཉིས་མེད་དུ་གྲོལ་བ་ལན་ཚྭ་ཆུར་ཐིམ་པ་ལྟར་གྱུར་ཏེ་",
            "རྩོལ་སྒྲུབ་གང་ཡང་མེད་བཞིན་འོད་གསལ་མ་བུ་འདྲེས་པ་ལ་བཤད་པ་ཡིན་ནོ།། ",
            "བཞི་པ་མཐའ་གྲོལ་ནི། ",
            "ཡོད་མེད་ཡིན་མིན་གྱི་མུ་བཞིའི་སྤྲོས་པ་ཡེ་ནས་དབེན་པའི་གནས་ལུགས་རང་གི་བཙན་ས་ཟིན་པ་ཡིན་།",
            "དེ་ལ་ལྡོག་ཆས་དབྱེ་ན་",
            "རིག་པ་རྗེན་པར་མཐོང་བས་གནད་ཀྱིས་གྲོལ་བ་དང༌། ",
            "སྔ་ཕྱི་རིས་མེད་གཅིག་པར་དུས་ཀྱིས་གྲོལ་བ་དང༌། ",
            "རང་བཞག་འབད་རྩོལ་མེད་པའི་གྲོལ་བ་དང་གསུམ་ཡོད་དེ",
            "ཐལ་འགྱུར་ལས། ",
            "རང་གསལ་གནས་པའི་སེམས་དེ་ནི། །",
            "གནད་ཀྱིས་གྲོལ་བས་ཕྱོགས་རིས་མེད།།",
            ""
        ],
        [
            "དུས་ཀྱིས་གྲོལ་བས་ལྟོས་གཞི་མེད།།",
            "འབད་མེད་གྲོལ་བས་བརྩོན་འགྲུས་མེད།།",
            "ཅེས་སོ།། ",
            "ལྔ་པ་གཅིག་གྲོལ་ནི། ",
            "རྫོགས་པ་ཆེན་པོ་ཐིག་ལེ་ཉག་གཅིག་སྤྲོས་པ་དང་བྲལ་བ་གཅིག་གི་ངང་དུ་ཆོས་ཐམས་ཅད་གྲོལ་ཟིན་པས་གཅིག་དང་གཉིས་ཀྱི་གྲངས་མཐའ་ཟད་པའི་དོན་མངོན་དུ་རྟོགས་པ་དཔེར་།",
            "བུ་རམ་གཅིག་གི་རོ་མྱོང་ན་བུ་རམ་ཐམས་ཅད་ཀྱི་རོ་གཏན་ལ་ཕེབ་པ་ལྟར་དུ་མ་རོ་གཅིག་ཏུ་ཤེས་པ་ཡིན་ནོ།། ",
            "གཉིས་པ་ལྷུན་གྲུབ་ཐོད་རྒལ་གྱི་ཉམས་ལེན་དང་སྦྱར་བ་ནི། ",
            "དོན༵་དམ༵་ཞེས་པས་ཉམས་སུ་བླང་བྱ་སྒྲོན་མ་བཞི་བསྟན་པ་ཡིན་།",
            ""
        ],
        [
            "དེ་ཉིད་དོན་དམ་མཐར་ཐུག་ཡིན་པས་སོ།། ",
            "རང་༵ངོ་༵ཞེས་པས་ཉམས་སུ་ལེན་ཚུལ་སྦྱོར་དངོས་རྗེས་གསུམ་གྱི་རྣལ་འབྱོར་བསྟན་།",
            "དེ་ཉིད་རང་གནས་དོན་གྱི་ཡེ་ཤེས་ཀྱི་ངོ་བོ་མངོན་དུ་འགྱུར་བྱེད་ཡིན་པས་སོ།། ",
            "ཤེས༵་པ༵་ཞེས་པས་ནི་ཉམས་སུ་བླངས་པས་འབྲས་བུ་སྣང་བ་བཞི་བསྟན་།",
            "དེ་ཉིད་རང་བྱུང་རིག་ཤེས་མ་ནོར་བར་རྟོགས་པའི་རྩལ་མངོན་དུ་གྱུར་པ་ཡིན་པས་སོ།། ",
            "དེ་དག་གི་གནད་མདོར་བསྡུས་ཙམ་བཤད་།",
            ""
        ],
        [
            "དང་པོ་སྒྲོན་མ་བཞི་ནི། ",
            "རང་ཤར་ལས། སྒྲོན་མ་རྣམ་བཞི་འདི་ལྟ་སྟེ།། ",
            "ཐིག་ལེ་སྟོང་པའི་སྒྲོན་མ་དང༌། །",
            " རིག་པ་དབྱིངས་ཀྱི་སྒྲོན་མ་དང༌། །",
            " ཤེས་རབ་རང་བྱུང་སྒྲོན་མ་དང༌། །",
            " རྒྱང་ཞགས་ཆུ་ཡི་སྒྲོན་མ་རྣམས། །",
            " སེམས་ཅན་ཀུན་ལ་སྣང་བའོ།།",
            "ཞེས་སོ།། ",
            "དང་པོ་ཐིག་ལེ་སྟོང་པའི་སྒྲོན་མ་ནི། ",
            "རང་གསལ་ཀ་དག་སྟོང་པའི་རང་གདངས་སུ་གནས་པ་ཚོན་གང་འོད་ཀྱི་ཐིག་ལེ་གང་ཞིག་ཟླུམ་ཞིང་ཟུག་རྔུ་དང་བྲལ་བ་བཀོད་མའི་ཆུ་ལ་རྡོ་བསྐྱུར་བའི་རི་མོ་ལྟ་བུ་ཉམས་སུ་བླངས་པའི་ཚེ་ཕྱེད་སྐུ། ",
            "སྐུ་རྐྱང༌། ",
            "ཡབ་ཡུམ། ",
            "ཚོམ་བུ་སོགས་སུ་སྣང་བ་ཡིན་ལ",
            "དབྱེ་ན་",
            "གཞི་གནས་རིག་པའི་ཐིག་ལེ། ",
            "ལུས་གནས་རྩའི་ཐིག་ལེ། ",
            "ཀུན་རྫོབ་རྒྱུའི་ཐིག་ལེ། ",
            "དོན་དམ་སྤྲོས་མེད་ཀྱི་ཐིག་ལེ། ",
            "རང་བྱུང་འབྲས་བུའི་ཐིག་ལེ་དང་ལྔར་སྒྲས་བརྗོད་རིགས་ཀྱིས་དབྱེར་རུང་།",
            ""
        ],
        [
            "དངོས་ནི་མིག་བཙིར་དུས་སྣང་བའི་འོད་དམར་སེར་ཚོན་གང་བ་དེ་ཡིན་ནོ།། ",
            "གཉིས་པ་དབྱིངས་རྣམ་དག་གི་སྒྲོན་མ་ནི། ",
            "ཆོས་ཉིད་སྟོང་པའི་ངོ་བོ་མཐིང་ག་ཁྱབ་ཆེན་དང་",
            "ལྔ་ལྡན་འོད་དུ་སྣང་བ་གང་ཞིག་རིག་པའི་ཡུལ་གྱི་ཆར་གནས་པ་མཁའ་ལ་འཇའ་ཚོན་གྱི་རྣམ་པའམ་ཡི་གེ་ན་རོའི་དབྱིབས་འདྲ་བ་ནག་པོ་བསྒྱུར་དུ་མེད་པ་གོམས་པའི་སྟོབས་ཀྱིས་ཞིང་སྣང་དུ་སྨིན་པར་བྱེད་པ། ",
            "དབྱེ་ན་",
            "གཞི་ལ་གནས་པའི་དབྱིངས། ",
            "ལམ་ལ་སྣང་བའི་དབྱིངས། ",
            "ཡུལ་ལ་སྣང་བའི་དབྱིངས་དང་གསུམ་ཡོད་ལ",
            "དངོས་ནི། ",
            "སྨིན་མཚམས་ཀྱི་ཐད་ཀྱི་ནམ་མཁར་དང་པོ་མཐིང་ག་ཁྱབ་པ་ཆེན་པོའི་འོད་ལས་རྣམ་ལྔ་རང་གསལ་འཇའ་འོད་ཀྱི་ནང་ན་མུ་ཁྱུད་ཀྱི་ར་བས་བསྐོར་བའི་ཐིག་ལེ་པད་འདབ་དང་བཅས་པར་སྣང་བ་དེ་ཡིན་ནོ།། ",
            "གསུམ་པ་ཤེས་རབ་རང་བྱུང་གི་སྒྲོན་མ་ནི། ",
            "སྒྲོན་མ་གཞན་གྱི་ཁྱབ་བྱེད་དུ་གྱུར་པ་སྤྲོས་བྲལ་རང་བྱུང་གི་ཡེ་ཤེས་གང་ཞིག་ཆོས་དང་ཆོས་ཉིད་ཕྱིན་ཅི་མ་ལོག་པར་རྟོགས་པས་ཤེས་བྱ་ཤེས་ཤིང་སྤང་བྱ་སྤོང་བར་བྱེད་པ། ",
            "སྣང་བར་བྱེད་པ་སྒྲོན་མེ་ལྟ་བུ། ",
            "མཆེད་ཅིང་སྤྲོ་ཐུབ་པ་སྤྲ་བ་ལ་མེ་སྟག་མཆེད་པ་ལྟ་བུ། ",
            "ཉམས་སུ་བླངས་པས་ཡེ་ཤེས་ལྔ་མངོན་དུ་འགྱུར་བར་བྱེད་པའོ།། ",
            "དབྱེ་ན་",
            ""
        ],
        [
            "གཞི་གནས་རང་བྱུང་གི་ཤེས་རབ། ",
            "སྣང་བ་ཅེར་འཛིན་གྱི་ཤེས་རབ། ",
            "དྲན་པ་འགག་མེད་ཀྱི་ཤེས་རབ། ",
            "སོ་སོར་རྟོགས་པའི་ཤེས་རབ། ",
            "འཇུག་བྱེད་རྣམ་གསུམ་གྱི་ཤེས་རབ་དང་ལྔར་ཡོད་ལ",
            "དངོས་ནི་ཤེས་པ་གང་སྐྱེས་ཀྱང་ཡུལ་རྗེས་སུ་མ་འབྲངས་པར་རང་བྱུང་ཡེ་ཤེས་ཀྱི་ཆ་གསལ་རིག་རྟོག་མེད་གང་ལའང་མི་འཛིན་པ་ཞིག་ཡོད་པ་དེ་ཡིན་།",
            "རིག་པ་རྡོ་རྗེ་ལུ་གུ་རྒྱུད་ཅེས་བྱ་བ་ལྕགས་ཐག་སྦྲེལ་མ་ལྟ་བུའམ་མུ་ཏིག་བསྟར་ལ་བརྒྱུས་པ་ལྟ་བུ་དབྱིངས་དང་ཐིག་ལེའི་མཐའ་དབུས་བར་མཚམས་རྣམས་སུ་མི་སྡོད་པར་འགྲོ་བ་ནི་ཤེས་རབ་རང་བྱུང་གི་སྒྲོན་མའི་གདངས་ཡིན་ནོ།། ",
            "བཞི་པ་རྒྱང་ཞགས་ཆུའི་སྒྲོན་མ་ནི། ",
            "གཟུགས་སྣང་འཛིན་བྱེད་དུ་སྐྱེས་པ་གང་ཞིག་ཡེ་ཤེས་ཀྱི་སྣང་བ་མཐོང་བས་འཁྲུལ་སྣང་འགོག་བྱེད་དུ་གནས་པ་འཛིན་བྱེད་ཀྱི་ལྕགས་ཀྱུ་ལྟར་",
            "འཁོར་འདས་ཀྱི་སྣང་བ་གཉིས་ཆར་འཛིན་པ་ཉམས་སུ་བླངས་པས་སངས་རྒྱས་ཀྱི་སྣང་བ་ལ་སྤྱོད་པར་བྱེད་པའོ།། ",
            "དབྱེ་ན་འབྱུང་བ་འདུས་པའི་རྒྱང་ཞགས། ",
            "དབང་པོ་འདུས་པའི་རྒྱང་ཞགས། ",
            "ཡེ་ཤེས་འདུས་པའི་རྒྱང་ཞགས་དང་གསུམ་ཡོད་།",
            "དངོས་ནི། ",
            "མིག་གི་དབུས་ན་ཡེ་ཤེས་ཀྱི་འོད་རྩ་དབྱིངས་ཐིག་རིག་པའི་ཡུལ་ཅན་ཡིན་ནོ།།",
            ""
        ],
        [
            "གཉིས་པ་།",
            "སྔོན་འགྲོ། ",
            "དངོས་གཞི། ",
            "མཐའ་རྟེན་གྱི་མན་ངག ",
            "སྣང་བཞིའི་ཚད་དང་བཞི་ལས། ",
            "དང་པོ་༼སྔོན་འགྲོ་།",
            "སྐུ་གསུམ་གྱི་སྣ་འཁྲིད་པར་བྱེད་པ་འབྱུང་བཞིའི་རྣལ་འབྱོར་ལ་བསླབ་པ་དང༌། ",
            "རིག་པའི་སྣ་འཁྲིད་པར་བྱེད་པ་འཁོར་འདས་རུ་ཤན་འབྱེད་པའི་སྤྱོད་པ་ལ་བསླབ་པ་དང༌། ",
            "སེམས་ཀྱི་སྣ་འཁྲིད་པར་བྱེད་པ་ལུས་ངག་སེམས་ཀྱི་སྔོན་འགྲོ་ལ་བསླབ་པ་དང་གསུམ་ལས། ",
            "དང་པོ་༼སྐུ་གསུམ་གྱི་སྣ་འཁྲིད་པར་བྱེད་པ་འབྱུང་བཞིའི་རྣལ་འབྱོར་ལ་བསླབ་པ་༽ནི། ",
            "འབྱུང་བཞིའི་སྒྲ་ལ་སེམས་གཏད་ནས་",
            "རིག་པའི་ངར་བསྐྱེད་པ་།",
            "ཐལ་འགྱུར་ལས། ",
            "སྐུ་གསུམ་བསླབ་པའི་རིམ་པ་ཉིད། །",
            " འབྱུང་བའི་ཡོན་ཏན་གཙོར་བྱས་ཏེ།། ",
            "མཆོག་ཏུ་ས་ཆུ་མེ་རླུང་གི། ",
            "སྒྲ་ལ་བསླབས་པས་ངེས་པར་འགྲུབ།།",
            ""
        ],
        [
            "ཅེས་གསུངས་པ་དང༌། ",
            "འདི་ཉིད་ཉམས་སུ་ལེན་ཚུལ་རྒྱས་པ་རྒྱུད་དེ་ཉིད་དང་སྒྲོན་མ་སྣང་བྱེད་ལས་ཤེས་པར་བྱའོ།། ",
            "གཉིས་པ་",
            "༼རིག་པའི་སྣ་འཁྲིད་པར་བྱེད་པ་འཁོར་འདས་རུ་ཤན་འབྱེད་པའི་སྤྱོད་པ་ལ་བསླབ་པ་༽ནི། ",
            "ཉིན་པར་ལུས་ངག་ཡིད་གསུམ་ལ་དྲན་ཚད་ཀྱི་བསམ་སྤྱོད་ཐམས་ཅད་དང་དུ་བླངས་ཏེ",
            "མཚན་མོ་ཅི་ཡང་མི་བྱ་བའི་ངང་དུ་རྣལ་དུ་དབབ་པ་།",
            "རང་བྱུང་བསྟན་པའི་རྒྱུད་ལས། ",
            "འདི་ལྟར་ཡང་གསང་དོན་ཉིད་ལ།། ",
            "འཇུག་པར་འདོད་པའི་སྐལ་པ་རབ། །",
            " སྔོན་དུ་ལུས་ངག་ཡིད་རྣམས་ཀྱི། །",
            " མངོན་པར་ཞེན་པ་བཟློག་ཕྱིར་དུ། །",
            " སྔོན་དུ་སྤྱོད་པ་བརྩམ་པར་བྱ།། ",
            "ཞེས་དང༌། ",
            "ཐལ་འགྱུར་ལ",
            ""
        ],
        [
            "ས། གསུམ་པ་༼སེམས་ཀྱི་སྣ་འཁྲིད་པར་བྱེད་པ་ལུས་ངག་སེམས་ཀྱི་སྔོན་འགྲོ་ལ་བསླབ་པ་༽ནི། ",
            "དེ་ཉིད་ལས། ",
            "ལུས་ཀྱི་སྔོན་དུ་འགྲོ་བ་ཡིས། །",
            "སོ་སོར་བྱེད་པའི་རྒྱུ་འགག་པས། །",
            "རྡོ་རྗེ་སྐྱིལ་མོ་ཀྲུང་བྱས་།",
            "ལུས་སྦྱང་སེམས་ལ་ཕན་པའོ།།",
            "ངག་ནི་ཧཱུྃ་ཞེས་གནས་པ་ལས། །",
            " རྒྱས་བཏབ་པ་དང་རྩལ་སྦྱང་ཉིད། །",
            " མཉེན་བཙལ་ལམ་དུ་གཞུག་པ་ཡིས། །",
            " དེ་ལྟར་ངག་སྦྱང་སེམས་ལ་ཕན། །",
            " སེམས་ནི་ཐོག་མར་བྱུང་ས་དང༌། །",
            " བར་དུ་གནས་དང་ཐ་མར་འགྲོ།། ",
            "དེ་ལྟར་གསུམ་ལ་བརྟག་དཔྱད་ན།། ",
            "སེམས་སྦྱང་སེམས་ཀྱི་གནས་ལུགས་ཤེས།། ",
            "ཞེས་གསུངས་པ་ལྟར་ཡིན་ནོ།།",
            ""
        ],
        [
            "གཉིས་པ་དངོས་གཞི་།",
            "གནད་རྣམ་པ་དྲུག་གིས་གཞི་གཟུང་བ། ",
            "རྣལ་འབྱོར་བཞིས་ངེས་པ་རང་ཐོག་ཏུ་དབབ་པ། ",
            "ཞར་ལ་ལྟ་སྒོམ་སྤྱོད་པའི་གོལ་ས་བསལ་བ་དང་གསུམ་ལས། ",
            "དང་པོ་",
            "༼གནད་རྣམ་པ་དྲུག་གིས་གཞི་གཟུང་བ་༽ནི། ",
            "ལུས་ཀྱི་གནད་བཞུགས་སྟངས་གསུམ་གང་རུང་ལས་མི་གཡོ་བ། ",
            "ངག་གི་གནད་སྨྲ་བ་བཅད་པ། ",
            "ཡིད་ཀྱི་གནད་དྲན་བསམ་འཕྲོ་འདུ་དང་བྲལ་བ། ",
            "སྒོའི་གནད་གཟིགས་སྟངས་གསུམ་གང་རུང་ལས་གཡོ་འགུལ་མེད་པ། ",
            "ཡུལ་གྱི་གནད་ནམ་མཁའ་སྤྲིན་བྲལ་ལ་གཏད་པའོ།།",
            "རླུང་རིག་གི་གནད་ཁ་ནས་དལ་བར་བྱ་བ་དང་རིག་པ་ནམ་མཁའི་དཀྱིལ་ལས་གཞན་དུ་མ་གཡེངས་པར་བྱ་བའོ།། ",
            "གཉིས་པ་",
            "༼རྣལ་འབྱོར་བཞིས་ངེས་པ་རང་ཐོག་ཏུ་དབབ་པ་༽ནི། ",
            "ལྟ་སྒོམ་སྤྱོད་འབྲས་བཞི་ལས། ",
            "ལྟ་བ་ནི་རྡོ་རྗེ་ལུ་གུ་རྒྱུད་ཟང་ཐལ་དུ་མཐོང་དུས་ནང་གི་ཤེས་པ་སྙེམས་བྱེད་དང་བྲལ་བ་",
            "ཟང་ཐལ་རིག་པའི་ངར་བསྐྱེད་དེ་ཁྲེགས་ཆོད་ལྟ་བའི་ངང་དུ་འཇོག་པ་ཡིན་ནོ།།",
            "སྒོམ་པ་ནི་ལུ་གུ་རྒྱུད་འགུལ་འཕྲིག་མེད་པར་དབྱིངས་དང་",
            "ཐིག་ལེའི་ར་བར་ཁྲིད་ནས་འཇོག་པ་ཡིན་ནོ།།",
            "སྤྱོད་པ་ནི་ལུ་གུ་རྒྱུད་ལ་བལྟ་དུས་གཉིས་སྣང་བློའི་ཞེན་པ་ལས་འདས་པར་སྤྱོད་པ་ཡིན་ནོ།།",
            ""
        ],
        [
            "འབྲས་བུ་ནི་རེ་དོགས་གང་ཡང་མེད་པརལྷུན་འགྲུབ་རང་ཆས་སུ་རྟོགས་པར་བྱེད་པ་ཡིན་ནོ།། ",
            "གསུམ་པ་",
            "༼ཞར་ལ་ལྟ་སྒོམ་སྤྱོད་པའི་གོལ་ས་བསལ་བ་༽ནི། ",
            "ཅང་མེད་སྟོང་པར་བཟུང་ན་ཆད་པར་གོལ། ",
            "མི་རྟོག་ཧད་པོར་བཟུང་ན་གཟུགས་།",
            "སྣང་བ་འོད་གསལ་དགའ་བྲོད་དུ་སོང་ན་རྟག་པ། ",
            "གསལ་བ་རིས་ཆད་བཟུང་ན་གཟུགས་ཁམས། ",
            "སྟོང་གཟུགས་ལ་དག་གྲོལ་གྱི་དངོས་པོ་མཚན་མར་བཟུང་ན་གཟུང་འཛིན། ",
            "དེའི་ངང་ལ་བསྒོམས་ན་",
            "འདོད་པར་གོལ་བ་།",
            "འདི་དག་ལྟ་བའི་གོལ་ས་ཡིན་ནོ།།",
            ""
        ],
        [
            "དེས་ན་འོད་སྣང་ལ་མཐར་འཛིན་དང་ཞེན་ཆགས་མེད་པ་གཅེས་སོ།།",
            "རྟོག་མེད་ལྟེངས་པོར་སོང་ན་",
            "ཞི་གནས་སུ་གོལ་བས་རིག་པའི་གསལ་ངར་བསྐྱེད་པ་གཅེས་སོ།།",
            "གསལ་བ་རིས་ཅན་གུད་བཅད་དུ་བསྒོམས་ན་མཐར་འཛིན་དུ་གོལ་བས་འཛིན་ཆགས་མེད་པ་གཅེས་སོ།།",
            "བྱུང་ཚོར་བཀག་ནས་བསྒོམས་ན་སྟོང་ཆད་མུ་མེད་དུ་གོལ་བས་འཆར་བ་མི་དགག་པ་གཅེས་སོ།།",
            "དེ་གསུམ་ནི་སྒོམ་པའི་གོལ་སའོ།།",
            "གང་སྣང་གཞི་གྲོལ་དུ་མ་སོང་བར་སྨྱོན་པ་ལྟ་བུར་སྤྱད་ན་",
            ""
        ],
        [
            "ལྷ་མིན་དུ་གོལ། ",
            "ཚིག་ལ་ཞེན་ན་",
            "འཇིག་ལྟར་གོལ། ",
            "མིང་དོན་གྱི་འཛིན་པ་མེད་ཀྱང་ཞེན་ཡུལ་དུ་སྤྱད་རྒྱུར་བྱུང་ན་",
            "ལུང་མ་བསྟན་དུ་གོལ་བས་གཏད་མེད་རིག་པའི་རང་ས་འཛིན་པ་གཅེས་སོ།།",
            "འདི་གསུམ་ནི་སྤྱོད་པའི་གོལ་སའོ།། ",
            "གསུམ་པ་མཐའ་རྟེན་གྱི་མན་ངག་ལ་བཞི་།",
            "མི་འགུལ་བ་གསུམ་ལ་གཞི་བཅའ་བ། ",
            "སྡོད་པ་གསུམ་གྱིས་ཚད་གཟུང་བ། ",
            "ཐོབ་པ་གསུམ་གྱིས་གཟེར་གདབ་པ། ",
            "གདེང་བཞིའི་གྲོལ་ཚད་བསྟན་པའོ།།",
            ""
        ],
        [
            "དང་པོ་",
            "༼མི་འགུལ་བ་གསུམ་ལ་གཞི་བཅའ་བ་༽ནི། ",
            "ལུས་བཞུགས་སྟངས་ལས་མི་འགུལ་བས་རྩ་རླུང་ཐད་སོར་གནས་པས་རྟོག་པ་རང་འགགམིག་གཟིགས་སྟངས་ལས་",
            "མི་འགུལ་བས་མངོན་སུམ་ཡིད་ལ་གསལ་བས་ཡིད་དཔྱོད་ཚིག་གི་སྒྲོ་འདོགས་།",
            "རླུང་རིག་མི་འགུལ་བས་ཆོས་ཉིད་མ་བུ་འདྲེས་ཏེ་གདོད་མའི་ས་ལ་གནས་པའི་དགོས་པ་ཡོད་དོ།། ",
            "གཉིས་པ་",
            "༼སྡོད་པ་གསུམ་གྱིས་ཚད་གཟུང་བ་༽ནི། ",
            "ཕྱི་སྣང་བ་སྡོད་པས་རྐྱེན་ངན་གྲོགས་སུ་འཆར། ",
            "ནང་སྒྱུ་ལུས་སྡོད་པས་འཁྲུལ་བའི་བྱ་བ་།",
            "གསང་བ་རླུང་སེམས་སྡོད་པས་རྣམ་རྟོག་སྐྱེ་མི་སྲིད་པའོ།། ",
            "གསུམ་པ་",
            "༼ཐོབ་པ་གསུམ་གྱིས་གཟེར་གདབ་པ་༽ནི། ",
            "ཕྱི་སྣང་བ་ལ་དབང་ཐོབ་པས་སྣང་རྐྱེན་ཞིང་ཁམས་སུ་།",
            "ནང་ཕུང་པོ་ལ་དབང་ཐོབ་པས་སྒྱུ་ལུས་འོད་གསལ་དུ་།",
            ""
        ],
        [
            "གསང་བ་དབྱིངས་རིག་ལ་དབང་ཐོབ་པས་འཁྲུལ་རྟོག་རང་འགག་པའོ།། ",
            "བཞི་པ་",
            "༼གདེང་བཞིའི་གྲོལ་ཚད་བསྟན་པ་༽ནི། ",
            "ཡར་སངས་རྒྱས་ཐོབ་ཏུ་རེ་བ་དང༌། ",
            "མ་ཐོབ་ཀྱི་དོགས་པ་།",
            "མར་འཁོར་བ་ལ་མི་སྐྱེ་བའི་རེ་བ་དང༌། ",
            "སྐྱེ་བའི་དོགས་པ་མེད་པའོ།། ",
            "དེ་ལྟར་མཐའ་རྟེན་གྱི་མན་ངག་བཞི་ནི་རིམ་པ་བཞིན་དུ་སྣང་བཞིའི་སྐབས་སུ་གཙོ་ཆེ་བ་རིམ་བཞིན་འབྱུང་བ་ཡིན་ནོ།། ",
            "བཞི་པ་སྣང་བ་བཞིའི་ཚད་བཤད་པ་ནི། ",
            "ཕྱི་རོལ་ནམ་མཁའི་དཀྱིལ་དུ་དབྱིངས་དང་རིག་པ་ཐིག་ལེ་མངོན་དུ་སྣང་།",
            "ནང་དུ་ཀ་དག་རིག་པའི་རང་ངོ་མངོན་སུམ་དུ་མཐོང་སྟེ་",
            "ཐིག་ལེ་སུམ་སྦྲེལ་སྣང་བ་ཚུན་ཆད་ནི་ཆོས་ཉིད་མངོན་སུམ་ཡིན་ནོ།།",
            ""
        ],
        [
            "དེ་ཉིད་ཇེ་བཟང་དུ་སོང་སྟེ་",
            "སྣང་བའི་ཉམས་འོད་སྣང་རྩིབས་ཤར་དང༌། ",
            "གྱེན་འགྲེང་དང༌། ",
            "དྲྭ་ཕྱེད་དང༌། ",
            "ཟ་འོག་རིས་སོགས་གོང་ནས་གོང་དུ་འཕེལ་བ་དང༌། ",
            "ཤེས་ཉམས་བདེ་གསལ་མི་རྟོག་སོགས་ཀྱི་ཏིང་འཛིན་གོང་དུ་འཕེལ་ཏེ་",
            "སྐུར་སྣང་བ་ལ་ཐུག་པ་ཚུན་ཆད་ཉམས་གོང་འཕེལ་ཡིན་ནོ།། ",
            "དེ་ནས་སྣང་བ་རྣམས་སྐུར་སྨིན་།",
            "ཕྱེད་སྐུ་དང༌། ",
            "སྐུ་ཡོངས་རྫོགས། ",
            "ཡབ་ཡུམ་ཟུང་།",
            "ཚོམ་བུ་རུ་རིམ་གྱིས་།",
            ""
        ],
        [
            "རིག་པ་ཡེ་ཤེས་སུ་རྩལ་རྫོགས་ནས་ཐོད་རྒལ་གྱི་",
            "སྣང་བ་ཟད་པའི་མགོ་རྩོམ་པ་ལ་ཐུག་པ་ཚུན་ཆད་ནི་རིག་པ་ཚད་ཕེབས་ཡིན་ནོ།། ",
            "ཕྱི་ས་རྡོ་རི་བྲག་གི་སྣང་བ། ནང་རྣམ་རྟོག་གི་འཕྲོ་འདུ་ཐམས་ཅད་ཆོས་ཉིད་ཀྱི་ཀློང་དུ་ཟད་ཅིང་",
            "རང་རྩལ་དག་པའི་སྣང་བ་རྣམས་ཀྱང་",
            "ནང་གསལ་གཞོན་ནུ་བུམ་སྐུའི་དབྱིངས་སུ་བསྡུས་ནས་",
            "གདོད་མའི་གཏན་སྲིད་ཟིན་པ་ནི་ཆོས་ཉིད་ཟད་པའི་སྣང་བ་ཡིན་ནོ།། ",
            "གསུམ་པ་ཤན་འབྱེད་ཀྱི་འཕྱོང་དང་སྦྱར་བ་ནི། ",
            "དོན༵་དམ༵་ཞེས་པ་དང༌། ",
            "རང༵་ངོ༵་ཤེས༵་པ༵་ཞེས་པ་རིམ་བཞིན་དང་པོས། ",
            "དོན་དམ་མཐར་ཐུག་གཞི་གནས་ཆོས་སྐུ་དངོས་སུ་བསྟན་ནས་",
            "དེའི་འགལ་ཟླ་ཀུན་གཞི་ཤུགས་ལ་།",
            "གཉིས་པས་རང་ངོ་ཇི་ལྟ་བ་བཞིན་ཤེས་པ་ཡེ་ཤེས་དངོས་སུ་བསྟན་ནས་",
            "དེའི་འགལ་ཟླ་སེམས་ཤུགས་ལ་བསྟན་པ་ཡིན་ནོ།།",
            ""
        ],
        [
            "དེ་དག་གི་གནད་ཕྱོགས་ཙམ་བཤད་པ་ལ་",
            "རྒྱ་ཆེ་བ་ལུང་གི་དོན་བཞིན་གསལ་བར་དགྲོལ་བ། ",
            "ཟབ་པ་མན་ངག་གི་ཉམས་མྱོང་དང་སྦྱར་ཏེ་",
            "གནད་དུ་དྲིལ་བ་དང་གཉིས་ལས། ",
            "དང་པོ་ལ་ཀུན་གཞི་དང་ཆོས་སྐུའི་ཤན་འབྱེད་བཤད་པ་དང༌། ",
            "སེམས་དང་ཡེ་ཤེས་ཀྱི་ཤན་འབྱེད་བཤད་པ་གཉིས་ལས། དང་པོ་༼ཀུན་གཞི་དང་ཆོས་སྐུའི་ཤན་འབྱེད་བཤད་པ་༽ལ་ཀུན་གཞི་བཤད་པ་དང༌། ",
            "ཆོས་སྐུ་བཤད་པ་དང༌། ",
            "དེ་གཉིས་ཀྱི་ཤན་དབྱེ་བ་དང་གསུམ་ལས། ",
            "དང་པོ་༼ཀུན་གཞི་བཤད་པ་།",
            "ངོ་བོ། ",
            "ངེས་ཚིག ",
            "དབྱེ་བ། ",
            "བྱེད་ལས། ",
            "སྒྲ་འཇུག་པའི་རྒྱུ་མཚན་དང་ལྔ་ལས། ",
            "དང་པོ་༼ངོ་བོ་༽ནི། ",
            "སེམས་དང་སེམས་བྱུང་གིས་ཉེ་བར་བསྡུས་པའི་",
            "འཁོར་འདས་ཀྱི་ལས་དང་བག་ཆགས་ཐམས་ཅད་ཀྱི་",
            "རྟེན་དུ་གྱུར་པ་མ་རིག་པའི་ས་པ་ལུང་མ་བསྟན་ཏེ",
            "རང་ཤར་ལས། ",
            "ཀུན་གཞི་རྣམ་རྟོག་འཛིན་པ་ལས། །",
            " སྣ་ཚོགས་པ་ཡི་ཤེས་པས་བསླད། །",
            " ཀུན་གཞི་མ་རིག་དངོས་པོ་ཡིན།།",
            "ཞེས་སོ།། ",
            "གཉིས་པ་༼ངེས་ཚིག་༽ནི། ",
            "བག་ཆགས་དུ་མའི་གཞི་ཡིན་པས་ཀུན་གཞི་ཞེས་བྱ་།"
        ],
        [
            "ཐལ་འགྱུར་ལས། ",
            "ངེས་ཚིག་ཀུན་ནི་འདུས་པ་ལ།།",
            "གཞི་ནི་ཚོགས་ཤིང་སོག་པའོ།།",
            "ཞེས་སོ།། ",
            "གསུམ་པ་དབྱེ་བ་ནི། ",
            "ཡེ་དོན་གྱི་ཀུན་གཞི་འཁོར་བའི་ཆོས་ཀུན་གྱི་དང་པོའི་གཞི་དང༌། ",
            "སྦྱོར་བ་དོན་གྱི་ཀུན་གཞི་རིགས་དྲུག་སོ་སོ་རུ་སྦྱོར་བྱེད་ལས་དགེ་སྡིག་གི་གཞི་དང༌། ",
            "བག་ཆགས་སྣ་ཚོགས་པའི་ཀུན་གཞི་སེམས་དང་སེམས་བྱུང་སྣང་བའི་གཞི་དང༌། ",
            "བག་ཆགས་ལུས་ཀྱི་ཀུན་གཞི་རགས་པ་རྡུལ་དུ་གྲུབ་པའི་ལུས་དང༌། ",
            "དྭངས་པ་འོད་ཀྱི་ལུས་དང༌། ",
            "ཏིང་འཛིན་ལྟར་སྣང་བའི་ལུས་གསུམ་སྣང་བྱེད་ཀྱི་གཞི་དང་བཞིར་དབྱེར་རུང་།",
            "ཐལ་འགྱུར་ལས། ",
            "དབྱེ་ན་ལུས་དང་སྦྱོར་བ་དང༌། །",
            "སྣ་ཚོགས་པ་དང་ཡེ་གཞིའོ།།",
            "ཞེས་སོ།།"
        ],
        [
            "བཞི་པ་༼བྱེད་༽ནི། ",
            "བག་ཆགས་སྔ་ཕྱིའི་རྟེན་བྱེད། ",
            "ལས་དང་ཉོན་མོངས་པའི་རྒྱུ་བྱེད། ",
            "ལུས་དང་ཚོགས་པ་དུ་མའི་འཆར་གཞི་།",
            "འཁོར་འདས་སོ་སོ་ལ་སྦྱོར་བའི་ཆ་བྱེད་།",
            "མུ་ཏིག་ཕྲེང་བ་ལས། ",
            "ཀུན་གཞི་ཉིད་ནི་བསགས་པའི་ཕྱིར། །",
            "ཞེས་སོ།། ",
            "ལྔ་པ་༼སྒྲ་འཇུག་པའི་རྒྱུ་མཚན་༽ནི། ",
            "བག་ཆགས་སྔ་ཕྱིའི་མཚམས་སྦྱོར་བ་དང༌། ",
            "ལས་དང་རྣམ་སྨིན་གྱི་རྟེན་བྱེད་པས་ན་ཀུན་དང༌། ",
            "དེ་དག་ལྷན་ཅིག་ཏུ་ཚོགས་པའི་གནས་ཡིན་པས་ན་གཞི་ཞེས་བྱ་སྟེ",
            "ཐལ་འགྱུར་ལས། ",
            "དེ་ལ་ཀུན་གཞི་རེ་ཞིག་བཤད།།",
            ""
        ],
        [
            "ཆོས་དང་ཆོས་མིན་ཀུན་གྱི་གཞི། །ཞེས་སོ།། ",
            "གཉིས་པ་ཆོས་སྐུ་།",
            "ངོ་བོ། ",
            "ངེས་ཚིག ",
            "དབྱེ་བ། ",
            "བྱེད་ལས། ",
            "སྒྲ་འཇུག་པའི་རྒྱུ་མཚན་དང་ལྔ་ལས། ",
            "དང་པོ་",
            "༼ངོ་བོ་༽ནི། ",
            "འཁོར་འདས་གང་གིའང་ཕྱོགས་སུ་མ་ལྷུང་བའི་རིག་པ་ནམ་མཁའ་ལྟ་བུ་།",
            "ཐལ་འགྱུར་ལས། ",
            "ཆོས་ཀྱི་སྐུ་ནི་སྤྲོས་བྲལ་ཏེ།། ",
            "རང་གར་འཛིན་པའི་མཚན་མ་མེད།། ",
            "ངོ་བོ་སྟོང་གསལ་དབྱེར་མེད་ལ།།",
            ""
        ],
        [
            "ཞེས་སོ།། ",
            "གཉིས་པ་",
            "༼ངེས་ཚིག་༽ནི། ",
            "དེ་ཉིད་ལས། ",
            "ངེས་ཚིག་ཆོས་ནི་ཡང་དགལམ། །",
            " སྐུ་ནི་དེ་ལས་གྲུབ་པའོ།།",
            "ཞེས་སོ།། ",
            "གསུམ་༼དབྱེ་བ་༽པའང༌། ",
            "དེ་ཉིད་ལས། ",
            "དབྱེ་བ་ཆོས་དང་ལོངས་སྤྲུལ་སྐུ། །",
            " གསུམ་གྱི་དབྱེ་བས་ཁྱད་པར་འཇུག། ",
            "ཅེས་སོ།། ",
            "བཞི་པ་",
            "༼བྱེད་ལས་༽ནི། ",
            "ལྟ་སྒོམ་སྤྱོད་འབྲས་ཡོན་ཏན་ཕྲིན་ལས་ཀྱི་རོལ་པས་དྲི་མ་མེད་པར་བྱེད་པ་།",
            "རང་ཤར་ལས། ",
            "འགག་མེད་ཞེན་མེད་ཆགས་པ་མེད།།",
            ""
        ],
        [
            "ཆོས་ཀྱི་སྐུ་ཡི་སྤྱོད་པའོ།། ",
            "ལྷན་ནེ་ལྷང་ངེ་གཡེང་བ་མེད།། ",
            "ཆོས་ཀྱི་སྐུ་ཡི་སྒོམ་པ་ཡིན།། ",
            "བལྟར་མེད་བལྟས་ཟིན་ལྟ་བ་རྫོགས།། ",
            "ཆོས་ཀྱི་སྐུ་ཡི་ལྟ་བ་ཡིན།། ",
            "བྱས་མེད་བྱུང་མེད་འབྱུང་བ་མེད།།",
            ""
        ],
        [
            "ཆོས་ཀྱི་སྐུ་ཡི་འབྲས་བུ་ཡིན།། ",
            "བསྒྲུབ་མེད་བསྒྲུབས་ཟིན་སྒྲུབ་པ་རྫོགས།། ",
            "ཆོས་ཀྱི་སྐུ་ཡི་ཕྲིན་ལས་ཡིན།། ",
            "གཅིག་འབྱུང་གཉིས་འབྱུང་ཐམས་ཅད་འབྱུང༌།། ",
            "ཆོས་ཀྱི་སྐུ་ཡི་ཡོན་ཏན་ཡིན།།",
            "ཞེས་སོ།།",
            ""
        ],
        [
            "ལྔ་པ་༼སྒྲ་འཇུག་པའི་རྒྱུ་མཚན་༽ནི། ",
            "སྟོབས་དང་མི་འཇིགས་པ་དང་མ་འདྲེས་པའི་ཡོན་ཏན་གྱི་ཆོས་དངོས་པོ་དང་",
            "མཚན་མ་མེད་པའི་སྐུ་ལ་རང་ཆས་སུ་རྫོགས་པས་ན་ཆོས་སྐུ་ཞེས་བྱ་སྟེ",
            "དེ་ཉིད་ལས། ",
            "མི་འཇིགས་སྟོབས་དང་གསལ་བ་དང༌། །",
            " བྱ་བ་ཐམས་ཅད་རྫོགས་པ་ནི། །",
            " ཆོས་ཀྱི་སྐུ་ཡི་ངེས་ཚིག་ཡིན།།",
            "ཞེས་སོ།། ",
            "གསུམ་པ་ཤན་འབྱེད་བཤད་པ་ནི། ",
            "ཀུན་གཞི་ནི་འཁོར་བའི་རྩ་བ་ཡིན་པས་བག་ཆགས་ཐམས་ཅད་ཀྱི་རྟེན་རྫིང་དང་འདྲ་།",
            "ཆོས་ཀྱི་སྐུ་ནི་མྱ་ངན་ལས་འདས་པའི་རྩ་བ་ཡིན་པས་བག་ཆགས་ཐམས་ཅད་དང་བྲལ་བ་།",
            "མུ་ཏིག་ཕྲེང་བ་ལས། ",
            "རྒྱུ་དང་རྐྱེན་བཅས་ཀུན་གཞི་ལ།།",
            ""
        ],
        [
            "བག་ཆགས་གསོག་ཕྱིར་རྫིང་དང་འདྲ༌།། ",
            "ཆོས་ཀྱི་སྐུ་ནི་བག་ཆགས་བྲལ།།",
            "ཞེས་སོ།། ",
            "གཞན་ཡང་ཀུན་གཞི་འཁོར་བའི་གནས་སྐབས་ཀྱི་",
            "ཆོས་ལ་ལྟོས་པའི་རེས་འགའ་བ་ཡིན་།",
            "ཆོས་སྐུ་དེ་ལྟར་མ་ཡིན་པར་འདུས་མ་བྱས་པ་དང༌། ",
            "ཀུན་གཞི་སྤང་།",
            "ཆོས་སྐུ་རྟོགས་།",
            ""
        ],
        [
            "ཀུན་གཞི་ཆོས་ཅན། ",
            "ཆོས་སྐུ་ཆོས་ཉིད་ཡིན་པ་སོགས་ཁྱད་པར་ཤིན་ཏུ་མང་པོ་ཡོད་པས་",
            "ཤན་འབྱེད་མ་ཤེས་ན་སྐྱོན་དུ་འགྱུར་།",
            "ཀློང་དྲུག་པ་ལས། ",
            "དེའི་ཕྱིར་ན་ཀུན་གཞི་དང་ཆོས་སྐུ་མ་ཕྱེད་ན་གཟུགས་གཅིག་ལ་ཐ་དད་དུ་འཛིན་པའི་ཤེས་པ་དང་འདྲ་སྟེ་",
            "དོན་སོ་སོར་སྣང་བར་མི་ནུས་སོ།།",
            "ཞེས་སོ།། ",
            "གཉིས་པ་སེམས་དང་ཡེ་ཤེས་ཀྱི་ཤན་འབྱེད་བཤད་པ་།",
            "སེམས་བཤད་པ། ",
            "ཡེ་ཤེས་བཤད་པ། ",
            "དེ་གཉིས་ཤན་འབྱེད་པ་དང་གསུམ་ལས། ",
            "དང་པོ་",
            "༼སེམས་བཤད་པ་།",
            ""
        ],
        [
            "ངོ་བོ། ",
            "ངེས་ཚིག ",
            "དབྱེ་བ། ",
            "གནས། ",
            "ལམ། ",
            "སྒོ། ",
            "ཡུལ། ",
            "རྩལ། ",
            "བྱེད་ལས། ",
            "འབྲས་བུ་དང་བཅུ་ལས། ",
            "དང་པོ་༼ངོ་བོ་༽ནི། ",
            "སྙིང་གི་རིག་གདངས་རླུང་དང་འདྲེས་པས་",
            "འགྲོ་དྲུག་རྣམས་ཀྱི་ཤེས་པ་རང་ག་",
            "མ་གཟུང་འཛིན་ཀུན་ཏུ་རྟོག་པས་",
            "སྣང་བ་ལ་བདག་ཏུ་འཛིན་པ་དང་བཅས་པ་།",
            "ཐལ་འགྱུར་ལས། ",
            "སེམས་ཞེས་བྱ་བ་འཁྲུལ་རྟོག་ལ།། ",
            "ངོ་བོ་འཇུག་ཅིང་ཁྱབ་པ་ལ།། ",
            "དྲན་བསམ་རྣམས་ཀྱི་གཞི་མའོ།།",
            "ཞེས་སོ།། ",
            "གཉིས་པ་༼ངེས་ཚིག་༽ནི། ",
            "རྟོག་བཅས་ཀྱིས་སྒྲ་དོན་འདྲེས་འཛིན་གྱི་",
            "ཚུལ་དུ་ཡུལ་ལ་སེམས་པ་དང༌། ",
            "རྟོག་མེད་ཀྱིས་འཛིན་པ་རགས་པ་",
            "གང་ཡང་མེད་ཀྱང་ཡུལ་དེར་",
            "སེམས་སེ་འཇོག་པས་ན་སེམས་ཞེས་བྱ་སྟེ",
            ""
        ],
        [
            "དེ་ཉིད་ལས། ",
            "ངེས་ཚིག་བསམ་པའི་དྲན་ཡུལ་བསྐྱེད།། ",
            "གང་ལ་སེམས་དང་གང་གིས་སེམས། ། ",
            "གང་སེམས་པ་དང་གང་ཕྱིར་སེམས། །",
            "ཞེས་སོ།། ",
            "གསུམ་པ་",
            "༼དབྱེ་བ་༽ནི། ",
            "འཁྲུལ་རྟོག་རགས་པས་མ་བསྐྱེད་པ། ",
            "བསམ་གཏན་དང་གཟུགས་མེད་ཀྱི་ཏིང་འཛིན་དག་པ་བ་དང༌། ",
            "འདོད་པའི་ཞི་གནས་དག་པ་བ་དང༌། ",
            "བསམ་གཟུགས་ཀྱི་རོ་མྱོང་མཚུངས་ལྡན་དང་འདོད་སེམས་རགས་པ་མ་དག་པ་དང༌། ",
            "གཉིས་སུ་དབྱེ་རུང་།",
            "དེ་ཉིད་ལས། ",
            "དབྱེ་བ་དག་དང་མ་དག་པའོ།།",
            "ཞེས་སོ།། ",
            "བཞི་པ་",
            "༼གནས་༽ནི། ",
            "གློ་བ་ན་རྩ་གྲོ་སོག་གི་སྦུ་གུ་ཙམ་རླུང་གིས་གང་བ་ལས་དབུགས་ཐམས་ཅད་མཆེད་པའི་རྟེན་བྱེད་པ་སྙིང་ག་དང་འབྲེལ་བ་ན་གནས་།",
            ""
        ],
        [
            "གསེར་ཕྲེང་ལས། ",
            "གནས་ནི་རླུང་ཅན་དྲུང་ན་གནས། །",
            "ཞེས་སོ།། ",
            "ལྔ་པ་༼ལམ་༽ནི། ",
            "གློ་བ་ནས་རྩ་འདབ་སོ་སོར་གྱེས་ཏེ་",
            "ཁ་སྣ་དང་དབང་པོའི་སྒོ་སོ་སོར་ཟུག་པའི་རྩ་ལ་རྒྱུ་།",
            "རྡོ་རྗེ་སེམས་དཔའ་སྙིང་གི་མེ་ལོང་ལས། ",
            "དེ་རྣམས་ལམ་གང་ལས་བྱུང་ཞེ་ན་",
            "གློ་བ་དང་སྙིང་དུ་འབྲེལ་བའི་བར་ན་སྲོག་རྩ་དམར་པོ་ཞེས་བྱ་བ་སོག་སྦུབས་ཙམ་གྱི་ནང་དུ་ཡར་རྒྱུ་།",
            "དེ་ཡང་སྒལ་ཚིགས་ཀྱི་འདབས་ན་ཡར་རྒྱུའོ།།",
            "དེ་ཡང་རྩེའུ་ཆུང་གཡོན་པ་དང་འབྲེལ་ལོ། ",
            "དེ་ནས་དབུགས་ཀྱི་རྟ་ལ་ཞོན་ནས་རྒྱུའོ།།",
            ""
        ],
        [
            "དེ་ཡང་ཁ་དང་སྣ་ནས་རྒྱུའོ།།",
            "ཞེས་སོ།། ",
            "དྲུག་པ་༼སྒོ་༽ནི། ",
            "དབང་པོ་སོ་སོ་དང་གཙོ་བོར་ཁ་དང་སྣ་།",
            "རང་ཤར་ལས། ",
            "སྒོ་ནི་ཁ་དང་སྣ་ནས་འབྱུང༌།།",
            "ཞེས་སོ།། ",
            "བདུན་པ་༼ཡུལ་༽ནི། ",
            "གཟུགས་ལ་སོགས་པའི་ཡུལ་དྲུག་འཛིན་པ་།",
            ""
        ],
        [
            "མུ་ཏིག་ཕྲེང་བ་ལས། ",
            "གཟུང་བ་ཡུལ་ལ་འཛིན་པ་སེམས། །",
            " དེ་ཕྱིར་འཁོར་བའི་ཆོས་ཉིད་དོ།།",
            "ཞེས་སོ།། ",
            "བརྒྱད་པ་༼རྩལ་༽ནི། ",
            "གཟུང་འཛིན་དང་དགག་སྒྲུབ་ཏུ་ཞེན་པ་ཐམས་ཅད་།",
            "ཇི་སྐད་དུ། ",
            "སེམས་དང་སེམས་བྱུང་ཁམས་གསུམ་པའི། །",
            " སྒྲོ་བཏགས་རྣམ་པ་ཅན་རྟོག་ཡིན།།",
            "ཞེས་སོ།། ",
            "དགུ་པ་༼བྱེད་ལས་༽ནི། ",
            "བག་ཆགས་སྣ་ཚོགས་སྡུད་པར་བྱེད་པ་།",
            ""
        ],
        [
            "སེང་གེ་རྩལ་རྫོགས་ལས། ",
            "སེམས་ཀྱིས་སྣ་ཚོགས་བག་ཆགས་སྡུད་པར་བྱེད།།",
            "ཅེས་སོ།། ",
            "བཅུ་པ་༼འབྲས་བུ་༽ནི། ",
            "འཁོར་བའི་འཁྲུལ་སྣང་ཐམས་ཅད་སྐྱེད་པར་བྱེད་པ་།",
            "མུ་ཏིག་ཕྲེང་བ་ལས། ",
            "སེམས་ནི་འདུས་ཚོགས་འབྱུང་བའི་ཕྱིར། །",
            "དྲི་མ་ཉིད་དང་ཡང་སྦགས་པ། །",
            "ཞེས་སོ།། ",
            "གཉིས་པ་ཡེ་ཤེས་བཤད་པ་།",
            "ངོ་བོ། ",
            "ངེས་ཚིག ",
            "དབྱེ་བ། ",
            "གནས། ",
            "ལམ། ",
            "སྒོ། ",
            "སྣང་བ། ",
            "རྩལ། ",
            "བྱེད་ལས། ",
            "འབྲས་བུ་དང་བཅུ་ལས། ",
            "དང་པོ་༼ངོ་བོ་༽ནི། ",
            "སྟོང་གསལ་དབྱེར་མེད་པའི་རིག་པ་བདེ་གཤེགས་སྙིང་པོ་།",
            ""
        ],
        [
            "ཐལ་འགྱུར་ལས། ",
            "ཡེ་ཤེས་རྟོག་པ་མ་ཡིན་ཏེ།།",
            "ངོ་བོ་རང་གསལ་སྙིང་པོའི་དོན། །",
            "ཞེས་སོ།། ",
            "གཉིས་པ་༼ངེས་ཚིག་༽ནི། ",
            "ཡེ་ནས་གནས་པའི་ཤེས་པ་",
            "དམ་པ་ཡིན་པས་ཡེ་ཤེས་།",
            "དེ་ཉིད་ལས། ",
            "ངེས་ཚིག་ཡེ་ནས་གནས་པའི་དོན། །",
            "ད་ལྟ་ཤེས་པས་ཡེ་ཤེས་སོ།།",
            "ཞེས་སོ།། ",
            "གསུམ་པ་༼དབྱེ་བ་༽ནི། ",
            "གཞི་གནས་ཀྱི་ཡེ་ཤེས་ངོ་བོ་",
            "རང་བཞིན་ཐུགས་རྗེ་གསུམ། ",
            "མཚན་ཉིད་འཛིན་པའི་ཡེ་ཤེས་",
            "ཆོས་དབྱིངས་ཡེ་ཤེས་སོགས་ལྔ། ",
            "ཡུལ་ལ་ཁྱབ་པའི་ཡེ་ཤེས་ཇི་ལྟ་ཇི་སྙེད་མཁྱེན་པ་གཉིས་ཡོད་དེ",
            ""
        ],
        [
            "མུ་ཏིག་ཕྲེང་བ་ལས། ",
            "ཡེ་ཤེས་ཉིད་ནི་འདི་ལྟ་སྟེ།། ",
            "གཞི་གནས་དག་པའི་ཡེ་ཤེས་དང༌། །",
            " མཚན་ཉིད་འཛིན་དང་ཡུལ་ཁྱབ་བོ། །",
            "ཞེས་སོ།། ",
            "བཞི་པ་",
            "༼གནས་༽ནི། ",
            "ཙིཏྟ་རིན་པོ་ཆེ་ན་གནས་།",
            "རྡོ་རྗེ་སེམས་དཔའ་སྙིང་གི་མེ་ལོང་ལས། ",
            "གནས་ནི་སྙིང་གི་དཀྱིལ་ན་ཀུན་ཏུ་བཟང་པོ་གའུ་ཁ་སྦྱར་གྱི་དགོངས་པ་ཞེས་བྱ་།",
            "དཔེར་ན་བསེའི་གའུ་ཁ་སྦྱར་བ་བཞིན་དུ་",
            "གནས་པའི་ནང་ན་འོད་ཁ་དོག་ལྔའི་དཀྱིལ་ན་ཞི་བའི་སྐུ་ཡུངས་འབྲུ་ཙམ་འོད་ཁྱིམ་གྱི་ཚུལ་དུ་གནས་སོ།།",
            "དེ་ནི་རིག་པའི་གནས་སོ།།",
            ""
        ],
        [
            "དཔེར་ན་བུམ་པའི་སྐུ་ལྟ་བུའོ།།",
            "ཞེས་སོ།། ",
            "ལྔ་པ་༼ལམ་༽ནི། ",
            "རོ་མ། ",
            "རྐྱང་མ། ",
            "ཀུན་འདར་མ། ",
            "ཤེལ་བུག་ཅན་བཞི་དང༌། ",
            "ཁྱད་པར་སྙིང་ནས་མིག་ཏུ་འབྲེལ་བའི་རྩ་ཀ་ཏི་ཤེལ་གྱི་སྦུ་གུ་ཅན་།",
            "གསེར་ཕྲེང་ལས། ",
            "རིན་ཆེན་རྒྱ་མཚོ་འབྲེལ་བའི་རྩ། །",
            " དཀར་འཇམ་ཁོག་པ་སྟོང་པ་ནི། །",
            " ཐིག་ལེ་ཁྲག་གིས་མ་གོས་པ། །",
            " ཡེ་ཤེས་ཆེན་པོ་དེ་ནས་རྒྱུ། །",
            "ཞེས་སོ།། ",
            "དྲུག་པ་",
            "༼སྒོ་༽ནི། ",
            "མིག་གཉིས་།",
            "ཐལ་འགྱུར་ལས། ",
            "རྒྱང་ཞགས་ཆུ་ཡི་སྒྲོན་མ་ནི། །",
            " ཡེ་ཤེས་འཆར་པའི་སྒོ་རུ་བསྟན།།",
            ""
        ],
        [
            "ཅེས་སོ།། ",
            "བདུན་པ་༼སྣང་བ་༽ནི། ",
            "དབྱིངས་རྣམ་པར་དག་པ་དང་",
            "ཐིག་ལེ་སྟོང་པའི་སྒྲོན་མ་གཉིས་ཡིན་།",
            "སེང་གེ་རྩལ་རྫོགས་ལས། ",
            "འཛིན་ཆགས་མེད་པའི་རང་སྣང་ནམ་མཁའ་ལ།། ",
            "ཞེ་འདོད་མེད་པའི་སྒྲོན་མ་རྣམ་གཉིས་གསལ།།",
            "ཞེས་སོ།། ",
            "བརྒྱད་པ་༼རྩལ་༽ནི། ",
            "ཀླད་པ་དུང་ཁང་ན་སྙིང་གའི་ཞི་བའི་",
            "རྩལ་འོད་དང་ཁྲོ་བོའི་རྣམ་པར་གནས་།",
            ""
        ],
        [
            "རྡོ་རྗེ་སེམས་དཔའ་སྙིང་གི་མེ་ལོང་ལས། ",
            "དེ་ལས་བྱུང་བའི་ཡེ་ཤེས་ཀྱི་གནས་ནི་ཀླད་པ་དུང་ཁང་ན་གནས་སོ།།",
            "དེ་ཡང་ཁྲོ་བོའི་སྐུ་ཉུངས་འབྲུ་ཙམ་ལ་སྤྱན་ཕུལ་ཐག་ཙམ་དུ་བཞུགས་སོ།།",
            "འོད་དང་འོད་ཟེར་གྱི་ཚུལ་དུ་གནས་སོ།།",
            "ཞེས་སོ།། ",
            "དགུ་པ་༼བྱེད་ལས་༽ནི། ",
            "རྣམ་རྟོག་བག་ཆགས་ཐམས་ཅད་སྲེག་པར་བྱེད་པ་།",
            "མུ་ཏིག་ཕྲེང་བ་ལས། ",
            "རྣམ་པར་རྟོག་པ་ཀུན་སྲེག་སྟེ།།",
            ""
        ],
        [
            "ཡེ་ཤེས་ཉིད་ནི་མེ་བཞིན་ཟ།། ",
            "ནམ་མཁའ་ཉིད་དང་མཚུངས་པ་ཡིན།། ",
            "སྟོང་གསལ་རིག་བཅས་ཉིད་ཡིན་ནོ།།",
            "ཞེས་སོ།། ",
            "བཅུ་པ་",
            "༼འབྲས་བུ་༽ནི། ",
            "དབྱིངས་དང་ཡེ་ཤེས་འདུ་འབྲལ་མེད་པ་མཐར་ཐུག་ཆོས་ཀྱི་སྐུ་འཐོབ་པར་བྱེད་པ་།",
            "ངོ་སྤྲད་སྤྲས་པ་ལས། ",
            "གཞི་ཉིད་འབྲས་བུ་སྨིན་བྱེད་ཤེས་རབ་སྟེ།།",
            ""
        ],
        [
            "ཤེས་རབ་སྐུ་རུ་སྨིན་པ་ཡིས། །",
            " ངོ་བོ་ཉིད་ཀྱི་ཆོས་སྐུ་དེ།། ",
            "ཡེ་ཤེས་ཆོས་ཀྱི་སྐུ་རུ་སྨིན།།",
            "ཞེས་སོ།། ",
            "གསུམ་པ་ཤན་འབྱེད་པ་ནི། ",
            "སེམས་ནི་ཀུན་གཞི་ལ་བརྟེན་པ་དང༌། ",
            "ཡེ་ཤེས་ཆོས་སྐུ་ལ་།",
            "སེམས་འཛིན་པ་དང་བཅས་པ་དང༌། ",
            "དྲི་མའམ་ཟག་པ་དང་བཅས་པ་དང༌། ",
            "གཟུང་འཛིན་དང་བཅས་པ་དང༌། ",
            "ཡེ་ཤེས་ནི་དེ་ལྟ་མ་ཡིན་པ་དང༌། ",
            "སེམས་སྤང་།",
            "ཡེ་ཤེས་བླང་།",
            ""
        ],
        [
            "སེམས་འཁོར་བའི་ཆོས། ",
            "ཡེ་ཤེས་མྱང་འདས་ཀྱི་ཆོས་ཡིན་པ་དང༌། ",
            "སེམས་རྟོག་།",
            "ཡེ་ཤེས་རྟོག་མེད་ཡིན་པ་སོགས་ཁྱད་པར་མང་དུ་ཡོད་པས་ཤན་འབྱེད་པ་ཤིན་ཏུ་གལ་ཆེ་།",
            "ཀུན་ཏུ་བཟང་པོ་ཐུགས་ཀྱི་མེ་ལོང་ལས། ",
            "སྣང་བ་ཆོས་སྐུར་འདོད་པ་ང་ལ་སྒྲིབ་པ་ཡིན།། ",
            "ཅིར་སྣང་སེམས་སུ་འདོད་པ་ང་ལ་སྒྲིབ་པ་ཡིན།། ",
            "ཡེ་ཤེས་སེམས་སུ་འདོད་པ་ང་ལ་སྒྲིབ་པ་ཡིན།།",
            "ཞེས་སོ།།",
            ""
        ],
        [
            "གཉིས་པ་མན་ངག་གིས་བཤད་།",
            "རང་སེམས་ཅིར་ཡང་མི་བསམ་པར་",
            "བཞག་དུས་ལྷག་མཐོང་མ་སྐྱེས་་",
            "པའི་ཧད་དེ་ཐོམ་མེ་བ་ནི་ཀུན་གཞི་ཡིན་ལ་",
            "གཉིད་མཐུག་དང་བརྒྱལ་བ་སོགས་ནི་འདིའི་བྱེ་བྲག་།",
            "འཛིན་རྟོག་རགས་པ་གང་ཡང་མ་སྐྱེས་ཀྱང་",
            "ཤེས་པ་ལ་འཐིབ་ཉམས་མེད་པའི་གསལ་བ་ནི། ",
            "ཀུན་གཞིའི་རྣམ་ཤེས་མངོན་དུ་གྱུར་པ་།",
            "གཟུང་འཛིན་གྱི་རྣམ་རྟོག་གང་ཡང་",
            "མེད་བཞིན་རང་གི་རང་བཞིན་ལ་",
            "ཁོ་ཐག་ནང་ནས་ཆོད་པ་གསལ་སྟོང་ཟུང་དུ་",
            "འཇུག་པའི་ངང་མངོན་དུ་གྱུར་པ་ནི་ཆོས་སྐུ་ཡིན་ནོ།། ",
            "ཤེས་པ་ཡུལ་གྱི་རྗེས་སུ་ཁ་ཡན་དུ་",
            "ཤོར་ཏེ་རང་ངོ་མ་ཤེས་པ་ནི་སེམས་།",
            ""
        ],
        [
            "རྟོག་ཚོགས་གང་སྐྱེས་ཀྱི་གནས་ལུགས་མངོན་དུ་མཐོང་ནས་བག་ཆགས་གསོག་ལོང་མེད་པར་རིག་པའི་ཀློང་དུ་གྲོལ་བ་ཡེ་ཤེས་ཡིན་ནོ།།",
            "དེ་ཡང་ཤེས་པ་འགགས་སོང་བའི་ཆ་ཙམ་ལ་གྲོལ་བ་ཞེས་མི་བྱ་།",
            "ཤེས་པའི་རང་གཤིས་ཡེ་སྟོང་རྩ་བ་དང་བྲལ་བ་ལ་",
            "ཁོ་ཐག་གཏིང་ནས་ཆོད་པ་ནི་གྲོལ་བ་ཞེས་བྱའོ།། ",
            "དེ་ལྟར་སེམས་གནས་ཐོག་ནས་ཀུན་གཞི་དང་ཆོས་སྐུ་ཤན་འབྱེད་དགོས་།",
            "འཕྲོ་ཐོག་ནས་སེམས་དང་ཡེ་ཤེས་ཀྱི་ཤན་དབྱེ་བར་བྱའོ།།",
            "འདི་ནི་ཡང་གསང་སྙིང་ཐིག་གི་ཟབ་གནད་མཐར་ཐུག་པ་བརྒྱུད་གསུམ་བླ་མའི་ཐུགས་བཅུད་མ་ནོར་བ་ཡིན་པས་སྙིང་གི་དཀྱིལ་དུ་སྦས་རྒྱ། ",
            "གུ་ཧྱ། ",
            "རྫོགས་ཆེན་གྱི་རྒྱུད་ལུང་རྣམས་སུ་ཤན་འབྱེད་ཀྱི་དབྱེ་བསྡུ་མང་པོ་གསུངས་ཀྱང་འདི་གཉིས་ལས་མང་མི་དགོས་ཉུང་ན་",
            ""
        ],
        [
            "མི་འདུ་བ་ཡིན་པས་འདི་གཉིས་",
            "ཁོ་ན་ལ་ཞུན་ཐར་ཆོད་པར་བྱའོ།། ",
            "ཚིག་རྐང་བཞི་པའི་དོན་གཏན་ལ་དབབ་པ་།",
            "སྐུ་གསུམ་མཉ༵མ་པ༵་ཉིད་ཀྱི་ངོ་བོ་ངོས་གཟུང་བ། ",
            "རང་རྫོགས་ཡེ་ཤེས་ཆེ༵ན་པོའི༵་རང་བཞིན་གཏན་ལ་དབབ་པ། ",
            "གཞི་གནས་དོན་གྱི་ཡེ་ཤེས་ལ་",
            "ཕྱག༵་འཚ༵ལ་བས་མཇུག་བསྡུ་བ་དང་གསུམ་ལས། ",
            "དང་པོ་།",
            "ཆོས་སྐུ་བཤད་པ། ",
            "ལོངས་སྐུ་བཤད་པ། ",
            "སྤྲུལ་སྐུ་བཤད་པ་དང་གསུམ་ལས། ",
            "དང་པོ་།",
            "ངོ་བོ། ",
            "ངེས་ཚིགདབྱེ་བ་དང་གསུམ་ལས། ",
            "དང་པོ་ནི། ",
            "གོང་དུ་བཤད་པའི་ལམ་ཟབ་མོ་ཉམས་སུ་",
            "བླངས་པས་དབྱིངས་ལ་སྒྲིབ་བྱེད་དྲི་མ་",
            "གློ་བུར་བའི་ཆ་དག་ནས་རིག་པའི་",
            "ངོ་བོ་ཡེ་ནས་གསལ་སྟོང་ཟུང་འཇུག་ཏུ་",
            "གནས་པའི་ཆ་མངོན་དུ་གྱུར་ནས་དག་པ་གཉིས་ལྡན་",
            "སྤྲོས་པའི་མཐའ་ཐམས་ཅད་དང་བྲལ་ཞིང་",
            ""
        ],
        [
            "གཏིང་གསལ་འཆར་གཞིའི་ཡེ་ཤེས་ཉིད་དུ་གནས་པ་ཆོས་སྐུའི་ངོ་བོ་ཡིན་ནོ།། ",
            "གཉིས་པ་ནི། ",
            "མཐར་ཐུག་གི་གཉེར་བྱ་སྟོང་གསལ་ཀ་དག་གི་ཆོས་ཡིན་པ་དང༌། ",
            "སྐུ་དང་ཡེ་ཤེས་ཐམས་ཅད་ཀྱི་འཆར་གཞིའི་ལུས་སམ་དབྱིངས་ཡིན་པས་ན་སྐུ་ཞེས་།",
            "གསུམ་པ་ནི། ",
            "ཆོས་སྐུའི་ཆོས་སྐུའི་གནས་སྐབས་ན་གནས་བསམ་ངོ་ལས་འདས་པ། ",
            "སྟོན་པ་མི་གཡོ་བ་ཆེན་པོ། ",
            "འཁོར་སྣ་ཚོགས་རང་བཞིན་མི་གཉིས་པ། ",
            "བསྟན་པ་བརྗོད་དུ་མེད་པའི་རང་བཞིན། ",
            "དུས་གང་དུའང་འགྱུར་བ་མེད་པའི་ཆོས་ཉིད་དོ།།",
            "ཆོས་སྐུའི་ལོངས་སྐུའི་གནས་སྐབས་།",
            "གནས་དྲན་པ་ཡིད་ཀྱི་རྟོག་པ་ཆོད་པ་རྡུལ་བྲལ་དྲི་མ་མེད་པ། ",
            "སྟོན་པ་སེམས་དང་སེམས་བྱུང་མེད་པ། ",
            "འཁོར་སྟོང་པ་རང་སྣང་གི་བྱེད་པ་ཅན། ",
            "བསྟན་པ་དམིགས་པ་ཡོངས་སུ་དག་པ། ",
            "དུས་སྤྲོས་མེད་རང་གསལ་གྱི་དུས་སོ།།",
            "ཆོས་སྐུའི་སྤྲུལ་སྐུའི་གནས་སྐབས་།",
            ""
        ],
        [
            "གནས་སྟོང་ཉིད་གང་དུའང་རྒྱ་མ་ཆད་པ་ཐམས་ཅད་ཀྱི་འཆར་གཞིར་གནས་པ། ",
            "སྟོན་པ་མི་འགག་པ་རང་གསལ་བ། ",
            "འཁོར་རིས་མེད་ཀྱི་སྐུ་གསུམ་རང་ལ་གྲུབ་པ། ",
            "བསྟན་པ་རང་བཞིན་མ་བཅོས་པ། ",
            "དུས་སྙིང་པོ་མངོན་པར་སྣང་བའོ།། ",
            "གཉིས་པ་།",
            "ངོ་བོ། ",
            "ངེས་ཚིག ",
            "དབྱེ་བ་དང་གསུམ་ལས། ",
            "དང་པོ་",
            "༼ངོ་བོ་༽ནི། ",
            "ཆོས་སྐུའི་རང་བཞིན་ཕྱི་གསལ་དུ་སྣང་བ་ལྷུན་གྲུབ་ཡེ་ཤེས་ཀྱི་སྐུ་སྣང་ལ་",
            "རང་བཞིན་མེད་པ་མཚན་དཔེའི་རྒྱན་གྱིས་སྤྲས་ཤིང་དག་པའི་འཁོར་ལ་སྣང་བ་ངེས་པ་ལྔ་ལྡན་གྱི་བདག་ཉིད་དུ་བཞུགས་པའོ།། ",
            "གཉིས་པ་",
            "༼ངེས་ཚིག༽ནི། ",
            "རང་ཤར་ལས། ",
            "གསལ་ལ་མ་འདྲེས་ཀུན་ལ་ཁྱབ་པས་ལོངས།། ",
            "སྣང་བ་ལྔ་ཉིད་མཚན་མ་མེད་པས་སྤྱོད།།",
            ""
        ],
        [
            "དམིགས་མེད་དོན་ལ་ཅིག་ཆར་སྣང་བས་རྫོགས།། ",
            "སྟོང་ཉིད་མ་འགགས་སོ་སོར་སྣང་བ་ལ།། ",
            "སྣང་བ་སོ་སོའི་མཚན་ཉིད་འཛིན་པས་སྐུ། །",
            "ཞེས་སོ།། ",
            "གསུམ་པ་༼དབྱེ་བ་༽ནི། ",
            "ལོངས་སྐུའི་ཆོས་སྐུའི་གནས་སྐབས་།",
            "གནས་རྣམ་དག་སྟུག་པོ་བཀོད་པ། ",
            "སྟོན་པ་རྣམ་སྣང་གངས་ཆེན་མཚོ། ",
            "འཁོར་ཉིད་ལས་མི་གཞན་པ། ",
            "བསྟན་པ་རང་བྱུང་གི་ཡེ་ཤེས་རང་སྣང་བ། ",
            "དུས་རྟོགས་པ་མངོན་དུ་གྱུར་པའོ།།",
            "ལོངས་སྐུའི་ལོངས་སྐུའི་གནས་སྐབས་།",
            ""
        ],
        [
            "གནས་འོག་མིན་སྟུག་པོ་བཀོད་པ། ",
            "སྟོན་པ་རིགས་ལྔའི་སངས་རྒྱས། ",
            "འཁོར་སོ་སོའི་རིགས་ཅན། ",
            "བསྟན་པ་མཁྱེན་པའི་ཡེ་ཤེས་ལྔ། ",
            "དུས་སྣང་བ་འདུ་བ་མཆེད་པའོ།།",
            "ལོངས་སྐུའི་སྤྲུལ་སྐུའི་གནས་སྐབས་།",
            "གནས་བདེ་ཆེན་ལྕང་ལོ་ཅན། ",
            "སྟོན་པ་ཕྱག་ན་རྡོ་རྗེ། ",
            "འཁོར་རང་སྣང་བའི་སངས་རྒྱས། ",
            "དུས་རིག་པ་རང་སྣང་བའི་དུས། ",
            "ཆོས་ཡང་ཟབ་རིག་པའི་ཡེ་ཤེས་སོ།། ",
            "གསུམ་པ་སྤྲུལ་སྐུ་།",
            "ངོ་བོ། ",
            "ངེས་ཚིག ",
            "དབྱེ་བ་དང་གསུམ་ལས། ",
            "དང་པོ་༼ངོ་བོ་༽ནི། ",
            "ལོངས་སྤྱོད་རྫོགས་སྐུའི་རང་བཞིན་གྱི་",
            "རྩལ་གདུལ་བྱ་ཐུན་མོང་བའི་ངོར་",
            "འདུལ་བྱེད་སོ་སོར་སྣང་བ་ཡིན་ལ",
            "གཉིས་པ་༼ངེས་ཚིག༽ནི། ",
            "རང་ཤར་ལ"
        ],
        [
            "ས། ",
            "ཀྱེ་གསང་བའི་བདག་པོ་སྤྲུལ་སྐུའི་ངེས་ཚིག་ནི། ",
            "འདི་རྣམས་ཡིན་པར་ཤེས་པར་གྱིས་ཤིགའཇིག་རྟེན་གྱི་ཁམས་ཀྱི་སེམས་ཅན་རྣམས་ལ་མཐུན་པར་སྣང་བའི་ཕྱིར་ནའང་སྤྲུལ་པའི་སྐུའོ།།",
            "དོན་བྱེད་པའི་ཕྱིར་ནའང་སྤྲུལ་པའི་སྐུའོ།།",
            "བྱ་བ་ཐམས་ཅད་བྱེད་པའི་ཕྱིར་ནའང་སྤྲུལ་པའི་སྐུའོ།།",
            "སེམས་ཅན་གྲངས་ལས་འདས་པ་རྣམས་སྒྲོལ་པའི་ཕྱིར་ནའང་སྤྲུལ་པའི་སྐུའོ།།",
            "ཞིང་ཁམས་གཅིག་ཏུ་ཡུན་ཐུང་བའི་ཕྱིར་ནའང་སྤྲུལ་པའི་སྐུའོ།།",
            "ཐུགས་རྗེ་ཕྱོགས་མེད་དུ་འཆར་བའི་ཕྱིར་ན་སྤྲུལ་པའི་སྐུའོ།།",
            ""
        ],
        [
            "ཞེས་སོ།། ",
            "གསུམ་པ་༼དབྱེ་བ་༽ནི། ",
            "སྤྲུལ་སྐུའི་ཆོས་སྐུའི་དུས་།",
            "གནས་མེ་ཏོག་པདྨ་ཁ་སྟོང་དང་ལྡན་པ། ",
            "སྟོན་པ་རྡོ་རྗེ་འཆང་ཆེན་པོ། ",
            "འཁོར་སྐྱེ་བ་བཞིས་བསྡུས་པའི་འགྲོ་བ། ",
            "བསྟན་པ་སྡེ་སྣོད་ཀུན་གྱི་རྩ་བ་སྒྲ་ཐལ་།",
            "དུས་ཚེ་ལོ་དཔག་ཏུ་མེད་པ་ཐུབ་པའི་དུས་སོ།།",
            "སྤྲུལ་སྐུའི་ལོངས་སྐུའི་དུས་།",
            "གནས་སྟོང་གསུམ་འཇིག་རྟེན་གྱི་ཁམས། ",
            "སྟོན་པ་རྡོ་རྗེ་སེམས་དཔའ། ",
            "འཁོར་ས་བརྒྱད་པའི་སེམས་དཔའ་ལ་སོགས་པ། ",
            "བསྟན་པ་ངེས་པ་དོན་གྱི་ཐེག་པ། ",
            "དུས་ངེས་པ་མེད་པའོ།།",
            ""
        ],
        [
            "སྤྲུལ་སྐུའི་སྤྲུལ་སྐུའི་དུས་།",
            "གནས་བྱ་རྒོད་ཕུང་པོ་ལ་སོགས་པ། ",
            "སྟོན་པ་ཤཱཀྱ་ཐུབ་པ། ",
            "འཁོར་ལྷ་དང་་མི་ལ་སོགས་པ། ",
            "བསྟན་པ་རྒྱུ་འབྲས་ཀྱི་ཐེག་པ་སྣ་ཚོགས། ",
            "དུས་ངེས་པ་ཆེན་པོ་སྐྱཻ་དགུ་རྣམས་ཀྱི་",
            "ཐེ་ཚོམ་གཅོད་པའི་དུས་སོ།།",
            "དབྱེ་སྒོ་གཞན་བྱ་བ་རྫོགས་པའི་",
            "སྤྲུལ་སྐུ་ལུས་མ་གྲོལ་ཡང་",
            "སེམས་ཆོས་སྐུར་སྨིན་ནས་",
            "འགྲོ་བའི་དོན་བྱེད་པ་དང༌། ",
            "བྱ་བ་བྱེད་པའི་སྤྲུལ་སྐུ་བཟོ་སྤྲུལ་སྐུ། ",
            "སྐྱེ་བ་སྤྲུལ་སྐུ། ",
            "སྣ་ཚོགས་སྤྲུལ་སྐུ། ",
            "བྱང་ཆུབ་ཆེན་པོ་སྟེ་བཞིར་ཡང་དབྱེར་རུང་ངོ༌།། ",
            "གཉིས་པ་ཡེ་ཤེས་བཤད་པ་།",
            "ཆོས་སྐུའི་ཡེ་ཤེས། ",
            "ལོངས་སྐུའི་ཡེ་ཤེས། ",
            "སྤྲུལ་སྐུའི་ཡེ་ཤེས་དང་གསུམ་ལས། ",
            "དང་པོ་༼ཆོས་སྐུའི་ཡེ་ཤེས་༽ནི། ",
            "ངོ་བོ་ཀ་དག་གི་ཡེ་ཤེས་སྟོང་ཆ་",
            "སྤྲོས་པ་དང་བྲལ་བའི་དབྱིངས་ཐིག་ལེ་",
            "ཉག་གཅིགརང་བཞིན་ལྷུན་གྲུབ་ཀྱི་",
            "ཡེ་ཤེས་གསལ་ཆ་ཡོན་ཏན་གྱི་གཞི་མར་གྱུར་པ། ",
            "ཐུགས་རྗེ་ཀུན་ཁྱབ་ཀྱི་ཡེ་ཤེས་འཆར་ཚུལ་",
            "མ་འགགས་པའི་སྒོར་གནས་པའི་",
            "གཟུགས་སྐུ་ཡེ་ཤེས་དང་བཅས་པའི་དྭངས་འབྱེད་པ་ཡིན་ནོ།།",
            ""
        ],
        [
            "གཉིས་པ་སྟོང་གསལ་དབྱེར་མེད་པ་རིག་པའི་འབྱུང་གནས་སུ་གྱུར་པའི་ཆ་ཆོས་དབྱིངས་ཡེ་ཤེས། ",
            "མེ་ལོང་དག་པའི་དཀྱིལ་དུ་གཟུགས་བརྙན་སྣ་ཚོགས་འཆར་བ་བཞིན་",
            "ཡེ་ཤེས་ཀྱི་སྣང་བ་རྣམས་འགོག་མེད་དུ་གསལ་བའི་ཆ་མེ་ལོང་ཡེ་ཤེས། ",
            "འཁོར་འདས་གཉིས་སྣང་ཚུལ་སྐུ་དང་ཡེ་ཤེས་ཡིན་པར་མཉམ་པ་དང༌། ",
            "སྟོང་པ་སྐྱེ་འགག་དང་བྲལ་བར་མཉམ་པ་དང༌། ",
            "དབྱེར་མེད་ཟུང་དུ་འཇུག་པར་མཉམ་པར་གཟིགས་པའི་ཆ་མཉམ་ཉིད་ཡེ་ཤེས། ",
            "ཤེས་བྱ་ཐམས་ཅད་གཟུང་འཛིན་དང་བྲལ་བར་རྩོལ་བ་མེད་བཞིན་སོ་སོར་རིག་པའི་ཆ་སོར་རྟོགས་ཡེ་ཤེས། ",
            "བྱ་བ་དང་འབད་རྩོལ་མེད་བཞིན་ཆོས་ཀུན་ཡེ་གྲོལ་ཆེན་པོའི་དོན་རྟོགས་པའི་ཆ་བྱ་གྲུབ་ཡེ་ཤེས་སོ།། ",
            "གསུམ་པ་",
            "༼སྤྲུལ་སྐུའི་ཡེ་ཤེས་༽ནི། ",
            "གནས་ལུགས་ཕྱིན་ཅི་མ་ལོག་པར་མཁྱེན་པ་ཇི་ལྟ་མཁྱེན་པའི་ཡེ་ཤེས། ",
            "སྣང་ཚུལ་རྒྱུ་འབྲས་ཐམས་ཅད་མ་འདྲེས་པར་མཁྱེན་པ་ཇི་སྙེད་མཁྱེན་པ་དང་གཉིས་ཡོད་དོ།།",
            "དེ་ལྟར་ལམ་ཟབ་མོ་ཉམས་སུ་བླངས་པའི་ལག་རྗེས་ལ་སྐུ་དང་ཡེཤེས་རྒྱ་མཚོའི་བདག་ཉིད་འབྲས་བུའི་གོ་འཕང་མངོན་དུ་བྱེད་པ་ཡིན་ནོ།། ",
            "གསུམ་པ་ཕྱག་འཚལ་བ་ནི། ",
            "ཕྱག་འཚལ་བའི་ཡུལ་ནི་ཐེག་པ་རྒྱ་མཚོའི་སྐྱེལ་སོ་མཐར་ཐུག་རང་བྱུང་རྫོགས་པ་ཆེན་པོའི་ཡེ་ཤེས་ཡིན་།",
            "ཕྱག་འཚལ་བའི་ཚུལ་ནི། ",
            "དེ་ལྟ་བུའི་གཞི་མངོན་སུམ་དུ་རྟོགས་ནས་",
            "སྤང་བླང་བྱ་རྩོལ་དང་བྲལ་བའི་ཚུལ་གྱིས་འབྲས་བུའི་ས་ལ་བགྲོད་པ་ནི་རབ་ལྟ་བ་མཇལ་བའི་ཕྱག་ཡིན་ལ",
            ""
        ],
        [
            "གཞི་རང་བྱུང་གི་ཡེ་ཤེས་མངོན་དུ་གྱུར་པའི་ཆེད་དུ་ལམ་ཟབ་མོ་ཉམས་སུ་ལེན་པ་ནི། ",
            "འབྲིང་སྒོམ་པ་གོམས་པའི་ཕྱག་ཡིན་།",
            "དེ་ལྟ་བུའི་གཞི་ལམ་འབྲས་བུའི་ཆོས་ཚུལ་རྨད་དུ་བྱུང་བ་",
            "ཉིད་ཐེག་པ་གཞན་ལས་ཁྱད་པར་དུ་འཕགས་པར་མཐོང་བ་ཡིད་ཆེས་པའི་དད་པ་དང༌། ",
            "རང་གི་རྒྱུད་ལ་ཉམས་སུ་ལེན་པར་འདོད་པ་འདོད་པའི་དད་པ་དང༌། ",
            "སྤྲོ་འདུན་གྱིས་ཡིད་སྣང་གཡོ་བ་དང་བའི་དད་པ་སྟེ་",
            "དད་པ་གསུམ་གྱིས་ཀུན་ནས་བསླངས་ཏེ་སྒོ་གསུམ་གུས་པས་",
            "མངོན་རྟགས་ངོམ་པ་ནི་ཐ་མ་སྤྱོད་པ་མོས་གུས་ཀྱི་ཕྱག་ཡིན་ལ",
            "སྐབས་འདིར་ནི་ཕྱག་འཚལ་ཚུལ་གསུམ་ཆར་བསྟན་པ་ཡིན་ནོ།།",
            "དྲི་བྲལ་ལུང་རིགས་གསེར་གྱི་ལྡེ་མིག་གིས། །",
            "གསང་ཆེན་སྒོ་འཕར་བརྒྱ་ཕྲག་ཕྱེས་ཟིན་གྱིས། །",
            "ཟབ་རྒྱས་ནོར་བུའི་བཅུད་ལ་སྤྱོད་འདོད་རྣམས། །",
            "དད་གསུམ་གོམ་སྟབས་ཕྱོགས་འདིར་སྐྱོད་པར་རིགས། །",
            "ཞེས་བར་སྐབས་ཀྱི་ཚིགས་བཅད་དོ།།",
            "གཉིས་པ་བར་དུ་དགེ་བ་གཞུང་གི་དོན། ",
            "རྟོགས་ལྡན་འཇུག་པའི་ཡན་ལག་ཏུ་རྒྱུད་ཀྱི་དགོས་འབྲེལ་བཤད་པ། ",
            "དགོས་པ་དེ་ལྡན་གྱི་རྒྱུད་ཀྱི་འཆད་ཐབས་བཤད་པ། ",
            "འཆད་ཐབས་དང་སྦྱར་ཏེ་",
            "རྒྱུད་དོན་དངོས་བཤད་པ་དང་གསུམ་ལས། ",
            "དང་པོ་འཇུག་ལྡོག་གི་གནས་ལ་རྣམ་པར་དཔྱོད་པ་ཅན་དག་འདི་སྙམ་དུ། ",
            "རྒྱུད་འདིའི་བརྗོད་པར་བྱ་བ་ནི་གང་།",
            ""
        ],
        [
            "རྗོད་བྱེད་ནི་ཇི་ལྟ་བུ། ",
            "བརྗོད་བྱ་རྟོགས་པ་ལ་དགོས་པ་ཇི་ལྟ་བུ་ཞེས་",
            "དོན་གྱི་འབྲེལ་བ་ལ་རྣམ་པར་",
            "གཞིགས་པ་རྣམས་ལ་བཤད་པ། ",
            "རྒྱུད་འདིའི་བརྗོད་བྱ་ནི་ཆོས་ཐམས་ཅད་ཀྱི་",
            "གནས་ལུགས་མཐར་ཐུག་པ་ངོ་བོ་སྟོང་པ་",
            "སྤྲོས་པའི་མཐའ་ཀུན་དང་བྲལ་བ། ",
            "རང་བཞིན་གསལ་བ་སྐུ་དང་",
            "ཡེ་ཤེས་ཡེ་ལྡན་དུ་བཞུགས་པ། ",
            "ཐུགས་རྗེ་ཀུན་ཁྱབ་འཁོར་འདས་ཀུན་ལ་",
            "མཉམ་པར་བརྡལ་བ་གཞིའི་དཀྱིལ་འཁོར་དང༌། ",
            "དེ་ཉིད་མྱུ་་ར་དུ་མངོན་དུ་བྱེད་པའི་ཐབས་ལམ་དང༌། ",
            "ཡོངས་སུ་དག་པ་མཐར་ཕྱིན་པ་",
            "འབྲས་བུའི་དཀྱིལ་འཁོར་དང་གསུམ་ཡིན་ལ",
            "རྗོད་བྱེད་ནི་མིང་ཚིག་ཡི་གེ་དུ་མ་ཚོགས་ནས་",
            "གནས་སྐབས་ཀྱི་དོན་མཐའ་དག་སྟོན་པའི་",
            "རྒྱུད་ཚིག་ཉུང་ངུར་གནས་པའི་བདག་ཉིད་ཅན་ནོ།། ",
            "དགོས་པ་ནི་མཚོན་བྱ་དོན་གྱི་",
            "རྒྱུད་གསུམ་གྱི་རང་བཞིན་དེ་དག་",
            "རྗོད་བྱེད་ཡི་གེའི་རྒྱུད་ཀྱིས་",
            "མཚོན་པར་བྱས་ནས་ཁོང་དུ་ཆུད་པ་ཡིན་ནོ།། ",
            "ཉིང་དགོས་ནི། ",
            "བརྗོད་བྱ་རྟོགས་པ་ལ་བརྟེན་ནས་",
            "ཐུན་མོང་གི་དངོས་གྲུབ་ཞར་ལ་འགྲུབ་ནས་",
            "མཆོག་གི་དངོས་གྲུབ་འབད་མེད་",
            "བདེ་མྱུར་དུ་མངོན་དུ་གྱུར་པ་ཡིན་ནོ།།",
            ""
        ],
        [
            "འབྲེལ་བ་ནི། ",
            "ཉིང་དགོས་དགོས་པ་ལ་རག་ལས། ",
            "དགོས་པ་བརྗོད་བྱ་ལ་",
            "རག་ལས། ",
            "དོན་རྟོགས་པ་རྗོད་བྱེད་ལ་",
            "རག་ལས་པས་།",
            "བརྗོད་བྱ་རྗོད་བྱེད་ཤེས་བྱ་དང་ཤེས་བྱེད། ",
            "རྗོད་བྱེད་དང་དགོས་པ་ཐབས་དང་ཐབས་།",
            ""
        ],
        [
            "དགོས་པ་ཉིང་དགོས་དེ་ལས་དེ་བྱུང་དུ་འབྲེལ་བ་ཡིན་ནོ།། ",
            "དེས་ན་གནས་སྐབས་དང་མཐར་ཐུག་གི་དོན་གཉིས་བདེ་བླག་ཏུ་འགྲུབ་པའི་དགོས་པ་རྒྱུད་འདི་ལ་ཡོད་པར་ཤེས་ཤིང༌། ",
            "དོན་མ་རྟོགས་ཀྱང་རྒྱུད་ཀྱི་སྒྲ་ཙམ་རྣ་བར་ཐོས་པ་དང༌། ",
            "གླེགས་བམ་མཐོང་བ་དང་རེག་པ་ཙམ་ཡང་ཕན་ཡོན་མཆོག་དང་ལྡན་ཞིང་",
            "སྔོན་ཚོགས་ཁྱད་པར་ཅན་བསགས་པའི་འབྲས་བུ་ཡིན་པར་ལུང་ལས་གསུངས་པ་བཞིན་ནོ།། ",
            "གཉིས་པ་སྤྱིར་མདོ་རྒྱུད་རྣམས་སུ་འཆད་ཐབས་ཀྱི་རྣམ་གྲངས་མང་ནའང༌། ",
            "འདིར་གསང་ཆེན་ངེས་པའི་རྒྱུད་བཅུ་བདུན་གྱི་རྗེས་སུ་འབྲངས་ནས་",
            "ཆིངས་ཆེན་པོ་ལྔ་དང༌། ",
            "ཡན་ལག་བཞིས་ཤེས་པར་བྱ་བ་ནི། ",
            "ཉི་ཟླ་ཁ་སྦྱོར་ལས། ",
            "ལོ་རྒྱུས་དོན་གྱིས་མ་བཤད་།",
            ""
        ],
        [
            "གསང་ཆེན་ངེས་པའི་བཀའ་འདི་ལ།། ",
            "ཡིད་མི་ཆེས་པའི་སྐྱོན་དུ་འགྱུར།། ",
            "རྩ་བའི་དོན་གྱིས་མ་བཤད་ན།། ",
            "ཆོས་རྣམས་རིག་པར་མི་འདུས་པས། །",
            " མཐའ་ཡས་པ་ཡི་སྐྱོན་དུ་འགྱུར།། ",
            "ཡོ་གའི་དོན་གྱིས་མ་བཤད་ན།། ",
            "ཐེག་པའི་རུ་ཤན་མི་ཕྱེད་པས། །",
            " ཆེ་ཆུང་རིམ་པ་དོན་མེད་འགྱུར།།",
            ""
        ],
        [
            "ཚིག་གི་དོན་གྱིས་མ་བཤད་ན།། ",
            "རྒྱུད་རྣམ་རིམ་པར་གསལ་བའི་ཚིག། ",
            "འབྲུུ་མི་ཆོམ་པའི་སྐྱོན་དུ་འགྱུར།། ",
            "དགོས་ཆེད་དོན་གྱིས་མ་བཤད་ན།། ",
            "རྫོགས་ཆེན་བྱ་རྩོལ་མེད་པ་ལ།། ",
            "དོན་མེད་པ་ཡི་སྐྱོན་དུ་འགྱུར།། ",
            "ཞེས་ལོ་རྒྱུས་ཀྱི་ཁུངས་བཤད་པ། ",
            "གནད་དོན་སྙིང་པོར་དྲིལ་བ། ",
            "ཐེག་པའི་རང་ས་གཟུང་བ། ",
            "ཚིག་དོན་མཐར་ཆགས་སུ་བཤད་པ། ",
            "དགོས་དོན་གྱི་གནད་བསླངས་ཏེ་བཤད་པའོ།།",
            ""
        ],
        [
            "ཡན་ལག་བཞི་ནི། ",
            "རིག་པ་རང་གྲོལ་ལས། ",
            "ཁྱུང་ཆེན་མཁར་ལྡིང་ལྟ་བུའི་བློས། །",
            " དོན་གྱི་ཁོག་རྣམས་ཕུབ་སྟེ་བཤད།། ",
            "སྟག་མོའི་མཆོང་སྟངས་ཤེས་རབ་བློས། །",
            " དོན་གྱི་ས་ཆེན་བཅད་དེ་བཤད།། ",
            "རུས་སྦལ་ནུར་འགྲོས་ལྟ་བུའི་བློས། །",
            " ཡི་གེའི་འབྲུ་རྣམས་ཆོམ་པར་བཤད།། ",
            "ཅེས་དོན་གྱི་ཁོག་དབུབ། ",
            "དཀྱུས་ཀྱི་ས་བཅད། ཚིག་གི་དོན་།",
            "མན་ངག་གི་དོན་བསྔུ་བ་དང་བཞིའོ།།",
            ""
        ],
        [
            "གསུམ་པ་འཆད་ཐབས་དང་སྦྱར་ཏེ་",
            "རྒྱུད་དོན་དངོས་བཤད་པ། ",
            "རྟོགས་བྱ་གཞི་རྒྱུད་ཀྱི་དོན་ཕུན་སུམ་ཚོགས་པའི་གླེང་གཞི་བཤད་པ། ",
            "གཞི་ལས་གཞི་སྣང་འཆར་ཚུལ་དང༌། ",
            "རྟོགས་བྱེད་ལམ་རྒྱུད་བཤད་པ། ",
            "དག་འབྲས་འབྲས་བུའི་རྒྱུད་བཤད་པ་དང་བཞི་ལས། ",
            "དང་པོ་འཆད་པ་།",
            "ཕྱི་ལྟར་འབྱུང་བ་གླེང་གཞིའི་ཚུལ་དུ་བཤད་པ། ",
            "ནང་ལྟར་བཀོད་པ་ལུས་ཀྱི་དཀྱིལ་འཁོར་དང་སྦྱར་ཏེ་",
            "བཤད་པ། ",
            "གསང་བ་འོད་གསལ་ཡེ་ཤེས་ཀྱི་བཞུགས་ཚུལ་དང་སྦྱར་ནས་",
            "བཤད་པ་དང་གསུམ་།",
            "ཐམས་ཅད་ཀྱང་ཨེ་ཝ་མ་ཡ་ཞེས་པའི་ཡི་གེ་བཞིའི་སྒོ་ནས་བཤད་དགོས་།",
            ""
        ],
        [
            "ཐུགས་ཐིག་ལས། ",
            "ཡི་གེ་བཞི་ཡིས་ཤེས་པར་འགྱུར།།",
            "ཞེས་དང༌། ",
            "ལྷའི་དབང་པོས་ཞུས་པའི་མདོ་ལས༌། ",
            "ཨེ་ཝ་ཡིག་གཉིས་སྒྱུ་མ་ལ།། ",
            "ཐམས་ཅད་མཁྱེན་པ་འདིར་བཞུགས་པས། །",
            " དམ་ཆོས་སྟོན་པའི་ཐོག་མར་ནི། །",
            " ཨེ་ཝ་དེ་ཕྱིར་རབ་ཏུ་བཤད།། ",
            "ཅེས་གསུངས་པས། ",
            "ཨེ་ཡིག་ནི་ཤེས་རབ་ཀྱི་བརྡ་།",
            "དབྱིངས་སྐྱེ་མེད་སྟོང་པ་ཉིད་ཀྱི་",
            "ཆ་ཡུམ་ལྔའི་མཁའ་དབྱིངས་ཀྱི་རང་",
            "བཞིན་གནས་ཕུན་སུམ་ཚོགས་པ། ",
            "ཝ་ཡིག་ཐབས་ཀྱི་བརྡ་བསྟན་ཏེ་",
            "སྟོན་པ་ཕུན་སུམ་ཚོགས་པ། ",
            "ཝ་ཡིག་གི་ཐིག་ལེ་ནི་སྦྱོར་བའི་བརྡ་སྟེ་",
            "ཐབས་ཤེས་ཟུང་དུ་འཇུག་པ་",
            "གཞི་ལམ་འབྲས་བུའི་རྒྱུད་དང་དེ་ཉིད་",
            "བརྗོད་བྱར་བྱས་པ་ཆོས་ཕུན་སུམ་ཚོགས་པ་།",
            ""
        ],
        [
            "ལྷའི་དབང་པོས་ཞུས་པའི་མདོ་དེ་ཉིད་ལས། ",
            "ཆོས་ཀྱི་ཕུང་པོ་བརྒྱད་ཁྲི་དང༌། །",
            " བཞི་སྟོང་གི་ནིགྲངས་སྙེད་ཀྱི། །",
            " ཀུན་གྱི་གཞི་དང་ཕ་མ་ནི། །",
            " ཡི་གེ་གཉིས་སུ་རབ་ཏུ་བསྟན།། ",
            "ཡི་གེ་ཨེ་ནི་མར་གྱུར་ལ།། ",
            "ཝ་ནི་ཕ་ཞེས་བྱ་བར་གྲགས།། ",
            "ཐིག་ལེ་དེར་ནི་སྦྱོར་བས་ཏེ།། ",
            "སྦྱོར་དེ་ཤིན་ཏུ་རྨད་བྱུང་བའོ།། ",
            "ཞེས་གསུངས་པ་བཞིན་ནོ།།",
            ""
        ],
        [
            "མ་ནི་སྤྱི་མདོར་དྲན་པ་མཚོན་པའི་ཡི་གེར་བཤད་པས། ",
            "དྲན་ཤེས་ཀྱི་ལས་ཀྱིས་རྒྱུད་དོན་འཛིན་པ་འཁོར་ཕུན་སུམ་ཚོགས་པ། ",
            "ཡ་ནི་ཡ་དིའི་སྒྲ་ལས་གང་ཚེ་ཞེས་དུས་ཕུན་སུམ་ཚོགས་པ་བསྟན་པ་ཡིན་ནོ།། ",
            "དེ་ལ་བཤད་ཚུལ་དང་པོ་ནི། ",
            "གནས་ཕུན་སུམ་ཚོགས་པ་ནི། ",
            "འོག་མིན་ཞེས་པ་བླ་ན་མེད་པའི་དོན་ཡིན་།",
            "བྱེ་བྲག་ཏུ་ཕྱེ་།",
            "ཆོས་དབྱིངས་དོན་གྱི་འོག་མིན་དང༌། ",
            "རིག་པའི་འོག་མིན་དང༌། ",
            "གསང་བའི་འོག་།",
            "འཇིག་རྟེན་གནས་ཀྱི་འོག་།",
            "དབང་ཕྱུག་ཆེན་པོའི་འོག་མིན་དང་ལྔར་ཡོད་པ་ལས། ",
            "འདིར་ཕྱི་མ་སྟེ་དབང་ཕྱུག་ཆེན་པོ་ནི། ",
            "བླ་ན་མེད་པའི་ཆོས་ཀྱི་རྒྱལ་སྲིད་ཀྱི་དབང་ཕྱུག་།",
            ""
        ],
        [
            "ལོངས་སྤྱོད་རྫོགས་པའི་སྐུའོ།།",
            "དེ་ནི་གནས་གཙང་མའི་རིས་ལྔ་ལས་ཀྱང་འདས་པ་།",
            "རྡོ་རྗེ་ལས། ",
            "གཙང་མའི་རིས་དག་རྣམ་སྤངས་པའི། །",
            " འོག་མིན་ཆེན་པོའི་གནས་མཆོག་ན།། ",
            "ཞེས་དང༌། ",
            "རྒྱ་མཚོ་ལས། ",
            "འཇིག་རྟེན་གནས་ཀྱི་འོག་མིན་ལས། །",
            " ཉིས་འགྱུར་ཤིན་ཏུ་སྤགས་པ་ན།། ",
            "ངོ་བོ་མཐའ་གསུམ་ལས་འདས་པ། །",
            " མ་སྤངས་རྒྱན་རྫོགས་གཞལ་ཡས་ཁང༌། །",
            " ཞེས་སོ།།",
            "བྱང་ཆུབ་སེམས་དཔའ་ས་དང་པོའི་",
            "བདེན་པ་མཐོང་བའི་གནས་གཙང་མའི་འོག་མིན་ལ",
            ""
        ],
        [
            "ས། སངས་རྒྱས་པའི་ཞིང་ཁམས་ཉིས་འགྱུར་འཕགས་པར་གསུངས་པའི་དོན་ནི། ",
            "ཚོགས་ལམ་གྱི་ལམ་སྣེ་ཟིན་ནས་",
            "མཐོང་ལམ་ཐོབ་པ་ལ་ཡུན་ཅི་ཙམ་ཐོགས་པའི་ཉིས་འགྱུར་ས་དང་པོ་ནས་སངས་རྒྱས་པའི་བར་དུ་",
            "དགོས་པ་ལ་གསུངས་པ་ཡིན་གྱི་གཙང་མའི་ཕ་རོལ་ན་ཡོད་པའི་ངེས་པ་མེད་དེ",
            "སངས་རྒྱས་ཀྱི་ཞིང་ནི་གང་དུ་སངས་རྒྱ་བའི་རང་སྣང་ཡིན་གྱི་མ་དག་པའི་ཞིང་",
            "སྤངས་པའི་ཕ་རོལ་ན་ཞིང་གཞན་ཞིག་བློས་བཙལ་དུ་མེད་།",
            "རྒྱས་པ་ལས། ",
            "ཡང་དག་ཤེས་པའི་རང་རིག་བློ་མེད་ན།།",
            "བདེ་གཤེགས་ཞིང་ཡང་ངན་སོང་གནས་སུ་མཐོང༌།།",
            "ཐེག་མཆོག་མཉམ་པའི་དོན་ཉིད་རྟོགས་པ་ན།།",
            ""
        ],
        [
            "ངན་སོང་གནས་ཀྱང་འོག་མིན་དགའ་ལྡན་གནས། །ཞེས་དང༌། ",
            "སྡོང་པོ་བཀོད་པའི་མདོ་ལས། སྐྲ་ཡི་རྩེ་མོ་གཅིག་ལ་ཡང༌། །",
            " ཞིང་རྣམས་བྱེ་བ་བསམ་མི་ཁྱབ།། ",
            "སྣ་ཚོགས་དབྱིབས་ཀྱང་ཐ་དད་དེ།། ",
            "དེ་དག་འདྲེས་པར་གྱུར་པ་མེད།། ",
            "ཅེས་གསུངས་པ་ལྟར་སངས་རྒྱས་ཀྱི་",
            "རང་སྣང་ལས་གཞན་དུ་མེད་ཅིང་",
            "སེམས་ཅན་གྱི་ལས་སྣང་ཡང་ཚད་མེད་པར་གསུངས་སོ།། ",
            "དེ་ལྟ་བུ་གནས་རང་གི་ངོ་བོ་ནི་",
            "མཐའ་དང་དབུས་མེད་པ་ཆོས་ཀྱི་དབྱིངས་ཀྱི་",
            "ཕོ་བྲང་ཆོས་ཐམས་ཅད་ཀྱི་སྙིང་པོ་",
            "བྱང་ཆུབ་ཀྱི་དཀྱིལ་འཁོར་དུ་རང་སྣང་བ་",
            "རྒྱ་ཆད་ཕྱོགས་ལྷུང་དང་བྲལ་བ་ཡིན་གྱི། ",
            "དག་དང་མ་དག་པའི་ཞིང་ཁམས་ཕྱོགས་ཀྱི་",
            "ཆས་ཕྱེ་བའི་གནས་རིས་སུ་ཆད་པ་ནི་",
            "མ་ཡིན་ཏེགསང་སྙིང་འགྲེལ་ཆུང་ལས། ",
            "མཐའ་དབུས་མེད་པ་ཆོས་ཀྱི་དབྱིངས། །",
            " དེ་ནི་གནས་ཀྱི་བླ་མར་འདོད།།",
            ""
        ],
        [
            "ཅེས་དང༌། ",
            "སྤར་ཁབ་ལས། ",
            "ཐུན་མོང་མ་ཡིན་པའི་གླེང་གཞི་།",
            "རྒྱུད་གཞན་ལས་ཁྱད་པར་དུ་གྱུར་པའི་ཕྱིར། ",
            "ཞེས་གསུངས་པ་ལྟར་རོ། །",
            "དེ་ལྟ་བུའི་གནས་ཀྱི་རང་བཞིན་ནི་སྙིང་གའི་འོད་ལྔ་སྒྲིབ་བྱེད་དང་བྲལ་བར་སྣང་བ་།",
            "འོག་མིན་བདེ༵་བ་༵ཆེ༵ན་པོ༵འི་དབྱི༵ངས་སྟེང་འོག་ཕྱོགས་མཚམས་ཀྱི་ནམ་མཁའ་ཐམས་ཅད་འོད་ཁྱིམ་བཀོད་ལེགས་པའི་ར་བ་དང་",
            "གུར་གྱི་སྣང་བ་ཁ་དོག་ཕྱེད་པས་གསལ་བ་ད༵ང་",
            "འོད་ལྔ་བཀྲག་ཏུ་འཚེར་བ་མེ་ལོང་གི་ངོས་ལ་ཉི་མ་ཤར་བ་ལྟ་བུའི་དབུས་།",
            "རང་བྱུང་རི༵ག་པ༵་ཡེ་ཤེས་ཀྱི་གཞལ་མེད་ཁང་མཛེས་སྡུག་ལྟ་བས་མི་ངོམས་པའི་ནང་ན་",
            "གསལ་སྟོང་ཟུ༵ང་དུ༵་འཇུག༵་པ༵འི་རང་བཞིན་གྱི་གདན་ཁྲིའི་བཀོད་པ་རྨད་དུ་བྱུང་བས་བརྒྱན་པ་ཡིན་ལ",
            "དེ་གསུམ་གྱི་ཡོན་ཏན་སྣང་ཚུལ་གྱི་ངོས་ནས་གཞལ་།",
            "གནས་འོག་མིན་སྟུག་པོ་བཀོད་པ་དེའང་ཚུར་མཐོང་གི་ཡུལ་ལས་འདས་པ་ཡེ་ཤེས་རང་སྣང་ལས་གྲུབ་པའི་",
            "ལྷུན༵་མཉ༵མ་པ་གཞལ་ཡས་ཁང་དེ་ནི་ཕྱི་དང་ནང་མེད་པ་ཀུན་ཏུའང་ནང་དུ་གྱུར་པ་རྒྱ་ཁྱོན་ཆོས་ཀྱི་དབྱིངས་དང་མཉམ་པས་ཡ༵ངས་པ༵། ",
            "གདན་དང་ཁྲིའི་བཀོད་པ་ཉིད་ཀྱང་",
            "ཉུང་ངུ་བཞུགས་ཀྱང་བར་སྟོང་མེད་པ་མང་པོ་བཞུགས་ཀྱང་དོག་པར་མི་མངོན་པས་ཆེ༵ན་པོ༵འི་བདག་ཉིད་ཅན་ཡིན་ནོ།།",
            ""
        ],
        [
            "ཆོས་དབྱི༵ངས་སྟོང་པ་ཉིད་ཀྱི་ཡོན་ཏན་ནི༵་",
            "ཞིང་ཁམས་དེ་ཉིད་འཁོར་འདས་ཀྱི་",
            "ཕྱོགས་སུ་མ་ལྷུང་ཞིང་སྤྲོས་པའི་མཚན་མ་དང་",
            "བྲལ་བས་ངོ༵་བོ༵་སྟོ༵ང་པ༵་ཉི༵ད་དུ་གནས་པ། ",
            "ལྷུན་གྲུབ་ཡེ་ཤེས་ཀྱི་རང་རྩལ་ལས་",
            "ཤར་བའི་གཞལ་མེད་ཁང་དེ༵་",
            "དགག་སྒྲུབ་རེ་དོགས་ཀྱི་ཡུལ་ལས་འདས་པས་",
            "འབྲས་བུ་སྨོ༵ན་དུ༵་མེ༵ད་པའི་རང་བཞིན། ",
            "གདན་གྱི་བཀོད་པའང་མ་སྐྱེས་འདུས་མ་བྱས་ཀྱི་",
            "རང་གདངས་གཞན་སྣང་ལོངས་སྐུའི་",
            "སྤྲོ་གཞི་རུ་ཡེ་ནས་འཁྲུངས་པས་",
            "མཚ༵ན་མ༵འི་ཡུ༵ལ་ད༵ང་བྲ༵ལ་བ༵ས་",
            "ས་བཅུའི་རྒྱུན་མཐའ་ལ་གནས་པས་ཀྱང་",
            "ཇི་བཞིན་གཞལ་བར་མི་ནུས་པ༵འོ། །",
            " ཞིང་ཁམས་ཁང་པ་གདན་ཁྲི་དེའི༵་",
            "ཀློང་ངམ་དབྱིངས་སུ་དབྱིབས་དང་",
            "ཁ་དོག་གིས་མཚོན་པའི་བཀོད་པ་",
            "སྣ༵་ཚོ༵གས་པ༵འི་འཁོ༵ར་འད༵ས་ཀྱི༵་",
            "ཆོ༵ས་ཁ༵མས་དུ་མའི་ཁྱད་ཆོས་ཀྱི་",
            "བྱེ་བྲག་རྣམས་རྒྱ༵་མཚོ༵་དྭངས་པ་ལ༵་",
            "གཟ༵འ་སྐ༵ར་གྱི་གཟུགས་བརྙན་བཀྲ༵་བ༵་བཞི༵ན་དུ་",
            "འགོག་མེད་དུ་སྣང་བ་དེ་རྣམས་ཀྱང་",
            "ཟག་བཅས་ཀྱི་དྲི་མ་ཡེ་ནས་དབེན་པ་ན༵ང་",
            "དབྱིང༵ས་ཡེ༵་ཤེ༵ས་ཆེ༵ན་པོ༵འི་ངོ་བོ་ལས་",
            "གཞན་དུ་མ་སོང་བས་ན་",
            "དེའི་ཀློ༵ང་དུ༵་འཁྱིལ་བ༵་ཞེས་བྱའོ།། ",
            "འོ་ན་ཁྱད་པར་གྱི་ཆོས་དེ་རྣམས་གང་ཞེ་།",
            "གསང་སྙིང་འགྲེལ་ཆུང་ལས། ",
            "གཞལ་ཡས་གཞི་དང་རྒྱུ་དང་རྒྱ། །",
            " དབྱིབས་དང་གློ་འབུར་རྩེ་མོ་དང༌། །",
            " རྒྱན་དང་སྒོ་ཁྱུད་རྟ་བབས་དང༌། །",
            " མཚན་ཉིད་གདན་གྱི་རྣམ་པ་སྟེ།། ",
            "ཞེས་གསུངས་པའི་གོ་རིམ་དང་",
            "མི་འདྲའང་དོན་འདྲ་བར་གསུངས་།",
            ""
        ],
        [
            "འོག་གཞིའི་རྒྱ་ཁྱོན་བློས་གཞལ་དུ་མེད་པས་ཟ༵བ་པ༵། ",
            "ཡེ་ཤེས་ལྔ་དེར་ཤར་བའི་རྟགས་སུ་འཁོར་ལོ་རྩིབས་བཞི་ལྟེ་བ་དང་",
            "བཅས་པ་མ་འདྲེས་པར་གསལ་བ་།",
            "རོལ་པ་ཆེན་པོ་ལས། ",
            "འཁོར་ལོ་ཆེན་པོའི་ས་གཞི་ལ།། ",
            "ཁང་པ་གྲུ་བཞི་རྣམ་པར་བརྗིད། །",
            " ཅེས་དང༌། ",
            "གསང་བའི་སྙིང་པོ་ལས། ",
            "གཞི་ཚད་མེད་པའི་ཡེ་ཤེས་ཀྱི་འཁོར་ལོ་གསལ་བ་ལ། ",
            "ཞེས་སོ།། ",
            "ཡེ་ཤེས་ཉིད་དབྱིབས་དང་",
            "ཁ་དོག་ཏུ་སྣང་བས་གདུལ་བྱའི་རེ་བ་སྐོང་བའི་རྟགས་སུ་རིན་པོ་ཆེ་འོད་འབར་བ་ལས་གྲུབ་བའི་",
            "གཞལ་ཡས་ཁང་ཕྱོགས་བཅུ་ཐམས་ཅད་དུ་རྒྱ་ཡོངས་སུ་མ་ཆད་པས་ཡ༵ངས་པ༵་ཆེན་པོ་།",
            "དེ་ཉིད་ལས། ",
            "ཡེ་ཤེས་རིན་པོ་ཆེ་འབར་བའི་གཞལ་ཡས་ཁང་རྒྱ་ཕྱོགས་བཅུར་ཡོངས་སུ་མ་ཆད་པ་ཞེས་སོ།། ",
            "གཞལ་ཡས་ཁང་དེ་ཉིད་ཀྱི་ཕྱི་ནང་ཐམས་ཅད་རིག་པ་ཡེ་ཤེས་ཀྱི་རྩལ་སྣང་འབའ་ཞིག་ཏུ་གྱུར་པའི་ཕྱིར་",
            "ཕྱི་ནང་མེད་པར་ཀུན་ནས་ནང་དུ་གྱུར་པ་ཕྱ༵ལ་བ༵། ",
            "འོད་དང་འོད་ཟེར་ལྷུ༵ག་པ༵ར་འཕྲོ་བ་།",
            ""
        ],
        [
            "དེ་ཉིད་ལས། ",
            "ཕྱི་དང་ནང་མེད་པ་ཀུན་ཏུའང་ནང་དུ་གྱུར་པ་ན། ",
            "ཞེས་སོ།། ",
            "དུས་གསུམ་སངས་རྒྱས་ཐམས་ཅད་ཀྱི་",
            "ཐུགས་རིག་པའི་ཡེ་ཤེས་རེ༵་དོ༵གས་ད༵ང་",
            "བྲལ་བ་ཉིད་སོ་སོ་མ་ཡིན་པའི་",
            "རྟགས་སུ་རྩེ་མོ་བུམ་པ་ཟླུམ་པོའི་རྣམ་པར་འཁྱིལ་བ་།",
            "དེ་ཉིད་ལས། ",
            "རྩེ་མོ་ཕྱོགས་བཅུ་དུས་བཞིའི་",
            "སངས་རྒྱས་ཀྱི་དཀྱིལ་འཁོར་མ་ལུས་པ་",
            "ཐམས་ཅད་སོ་སོ་མ་ཡིན་ངོ་བོ་ཉིད་",
            "གཅིག་ཡེ་ཤེས་ཀུན་ཏུ་འཁྱིལ་བ། ",
            "ཞེས་སོ།།",
            "རྣམ་པར་ཐར་བ་བཞིའི་སྒོ་ནས་",
            "དག༵ག་སྒྲུ༵བ་རྩོལ་མེ༵ད་ཆེན་པོའི་",
            "བྱང་ཆུབ་ཉིད་ལྷུན་གྱིས་གྲུབ་པའི་",
            "རྟགས་སུ་སྒོ་བཞི་སྒོ་ཁྱུད་འགྲམ་",
            "ལོགས་ཡ་ཕུབ་ཅན་གྱིས་ཕྱོགས་བཞིར་བརྒྱན་པ༵་།",
            "ལེ་ལག་ལས། ",
            "སྟོང་སྨོན་མཚན་མེད་འོད་གསལ་།",
            "དེ་ཕྱིར་ཡེ་ཤེས་སྒོ་བཞིར་ཤར།།",
            ""
        ],
        [
            "ཞེས་དང༌། ",
            "གསང་སྙིང་ལས། ",
            "རྣམ་པར་ཐར་པ་བཞིའི་",
            "སྒོ་ནས་འཇུག་པའི་སྒོ་ཁྱུད་ཅན། ",
            "ཞེས་སོ།། ",
            "ཡེ་ཤེས་ལྔའམ་ཉེར་ལྔ་སོགས་བསམ་གྱིས་",
            "མི་ཁྱབ་པ་མངའ་བའི་རྟགས་སུ་",
            "རྒྱན་གྱི་ཁྱད་པར་ཡང་དབྱིབས་དང་",
            "ཁ་དོག་དུ་མས་མཛེས་པ། ",
            "སྒོ་དང་ཁྱམས་སོགས་ནས་ལྟེ་བའི་བར་",
            "རྡོ་རྗེ་འགྲེང་བུ་རེས་རིམ་པར་སྤགས་པ། ",
            "རྩེ་མོ་དེ་བཞིན་གཤེགས་པའི་གཙུག་ཏོར་ལྟར་",
            "ཚད་མེད་པ་རིན་པོ་ཆེ་འབར་བའི་",
            "ཏོག་གིས་བརྒྱན་པའི་རྡོ་རྗེ་ཕྱེད་པས་མཛེས་པ། ",
            "རྩིག་པ་ལྔའི་སྟེང་ན་རིན་པོ་ཆེའི་ཕ་གུ་སེར་པོ་",
            "བསྒྲིགས་ཤིང་མདའ་ཡབ་ཕྱིར་འཕྱང་བའི་",
            "ཁ་བད་ཀྱི་གདུང་སྣ་ལས་ནོར་བུ་དང་",
            "མུ་ཏིག་གི་དྲྭ་བ་དྲྭ་ཕྱེད་ཉི་ཟླའི་",
            "འཕྱོང་དང་བཅས་པ་ཕྱིར་འཕྱང་བ་",
            "མདའ་ཡབ་ཀྱི་སྟེང་ན་པུ་ཤུ་མཆོད་རྟེན་བརྩེགས་པ་",
            "དཀར་པོས་མཛེས་པའི་འོག་ཏུ་ཤར་བུ་",
            "རིལ་བ་སྤྱི་བླུགས་ཀྱི་དབྱིབས་ཅན་ཐུར་དུ་དཔྱངས་པ། ",
            "དར་ཟབ་རིན་པོ་ཆེའི་འཕན་གདུགས་",
            "བླ་རེ་རྒྱལ་མཚན་སོགས་ནམ་མཁའ་གང་བས་བརྒྱན་པ། ",
            "འདོད་སྣམ་ལ་མཆོད་པའི་ལྷ་མོ་རྣམས་ཀྱིས་",
            "མཆོད་པའི་བྱེ་བྲག་དཔག་མེད་སྤྲོ་བ། ",
            "གཞན་ཡང་གཟུགས་སྒྲ་དྲི་རོ་",
            "སྣ་ཚོགས་ཕྱོགས་བཅུར་འཁྲིགས་པ། ",
            "གྲངས་མང་བ་ཏིལ་གྱི་གོང་བུ་",
            "ཁ་ཕྱེ་བ་ཙམ་དུ་ནམ་མཁའི་མཐས་",
            "གར་ཁྱབ་ཏུ་ཁྱབ་ཅིང༌། ",
            "ཚད་འདི་ཙམ་ཞེས་མ་ངེས་པས་",
            "གང་བལྟས་པ་དེ་ཙམ་དུ་",
            "སྣང་ཡང་མཐའ་མི་མངོན་པ། ",
            "འོད་ཟེར་འཁྱིལ་བའི་མིག་འཕྲུལ་ལྟར་སྣང་བ་སོགས། ",
            "བློ༵འི་སྤྱོད༵་ཡུ༵ལ་ལ༵ས་འད༵ས་པའི་རྒྱན་གྱིས་བརྒྱན་པ༵་།",
            "དེ་ཉིད་ལས། ",
            "ཡེ་ཤེས་བསམ་གྱིས་མི་ཁྱབ་པའི། ",
            "ཡེ་ཤེས་རིན་པོ་ཆེའི་དབྱིབས་དང་",
            "ཁ་དོག་ལ་སོགས་པ་རྣམ་པ་ཐ་དད་པའི་",
            "བྱེ་བྲག་དང་ཁྱད་པར་དུ་གྱུར་པ། ",
            "སྤགས་པ། ",
            "ཚད་དཔག་ཏུ་མེད་པ། ",
            "ཡེ་ཤེས་རིན་པོ་ཆེ་སྣ་ཚོགས་ཀྱི་ཕྲེང་བ་དང༌། ",
            "ཆུན་འཕྱང་དང་ཤར་བུའི་རྒྱན་དང༌། ",
            "གཟུགས་སྣ་ཚོགས་དང༌། ",
            "སྒྲ་སྣ་ཚོགས་དང༌། ",
            "དྲི་སྣ་ཚོགས་དང༌། ",
            "རོ་སྣ་ཚོགས་དང༌། ",
            "རེག་བྱ་སྣ་ཚོགས་ཀྱིས་ཕྱོགས་བཅུར་འཁྲིགས་པ་རང་བྱུང་།",
            "མི་སྒྲིབ་པར་གསལ་བའི་",
            "རྒྱན་བསམ་གྱིས་མི་ཁྱབ་པར་བཀླུབས་པ། ",
            "ཞེས་སོ།། ",
            "རྣམ་པར་ཐར་བ་བརྒྱད་ཀྱིས་",
            "ད༵ག་ཆེ༵ན་གཞིའི་རང་བཞིན་མངོན་སུམ་དུ་",
            "རྟོགས་པའི་རྟགས་སུ་རྟ་བབས་བརྒྱད་ཀྱིས་མཛེས་པ་།",
            "རྡོ་རྗེ་མེ་ལོང་ལས། ",
            "ལམ་བརྒྱད་རིམ་པར་བགྲོད་པ་ཡི། །",
            "འབྲས་བུ་ཡོན་ཏན་ཀུན་རྫོགས་པས། །",
            "རྟ་བབས་རྒྱུ་འབྲས་བཅུ་དྲུག་བསྟན།།",
            ""
        ],
        [
            "ཅེས་རྒྱུའི་རྟ་བབས་བརྒྱད་དང་འབྲས་བུའི་རྟ་བབས་བརྒྱད་ལས། ",
            "དང་པོ་ནི། ",
            "སྒོ་ཕུགས་ཀྱི་ཕྱི་ནང་གཉིས་ན་ཐེམ་སྐས་བཞི་བཞི་སྟེ་བབས་ཞོན་གྱི་རྟ་བབས་བརྒྱད་དོ།། ",
            "གཉིས་པ་འབྲས་བུའི་རྟ་བབས་ནི། ",
            "སྒོ་ཁང་གི་སྟེང་ན་རྒྱན་གྱི་རྟ་བབས་བརྒྱད་དང་ལྡན་པ་།",
            "སྒྱུ་འཕྲུལ་བྱེ་བྲག་བསྟན་པ་ལས། ",
            "དེ་ཡི་གྲུབ་པའི་མཐའ་རྫོགས་པའི། །",
            " ཡོན་ཏན་བརྒྱད་ཕྱིར་རྟ་རྐང་དང༌། །",
            " ཆུ་སྐྱེས་སྒྲོམ་དང་ཟ་ར་ཚགས། །",
            " སྣ་འཕྱང་ཆུན་འཕྱང་ཤར་བུ་དང༌། །",
            " ཁྱུང་མགོ་མཛེས་པས་རིམ་པར་འཁྲིགས། །",
            "ཞེས་སོ།། ",
            "ཡེ་ཤེས་རེ་རེ་ལ་བདེ༵་བ༵་ཆེ༵ན་པོ༵འི་ཡེ་ཤེས་བཞི་བཞི་དང་ལྡན་པས་གདུལ་བྱའི་རེ་བ་སྐོང་བའི་རྟགས་སུ་ནི། ",
            "གྲུ་ཆད་ལས་ཕྱིར་འཕྱང་བའི་རིན་པོ་ཆེའི་གློ་འབུར་རིགས་བཞིའི་ཁ་དོག་ཅན་གྱིས་མཛེས་པ་།",
            "གསང་སྙིང་ལས། ",
            "ལྷག་པའི་ཡེ་ཤེས་རིན་པོ་ཆེའི་གློ་འབུར་གྱིས་མཛེས་པ། ",
            "ཞེས་སོ།། ",
            "དེ་བཞིན་གཤེགས་པའི་སྐུ་དང་ཡེ་ཤེས་ཀྱི་ཆོ༵ས་རྣ༵མས་སྣ༵་ཚོ༵གས་འབྱུང་བའི་གཞི་གདན་ནི། ",
            "མི་འཇིགས་པ་བཞི་སོགས་མཚོན་བྱེད་དུ་གླང་ཆེན། ",
            "རྟ་མཆོགརྨ་།",
            ""
        ],
        [
            "ཤང་ཤང༌། ",
            "སེང་གེ་ལྔ་ཕྱོགས་བཞི་དབུས་སུ་བརྒྱད་བརྒྱད་དེ་མཇུག་མ་ནང་དུ་བསྣོལ་ནས་རིན་པོ་ཆེའི་ཁྲི་རྐང་བཏེགས་པ་།",
            "དབང་བསྐུར་རྒྱལ་པོའི་རྒྱུད་ལས། ",
            "ཐུགས་ནི་མི་འཇིགས་བཞི་ཡིས་བདུད་བཞི་འཇོམས། །",
            " དེ་གྲུབ་རྟགས་སུ་སེང་གེའི་ཁྲི་ལ་བཞུགས།། ",
            "སྐུ་ནི་སྟོབས་བཅུས་མི་དགེ་བཅུ་རྣམས་འདུལ། །",
            " དེ་གྲུབ་རྟགས་སུ་གླང་ཆེན་ཁྲི་ལ་བཞུགས།། ",
            "ཡོན་ཏན་རྫུ་འཕྲུལ་རྐང་བཞིས་ཆགས་མེད་བགྲོད།། ",
            "དེ་གྲུབ་རྟགས་སུ་རྟ་མཆོག་ཁྲི་ལ་བཞུགས།། ",
            "གསུང་ནི་དབང་བཅུ་མཐར་ཕྱིན་རྒྱལ་པོའི་གསུང༌།།",
            ""
        ],
        [
            "དེ་གྲུབ་རྟགས་སུ་རྨ་བྱའི་ཁྲི་ལ་བཞུགས།། ",
            "ལས་ནི་ཕྲིན་ལས་བཞི་ཡིས་འགྲོ་བ་སྒྲོལ།། ",
            "དེ་གྲུབ་རྟགས་སུ་ཤང་ཤང་ཁྲི་ལ་བཞུགས།།",
            "ཞེས་སོ།། ",
            "ཐབས་ཤེས་ཟུང་དུ་འཇུག་པའི་རྟགས་སུ་ཉི་ཟླའི་དཀྱིལ་འཁོར་དང༌། ",
            "ཉེས་པའི་སྐྱོན་གྱིས་མ་གོས་པའི་རྟགས་སུ་པདྨ་དང༌། ",
            "གདུལ་བྱའི་རེ་བ་སྐོང་བའི་རྟགས་སུ་རིན་པོ་ཆེའི་གདན་དང༌། ",
            "དཀོར་བདུན་ངོ་བོ་ཉིད་ལྷུན་གྱིས་གྲུབ་པའི་རྟགས་སུ་ཀ་བས་བཏེགས་པའི་ཁྲི་རྐང་མཛོད་མིག་བདུན་པའོ།།",
            "དེ་ནི་རིགས་ལྔའི་གདན་ཡིན་།",
            ""
        ],
        [
            "གཞན་སེམས་དཔའ་ལ་ནི་སུམ་བརྩེགས་སོ།། ",
            "སྟོན་པ་ཕུན་སུམ་ཚོགས་པ་ནི། ",
            "ལྷུན་གྲུབ་ར༵ང་བྱུང༵་གི༵་རི༵ག་པའི་",
            "དོན་མངོན་དུ་གྱུར་པ༵་དཔལ་ཀུན༵་ཏུ་",
            "བཟ༵ང་པོ་དང་སྟོང་ཉིད་ཀ་དག་གི་",
            "དོན་མངོན་དུ་གྱུར༵་པ་དཔལ་ཀུན་ཏུ་བཟ༵ང་མོ༵་",
            "གཉི༵ས་དབྱེར་མེད་སྙོམས་པར་ཞུགས་པ་",
            "སྣ༵ང་སྟོང༵་ཟུང་འཇུག་བདེ༵་བ་ཆེ༵ན་པོའི་",
            "ཡེ༵་ཤེ༵ས་ཕྱོགས་བཅུ་དུས་བཞིའི་དེ་བཞིན་གཤེགས་པ་",
            "ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་",
            "བདག་ཉིད་ཆོས་ཐམས་ཅད་ཀྱི་རང་བཞིན་གདོད་མ་ཉིད་དུ་",
            "མངོན་པར་སངས་རྒྱས་པ་ཉིད་སྟོན་པར་འདོད་ཀྱི། ",
            "གང་ཟག་གི་རྒྱུད་གཅིག་ལམ་སྦྱངས་ནས་",
            "སངས་རྒྱས་པའི་ཡེ་ཤེས་རྒྱུད་ཀྱིས་བསྡུས་པའི་",
            "གཟུགས་སྐུ་ལྟ་བུ་ཉི་ཚེ་བ་གཅིག་",
            "སྟོན་པར་མི་འདོད་དེགསང་སྙིང་ལས། ",
            "དེ་བཞིན་གཤེགས་པ་ཡང་དག་པར་",
            "རྫོགས་པའི་སངས་རྒྱས་བཅོམ་ལྡན་འདས་ལོངས་སྤྱོད་ཆེན་པོ། ",
            "ཕྱོགས་བཅུ་དུས་བཞིའི་དེ་བཞིན་གཤེགས་པ་",
            "ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་བདག་ཉིད། ",
            "མ་ལུས་མི་ལུས་ལུས་པ་མེད་པ་ཐམས་ཅད་དང༌། ",
            "སོ་སོ་མ་ཡིན་ཐ་མི་དད་དབྱེར་མེད་པའི་རང་བཞིན་།",
            "ཞེས་དང༌། ",
            "རྒྱ་མཚོ་ལས། ",
            "གདོད་ནས་མངོན་པར་བྱང་ཆུབ་པ། །",
            " མངའ་དབང་རྫོགས་པའི་སྟོན་པ་ནི། །",
            " ཀུན་ལས་ཁྱད་པར་འཕགས་པའི་ཕྱིར། །",
            " རྟག་ཏུ་ཆོས་སྐུའི་ཞིང་ན་བཞུགས།།",
            "ཞེས་སོ།།",
            ""
        ],
        [
            "འཁོར་ཕུན་སུམ་ཚོགས་པ་ནི། ",
            "སྟོན་པ་རིགས་དྲུག་པ་ཉིད་ཀྱི་ར༵ང་རྩ༵ལ་གྱི་",
            "རོ༵ལ་པ༵་ཡེ༵་ཤེ༵ས་སྒྱུ་འཕྲུལ་དྲྭ་བའི་རྣམ་པར་ཤར་བ་།",
            "གསང་སྙིང་འགྲེལ་ཆུང་ལས། ",
            "སྲིད་གསུམ་འགྲོ་བ་ཐམས་ཅད་ཀྱི། །",
            " ཕུང་པོ་ཁམས་དང་སྐྱེ་མཆེད་དང༌། །",
            " བརྗོད་མེད་བརྗོད་ཀྱིས་མི་ལང་བ། །",
            " དེ་སྙེད་འཁོར་ལོའི་དཀྱིལ་འཁོར་དུ། །",
            " མངོན་རྫོགས་རྒྱལ་པོ་དེ་ཉིད་ངེས།། ",
            "གཉིས་མེད་ལྷུན་གྲུབ་དཀྱིལ་འཁོར་ན།། ",
            "ཐམས་ཅད་བདག་ཉིད་རྟག་པར་བཞུགས།། ",
            "ཞེས་སོ།།",
            ""
        ],
        [
            "ཡེ་ཤེས་རང་སྣང་དུ་ཤར་བའི་",
            "འཁོར་གྱི༵་བཀོད་པ་གང་ཞེ་།",
            "ཕུང་པོ་ལྔ་གནས་སུ་དག་པ་རི༵གས་ཀྱི་ཡབ་ལྔ༵། ",
            "འབྱུང་ལྔ་གནས་སུ་དག་པ་རིགས་ཀྱི་ཡུ༵མ་ལྔ༵། ",
            "མིག་ཤེས་སོགས་མ་སྤངས་གནས་སུ་",
            "དག་པ་བྱ༵ང་ཆུ༵བ་སེ༵མས་དཔ༵འ། ",
            "མིག་ཡུལ་གཟུགས་སོགས་རང་སར་",
            "གྲོལ་བ་བྱང་ཆུབ་སེམས་མ། ",
            "གཞན་ཡང་དག་བྱ་ཕུང་ཁམས་ཀྱི་",
            "བྱེ་བྲག་དཔག་ཏུ་མེད་པའི་གྲངས་བཞིན་དག་",
            "འབྲས་རི༵ག་འཛི༵ན་ས༵་བཅུ༵འི་སེ༵མས་དཔ༵འི་ཚུལ་སྟོན་པ་རྣམས་དང༌། ",
            "ལུས་དང་དེའི་བྱ་བྱེད་ལས་གསུམ་དག་པ་སྒོ་བ་བཞི་དང༌། ",
            "རྟག་ཆད་བདག་དང་མཚན་འཛིན་",
            "རང་དྭངས་སུ་གྲོལ་བ་སྒོ་མ་བཞི་།",
            "དེ་དག་ཐམས་ཅད་ཡེ་ཤེས་ཆེན་པོར་",
            "རང་སྣང་བའི་རྣམ་པར་འཕྲུལ་བ་གང་ཞིག་",
            "ཟག་བཅས་ཟག་མེད་ཀྱི་ཆོས་དབྱེར་མེད་པའི་",
            "རང་བཞིན་བྱང་ཆུབ་ཆེན་པོའི་ཚུལ་འཆང་བའི་",
            "སྟོན་པ་ཉིད་ལས་རྒྱུད་མི་གཞན་པ་དེར་འདོད་ཀྱི། ",
            "འགྲོ་བ་གཞན་རང་གི་རྒྱུད་དག་པའམ། ",
            "དད་པས་འདུས་པ་ལྟ་བུ་ནི་མིན་ནོ།། ",
            "ཆོས་ཕུན་སུམ་ཚོགས་པ་ནི། ",
            "རང་སྣང་ཡེ་ཤེས་ཀྱི་འཁོར་དེ་རྣ༵མས་ལ༵་",
            "སྒྲ་ཚིག་མཚན་མ་དང་བྲལ་བཞིན་སྟོན་པའི་",
            "དགོ༵ངས་པ༵་ཡེ་གྲོལ་ཆོས་ཀྱི་སྐུ་",
            "འབྲས་ཆོས་རྒྱ་མཚོའི་གཏེར་མཛོད་དུ་བཞུགས་པ་ཉིད། ",
            "འཁོར་རྣམས་ཀྱི་བློ་ལ་ལྷག་ཆད་མེད་པར་",
            "འཕོས་ཏེ་ར༵ང་ཤ༵ར་ཆེ༵ན་པོ༵ར་གྱུར་ནས་",
            "བསྐུར་ཐོབ་མེད་པའི་དོན་གྱི་དབ༵ང་བཞི་བསྐུ༵ར་ཞི༵ང་",
            "ས་ལམ་སྦྱང་བགྲོད་མེད་པའི་",
            "གྲོལ་བྱེད་གདམས་པའི་མཛོད་གཏད་པ་ཡིན་ནོ།།",
            ""
        ],
        [
            "ཆོས་དེའང་འཁོར་འདས་ཐམས་ཅད་གདོད་མ་ནས་དབྱེར་མེད་ཡེ་སངས་རྒྱས་པའི་རང་བཞིན་དུ་སྟོན་གྱི། ",
            "རྒྱུ་འབྲས་བླང་དོར་དུ་བྱས་ནས་",
            "རིགས་དང་བཤེས་གཉེན་སོགས་ལ་བརྟེན་ཏེ་",
            "སངས་རྒྱས་པའི་རྒྱུས་འབྲས་བུ་གསར་དུ་འབྱུང་བར་སྟོན་པ་ལྟ་བུ་ནི་མ་ཡིན་ནོ།། ",
            "སྐབས་འདིར་སྨིན་བྱེད་ཀྱི་དབང་སྤྲོས་བཅས་སྤྲོས་མེད་རབ་ཏུ་སྤྲོས་མེད་ཤིན་ཏུ་སྤྲོས་མེད་བཞི་བསྐུར་ཚུལ། ",
            "གྲོགས་དམ་ཚིག་གི་རིམ་པ། སྟོན་བྱེད་སློབ་དཔོན། ",
            "སྟོན་ཡུལ་སློབ་མའི་མཚན་ཉིད་སོགས་ཤུགས་ལ་བསྟན་པ་ཡིན་ཡང་མ་སྤྲོས་ལ",
            "ཤེས་པར་འདོད་ན་ཐལ་འགྱུར་རྩ་བའི་རྒྱུད་སོགས་ལས་རྟོགས་པར་བྱའོ།། ",
            "དུས་ཕུན་སུམ་ཚོགས་པ་ནི། ",
            "སྟོ༵ན་འཁོ༵ར་དགོ༵ངས་ཀློ༵ང་རོ༵་གཅི༵ག་ཏུ༵་གན༵ས་པའི་སྐབས་དུས་བཞི་མཉམ་པ་ཉིད་ཀྱི་དབྱིངས། ",
            "འཕོ་འགྱུར་ལ"
        ],
        [
            "ས་འདས་པའི་ངང་ན་སྐུ་གསུང་ཐུགས་མི་ཟད་པ་",
            "རྒྱན་གྱི་འཁོར་ལོ་བརྩལ་བ་མེད་པར་",
            "ལྷུན་གྱིས་གྲུབ་པ་ལྷུན་སྟུག་པོ་བཀོད་པའི་",
            "རྒྱན་ཉིད་དུ་བཞུགས་ཀྱི་དུས་གསུམ་མམ་",
            "སྐད་ཅིག་ཐང་ཅིག་ལ་སོགས་པའི་དུས་ཀྱིས་བྱེད་པའི་དུས་ཉི་ཚེ་བ་ནི་མ་ཡིན་ནོ།། ",
            "དེ་ལྟ་བུའི་གླེང་གཞིའི་དོན་ཉམས་སུ་ལེན་པ་ནི། ",
            "རྒྱས་པར་བསླབ་པའི་མཐའ་བཅུ་གཅིག་ལྟ་བུས་ཤེས་པར་བྱ་དགོས་།",
            "བསྡུ་ན་སྣང་སྲིད་ཐམས་ཅད་དག་མཉམ་དབྱེར་མེད་ཀྱི་རང་བཞིན་རྒྱུ་གཅིག་པ་དང༌། ",
            "ཡིག་འབྲུའི་ཚུལ་དང༌། ",
            "བྱིན་གྱིས་བརླབས་པ་དང༌། ",
            "མངོན་སུམ་གྱི་གཏན་ཚིགས་བཞིས་གཏན་ལ་ཕབ་ནས་",
            "བསྐྱེད་རིམ་སྲིད་པ་སྨིན་ཚུལ་དང་ཆོས་མཐུན་པར་སྟོང་པ་ཆེན་པོ། ",
            "སྙིང་རྗེ་སྒྱུ་མ། ",
            "ཕྱག་རྒྱ་གཅིག་པ། ",
            "ཕྱག་རྒྱ་སྤྲོས་བཅས། ",
            "ཚོམ་བུ་ཚོགས་སྒྲུབ་ལྟ་བུ་དང༌། ",
            "རྫོགས་རིམ་མཐའ་བྲལ་སྟོང་པ་ཉིད་ཀྱི་དོན་ཉམས་སུ་བླངས་པས་",
            "སྐུ་གཉིས་ཟུང་འཇུག་གི་དོན་མངོན་དུ་གྱུར་པ་།",
            "རྒྱུད་ལས། ",
            "ཤེས་འཇུག་མཚན་ཉིད་འབྱོར་བའི་གཟུངས། །",
            " འབྲས་བུ་སྨིན་བྱེད་རྒྱུ་དང་རྐྱེན། །",
            " ནུས་མཐུ་ཅན་དུ་གང་གྱུར་པ། ། ",
            "རིག་འཛིན་རྒྱལ་བའི་ཞིང་དུ་གྲགས།།",
            ""
        ],
        [
            "ཞེས་གསུངས་པ་ལྟར་ཡིན་།",
            "རྒྱས་པར་སྒྱུ་འཕྲུལ་དྲྭ་བ་ལས་ཤེས་པར་བྱའོ།། ",
            "གཉིས་པ་ནང་ལྟར་བཀོད་པ་ལུས་ཀྱི་དཀྱིལ་འཁོར་ལྟར་བཤད་པ་ནི། ",
            "ཨེ་ཡིག་གིས་མཚོན་པའི་གནས་ཕུན་སུམ་ཚོགས་པ་ནི། ",
            "བདེ༵་བ༵་ཆེ༵ན་པོ༵་དགའ་བཞིའི་ཡེ་ཤེས་སྐྱེ་བའི་",
            "གནས་འགྱུ་བྱེད་རྩའི་གཞལ་ཡས་ཁང་དང༌། ",
            "དབྱི༵ངས་སྟོང་པ་ཉིད་ཀྱི་ངོ་བོ་ལུ་གུ་རྒྱུད་འཆར་བའི་",
            "གནས་དུང་ཁང་བྷན་ངྷ་འབར་བའི་གཞལ་ཡས་ཁང་དང༌། ",
            "རིག་པ་རང་བྱུང་ཡེ་ཤེས་ཀྱི་གནས་ཙིཏྟ་རིན་ཆེན་གྱི་གཞལ་ཡས་ཁང་ད༵ང༌། ",
            "དབྱིངས་རི༵ག་ཟུ༵ང་དུ༵་འཇུ༵ག་པ༵འི་སྣང་བ་འཆར་བའི་",
            "སྒོ་ལྟ་བྱེད་མིག་གི་གཞལ་ཡས་ཁང་དང་བཞིར་གནས་།",
            "ནོར་བུ་ཕྲ་བཀོད་ལ",
            "ས། རིན་ཆེན་ཟུར་བརྒྱད་གཞལ་ཡས་དང༌། །",
            " འགྱུ་བྱེད་རྩ་ཡི་གཞལ་ཡས་དང༌། །",
            " དུང་ཁང་བྷན་ངྷའི་གཞལ་ཡས་དང༌། །",
            " ལྟ་བྱེད་མིག་གི་གཞལ་ཡས་དང༌། །",
            " གཞལ་ཡས་ཆེན་པོ་དེ་བཞི་ན།། ",
            "གསང་སྔགས་ཀུན་གྱི་གསང་ཆེན་གནས། །",
            " ཞེས་སོ།།",
            ""
        ],
        [
            "དེ་ལྟ་བུའི་གཞལ་ཡས་ཁང་དེ་ནི་གྲྭ་ཟུར་རྩུབ་རེག་གི་",
            "ཆོས་ལས་འདས་ཤིང་དབྱིངས་དང་ཡེ་ཤེས་ཀྱི་རྟེན་གཞིར་གྱུར་པས་ན་ལྷུ༵ན་མཉ༵མ་པ། ",
            "ཚད་གཞལ་དུ་མེད་པའི་ཐིག་ལེ་ནི། ",
            "དེ་ཉིད་ལས། ",
            "རྩ་རྣམས་ནང་ན་ཐིག་ལེ་སྐུ་ལྟར་གནས། །",
            " ཆེ་བའི་ཚད་ནི་ནམ་མཁའི་མཐའ་དང་མཉམ།། ",
            "ཆུང་བའི་ཚད་ནི་རྟ་རྔ་བཅུ་གཤགས་ཙམ། །",
            " གསལ་བའི་ཚད་ནི་ཉི་ཟླའི་དཀྱིལ་འཁོར་འདྲ།། ",
            "ཞེས་གསུངས་པ་ཉིད་ཀྱི་བཞུགས་གནས་ཡིན་པས་",
            "ཡ༵ངས་པ༵་ཆེ༵ན་པོ༵འི་བདག་ཉིད་ཅན་ཡིན་ནོ།། ",
            "དེ་རྣམས་ཀྱི་དབྱིང༵ས་སྟོང་པའི་ཆ་ནི༵། ",
            "ངོ༵་བོ༵་གང་དུའང་མ་གྲུབ་པའི་སྟོང༵་པ༵་ཉིད༵་དང༌། ",
            "དེ༵་བཞིན་དུ་འབྲས་བུ་ཡོད་མེད་ཀྱི་",
            "ཆོས་ལས་འདས་པས་སྨོན༵་དུ༵་མེ༵ད་པ༵་དང༌། ",
            "རྒྱུ་མུ་བཞིའི་ངོ་བོར་མ་གྲུབ་པས་མཚ༵ན་མ༵འི་ཡུལ༵་ད༵ང་བྲ༵ལ་བ༵འོ། །",
            "གཞལ་ཡས་ཁང་ཆེན་པོ་བཞི་པོ་དེ༵འི་དབྱིང༵ས་སུ༵་",
            "སྣ༵་ཚོ༵གས་འཁོ༵ར་འད༵ས་ཀྱི༵་རྒྱན་གྱི་བཀོད་པ་དང་ཚུལ་མཚུངས་པ། ",
            "གནས་ལྔའི་རྩ་འཁོར་གྱི་དྲྭ་བ་དང་དེ་དག་གང་ལ་",
            "འབྲེལ་བའི་གཞི་དབུ་མའི་ཆོ༵ས་ཚུལ་ལུ༵ས་ཀྱི་དབུས་སུ་དྲང་པོར་གནས་པ་དང༌། ",
            "གཡས་གཡོན་དུ་ཁ༵མས་དཀར་དམར་འབབ་པའི་སྣོད་རོ་རྐྱང་སྟེ་ཀ་བ་གསུམ་དང༌། ",
            "དེ་ལ་དབྱེ་ན་",
            "རྩ་སྟོང་ཕྲག་བདུན་ཅུ་རྩ་གཉིས་ཀྱི་བཀོད་པ་རྣམས་རྒྱ༵་མཚོ༵་ཆེན་པོའི་",
            "དབྱིངས་ལ༵་གཟ༵འ་སྐར༵་གྱི་གཟུགས་སྣང་བཀྲ༵་བ༵་བཞི༵ན་དུ་གནས་།",
            "རྩ་གནས་འཁོར་ལོ་ལས། ",
            "ལུས་ཀྱི་རྩ་མདུད་རྩ་ཡི་འཁོར་ལོ་བཞི། །",
            " འཁོར་ལོ་དྲྭ་བ་བཞིན་དུ་མང་འབྲེལ་ཡང༌། །",
            " མཆོག་ཏུ་དྲང་བ་ལུས་ཀྱི་ཀ་བའི་ཚུལ། །",
            " སྐུ་གསུམ་བསྐྱེད་པའི་ཡེ་ཤེས་རྩ་གསུམ་གནས། །",
            " ཞེས་སོ།།",
            ""
        ],
        [
            "འཁོར་ལོ་བཞི་ནི་ལྟེ་བ་དང་གསང་གནས་ཀྱི་རྩ་འཁོར་གཅིག་ཏུ་བྱས་པ་ཡིན་།",
            "འཁོར་ལོ་རྣམས་ནི་གདུགས་ཀྱི་རྩིབས་མ་བཞིན་དུ་",
            "རྩ་བ་དབུ་མར་ཟུག་ལ་རྩེ་མོ་མང་དུ་གྱེས་།",
            "ལྟེ་བ་དང་གསང་བ་བསྡོམས་ནས་དྲུག་ཅུ་རེ་བཞིར་གྱེས། ",
            "སྙིང་གར་བརྒྱད། ",
            "མགྲིན་པར་བཅུ་དྲུག་སྤྱི་བོར་སོ་གཉིས་སུ་གྱེས་ནས་",
            "ལུས་དང་ཡན་ལག་དང་ཉིང་ལག་ཀུན་དང་འབྲེལ་བ་ཡིན་ནོ།།",
            "ཀ་བ་གསུམ་ལས། ",
            "རོ་མ་ནི་རྐྱང་མའི་གཡོན་ནས་",
            "འཁྲིལ་ནས་གཡས་སུ་རྒྱུ་སྟེ་ཡར་སྣེ་མིག་གཡས་ནས་རྒྱུའོ།།",
            "རྐྱང་མ་ནི་སྙིང་གི་རྩེ་མོའི་གཡོན་ནས་ཐོན་ཏེ་",
            "མགྲིན་པར་རྩའི་དྲྭ་བ་ལས་ཐོན་ནས་",
            ""
        ],
        [
            "ཐོད་པའི་ནང་ནས་ཚུར་ཞུགས་ཏེ་",
            "མིག་གཡོན་པ་ན་སྒོ་དོད་པའོ།།",
            "ཀུན་འདར་མའམ་དབུ་མ་ལ་རྩེ་མོ་གསུམ་དུ་གྱེས་ནས་",
            "དབུས་མ་སྤྱི་བོ་ཚངས་པའི་བུ་གར་ཟུག་།",
            "གཡས་པ་རྣ་བ་གཡས་པ་ལ་སྣང་བས་ལས་ཀྱི་རླུང་འགྱུ། ",
            "འདི་ལས་ཡལ་ག་ཕྲ་མོ་གཉིས་སྣ་བུག་གཉིས་ལ་",
            "ཟུག་གཡོན་པ་རྣ་བ་གཡོན་པ་ལ་ཟུག་པ་ལས་",
            "ཡེ་ཤེས་ཀྱི་རླུང་འཆར་བར་བྱེད་པ་།",
            "ཐལ་འགྱུར་ལས། ",
            "རྣ་བ་གཡས་པས་ལས་རླུང་སྟོན།།",
            "གཡོན་པས་སྒྲ་རྣམས་ཡེ་ཤེས་ཉིད། །",
            "ཅེས་སོ།།",
            ""
        ],
        [
            "དེ་དག་ཐམས་ཅད་ཀྱང་རྟག་བརྟན་བདེན་གྲུབ་ཀྱི་",
            "བདག་ཉིད་དུ་མི་ལྟ་བར་ན༵ང་དབྱི༵ངས་ཡེ༵་ཤེ༵ས་ཆེ༵ན་པོ༵འི་",
            "ཀློང༵་དུ༵་འཁྱི༵ལ་བ༵་འགྱུར་མེད་དོན་དམ་བདེན་པའི་རང་གདངས་སུ་བལྟ་པར་བྱའོ།། ",
            "དེ་དག་ནི་རྒྱུད་སྡེ་སྤྱི་ཁྱབ་ཀྱི་བཤད་པའི་གནས་ཐུན་མོང་པ་ཡིན་།",
            "ཐུན་མིན་འོད་གསལ་སྙིང་ཐིག་རང་གི་བཞེད་པའི་རྩ་གནས་ནི། ",
            "ངོ་བོ་རང་བཞིན་ཐུགས་རྗེ་གསུམ་དབྱེར་མི་ཕྱེད་པ་",
            "གཞིའི་རིག་པ་གནས་པའི་སྣོད་ཟ༵བ་ཅིང་རྟོགས་པ༵ར་དཀའ་བ་",
            "སྙིང་གི་ནང་དུ་བཞུགས་པ་ཀ་ཏི་གསེར་གྱི་རྩ་ཆེན་དང༌། ",
            "ཡེ་ཤེས་དེ་དག་གི་རང་གདངས་སྲོག་རྩར་འཆར་བར་བྱེད་པའི་",
            "ལམ་ཆེ་ཆུང་གི་ཚད་འདི་ཞེས་དམིགས་སུ་མེད་པ་",
            "ཡ༵ངས་པ༵་རྒྱ་ཆེ་བའི་རྩ་ཤེལ་སྦུག་ཅན་དང༌། ",
            "རིག་པ་རྟོག་མེད་མཐའ་དབུས་དང་",
            "བྲལ་བ་སྤྱི་བོ་ཚངས་པའི་སྒོ་ནས་",
            "འཆར་བའི་ལམ་སྟོང་པ་རང་གྲོལ་གྱི་",
            "རྩ་མཉམ་བརྡལ་ཕྱ༵ལ་བ༵་ཆེན་པོར་གནས་པ་དང༌། ",
            "དར་དཀར་སྣལ་མ་དང་ཕྲ་ལ་འཁྲིལ་གཉིས་མིག་གཡས་གཡོན་དུ་ཟུག་ནས་",
            "འོད་གསལ་ལྷུག༵་པ༵ར་འཆར་བའི་རྟེན་བྱེད་།",
            "ཕྲ་ལ་འཁྲིལ་གྱི་ནང་རྩ་འགྲེང་བུ་གཅིག་ལ་བཞིར་གྱེས་པ་",
            "འཁོར་ལོ་བཞིའི་དབུས་སུ་ཟུག་ནས་འོད་གདངས་གསལ་བར་བྱེད་དོ།།",
            "དེ་གཉིས་བྱེད་ལས་གཅིག་པས་ལྷན་དུ་བསྡོམས་ཏེ་རྩ་བཞིར་དབྱེ་།",
            ""
        ],
        [
            "རང་ཤར་ལས། ",
            "ཀ་ཏི་གསེར་གྱི་རྩ་ཆེན་ཏེ།། ",
            "ཤེལ་གྱི་སྦུ་གུ་ཁོག་པ་སྟོང༌། །",
            " དར་དཀར་སྣལ་མ་ཕྲ་ལ་འཁྲིལ། །",
            " སྟོང་པ་རང་གྲོལ་རྩ་ཆེན་པོ། །",
            " དེ་ཡང་སྒོ་བཞིར་རང་སྣང་རྩ། །",
            " དེ་ནས་ལམ་བྱུང་ངྷུ་ཏིར་ཐིམ། །",
            " ཞེས་སོ།།",
            "ཡང་ན་སྟོང་པ་རང་གྲོལ་མ་བརྩིས་པས་བཞིར་བཤད་།",
            "སྒྲོན་མ་འབར་བ་ལས། ",
            "སེམས་ཅན་ཀུན་གྱི་ལུས་ཀྱི་དཀྱིལ། །",
            "ཙིཏྟ་རིན་ཆེན་གཞལ་ཡས་ལས། །",
            " རྩ་ནི་སྟོང་ཕྲག་གྲངས་མང་ཡང༌། །",
            " ཁྱད་པར་ཆེན་པོའི་རྩ་བཞི་ལས། །",
            " ཀ་ཏི་གསེར་གྱི་རྩ་ཆེན་དང༌། །",
            " དར་དཀར་སྣལ་མ་ལྟ་བུ་དང༌། །",
            " ཕྲ་ལ་འཁྲིལ་དང་ཤེལ་སྦུག་ཅན། །",
            " ཞེས་སོ།།",
            "རྩ་དེ་རྣམས་ནི་དོན་དམ་ཡེ་ཤེས་ཆེན་པོའི་རང་བཞིན་ཡིན་པས། ",
            "རེ༵་དོ༵གས་ད༵ང་འདོད་ཞེན་གྱིས་ཀུན་ནས་བསླངས་པའི་",
            "དག༵ག་སྒྲུབ༵་ཀྱི་ལམ་ཉི་ཚེ་བས་གསར་དུ་བསྐྲུན་པ་མིན་པར་",
            "རྩོལ་མེ༵ད་རིག་པའི་ངོ་བོ་དང་དབྱེར་མེད་པ༵་ཡིན་ཕྱིར་",
            "ཚུར་མཐོང་གི་བློའི༵་སྤྱོད༵་ཡུ༵ལ་ལ༵ས་འད༵ས་པ༵་ཟ༵ག་བཅས་",
            "རྒྱུ་འབྲས་ཀྱི་མཚན་ཉིད་ལས་བསྐལ་བས་།",
            "ད༵ག་ཆེ༵ན་བདེ༵་བ༵་ཆེ༵ན་པོ༵འི་རང་བཞིན་དུ་བཞུགས་པ་ནི༵། ",
            "སྣང་བཞིའི་ཉམས་སྣང་གི་ཆོ༵ས་རྣ༵མས་སྣ༵་ཚོ༵གས་འབྱུང༵་བ༵འི་གཞི༵་ཡིན་ནོ།།",
            ""
        ],
        [
            "སྟོན་འཁོར་ཆོས་དང་དུས་རྣམས་ལ་བཤད་ཚུལ་གསུམ་ལས། ",
            "དང་པོ་གཡོ་བ་རླུང་དང་སྦྱར་།",
            "ཉིན་ཞག་གཅིག་ལ་ཡེ་ཤེས་ཀྱི་རླུང་སྟོང་གཅིག་ལྔ་བརྒྱ་སུམ་ཅུ་རྒྱུ་བ་ནི་སྟོན་པ། ",
            "ཉི་ཁྲི་ཆིག་སྟོང་ནང་ནས་དེ་དག་ཆད་པའི་ལྷག་མ་ལས་རླུང་ནི་འཁོར། ",
            "འཕྲུལ་འཁོར་སོགས་ཀྱིས་ལས་རླུང་འགོག་པ་ཆོས། ",
            "ལས་རླུང་དབུ་མར་ཐིམ་ཏེ་ཡེ་རླུང་འབའ་ཞིག་ཏུ་གྱུར་པ་ནི། ",
            "སྟོན་འཁོར་དགོངས་པ་དབྱེར་མེད་དུ་བཞུགས་པའི་དུས་སོ།།",
            "ཀུན་རྫོབ་ཐིག་ལེའི་དབང་དུ་།",
            "སྤྱི་བོར་ཕ་ལས་ཐོབ་པའི་ཐིག་ལེ་ནི་སྟོན་པ། ",
            "གཞན་རྩ་འཁོར་རྣམས་སུ་གནས་པའི་ཐིག་ལེ་འཁོར། ",
            "དབབ་བཟུང་འདྲེན་བཀྲམ་གྱིས་གནད་དུ་བསྣུན་པ་ཆོས། ",
            "ཐིག་ལེ་ཐམས་ཅད་སྤྱི་བོའི་ཧ་དང་རོ་གཅིག་ཏུ་",
            "འདྲེས་ཚེ་སྟོན་འཁོར་དགོངས་པ་དབྱེར་མེད་ཀྱི་དུས་སོ།།",
            "འོད་གསལ་ཐིག་ལེའི་དབང་དུ་།",
            "ཝ་ཡིག་གིས་མཚོན་པའི་སྟོན་པ་ནི་ཙིཏྟ་རིན་ཆེན་འབར་བའི་",
            "གཞལ་ཡས་ན་ར༵ང་བྱུང༵་གི༵་རི༵ག་པ༵་ཀུན༵་ཏུ་བཟ༵ང་པོ་དང་",
            "བཟ༵ང་མོ༵་གཉི༵ས་སྣང༵་སྟོང༵་བདེ༵་ཆེ༵ན་གྱི༵་",
            "ཡེ༵་ཤེ༵ས་ངོ་བོ་སྐུར་གནས་པ༵་བུམ་པའི་སྐུ་ལྟ་བུ། ",
            "རང་བཞིན་འོད་དུ་གནས་པ་བུམ་ནང་གི་མར་མེ་ལྟ་བུ། ",
            "ཐུགས་རྗེ་འོད་ཟེར་དུ་གནས་པ་ཉི་མའི་འོད་ཟེར་ལྟ་བུ་།",
            ""
        ],
        [
            "ཐལ་འགྱུར་ལས། ",
            "ཙིཏྟ་རིན་ཆེན་གཞལ་ཡས་ན།། ",
            "ངོ་བོ་ཀ་ནས་དག་པའི་ཆ། །",
            " སྟོང་གསལ་འདུས་པ་སྐུ་ཡི་གདངས། །",
            " ཞལ་ཕྱག་རྫོགས་པ་བུམ་སྐུའི་ཚུལ། །",
            " ལྷུན་གྲུབ་འོད་ཀྱི་གོང་བུར་གནས། །",
            " ཐུགས་རྗེ་ཁ་དོག་སོ་སོར་གསལ།།",
            "ཞེས་སོ།། ",
            "མ་ཡིག་གིས་མཚོན་པའི་འཁོར་ཕུན་སུམ་ཚོགས་པ་ནི། ",
            "ར༵ང་རྩ༵ལ་རོ༵ལ་པ༵་ཡེ༵་ཤེ༵ས་ཀྱི༵་རི༵གས་ལྔ༵་ཡབ་ཡུམ༵་ལྔ༵་ནི། ",
            "དེ་ཉིད་ལས། ",
            "རིན་ཆེན་འདུས་པ་ཟུར་བརྒྱད་སྒོ། །",
            " ཡེཤེས་ལྔ་དང་སྐུ་ལྔ་སྟེ།། ",
            "རླུང་དང་ཤེས་པའི་རྩལ་ཡང་ལྔ། །",
            " ཐམས་ཅད་ལྔ་ལྔའི་རང་བཞིན་ནོ།། ",
            "ཞེས་པ་དེ་དང༌། ",
            "བྱང༵་ཆུབ༵་ཆེན་པོའི་ཡེ་ཤེས་གང་ཞིག་ལས་",
            "ཉོན་གྱིས་གཞོམ་པར་མི་ནུས་པའི་",
            "སེ༵མས་དཔ༵འ་བའི་རང་བཞིན་ཅན་གྱི་",
            "འཁོར་ཡང་དཔག་ཏུ་མེད་དེ",
            ""
        ],
        [
            "རྩལ་རྫོགས་ལས། ",
            "ཀུན་གཞི་ཆོས་འབྱུང་ཆེན་པོའི་མཛོད། །",
            " རིག་པའི་ཡེ་ཤེས་གོང་བུར་གནས། །",
            " སྣང་བ་འཛིན་མེད་ཡུལ་གྱི་མཛོད། །",
            " རིག་པའི་ཡེ་ཤེས་དབྱིངས་སུ་གནས། །",
            " གསང་འདུས་རིན་ཆེན་ཟུར་བརྒྱད་མཛོད། །",
            " རིག་པའི་ཡེ་ཤེས་ཡབ་ཡུམ་ཚུལ། །",
            " སྲོག་འདུས་རིན་ཆེན་ཟུར་བཞིའི་མཛོད། །",
            " རིག་པའི་ཡེ་ཤེས་ཐིག་ལེར་གནས། །",
            " དོན་འཁྱིལ་བྷནྡྷའི་གཞལ་ཡས་མཛོད། །",
            " རིག་པའི་ཡེ་ཤེས་ཁྲོ་སྐུར་གནས། །",
            " འགག་མེད་གསལ་བའི་སྒོ་གཉིས་མཛོད། །",
            " དབྱིངས་དང་ལུ་གུ་རྒྱུད་དུ་གནས། །",
            " སྟོང་པ་མཚན་བྲལ་ནམ་མཁའི་མཛོད། །",
            " རིག་པའི་ཡེ་ཤེས་འོད་དུ་གནས། །",
            " དེ་ནི་གསང་བའི་མཛོད་དུ་བསྟན།། ",
            "ཅེས་གསུངས་པ་དེ་དག་ཐམས་ཅད་སྟོན་པ་རིག་པའི་",
            "ཡེ་ཤེས་ཀྱི་རྣམ་རོལ་ཙམ་དུ་ངེས་པས་ན་",
            "སྟོན་འཁོར་དགོངས་པ་དབྱེར་མེད་དུ་གྲུབ་བོ། །",
            "གཞན་ཡང་རང་རང་གི་རི༵གས་ཀྱི་",
            "མཚན་ཉིད་འཛི༵ན་པ་ཡི་སྣང་བཞིའི་",
            "ཐིག་ལེ་ས༵་བཅུ༵འི་ཡོན་ཏན་མཐའ་དག་རྫོགས་པ་",
            "མི་འཇིགས་པ་བཞིའི་སར་བདེ་མྱུར་དུ་འཁྲིད་པར་བྱེད་པའི་",
            "སེ༵མས་དཔ༵འ་ཡི་འཁོར་རྣ༵མས་ཀྱང་",
            "ཉི་མ་ལ་ཟེར་ལྟར་རང་ཆས་སུ་བཞུགས་ཏེ",
            "ཇི་ལྟར་བཞུགས་།",
            "ཀ་ཏི་གསེར་གྱི་རྩ་ཆེན་ན་ཆོས་ཉིད་ཟད་པའི་",
            "སྣང་བ་གཞིའི་ཐིག་ལེ་བཟང་པོ་ངོ་བོ་རང་བཞིན་ཐུགས་རྗེ་གསུམ་དབྱེར་མེད་པ་གནས། ",
            "དར་དཀར་སྣལ་མ་ན་ལམ་གྱི་",
            "ཐིག་ལེ་བཟང་པོ་སྒྲོན་མ་བཞི་དང་",
            "བཅས་པ་ཆོས་ཉིད་མངོན་སུམ་གྱི་སྣང་བ་མིག་གཡས་ན་གནས། ",
            "ཕྲ་ལ་འཁྲིལ་ན་བཟང་པོའི་རྩེ་མོའི་",
            "ཐིག་ལེ་ཉམས་གོང་འཕེལ་ཀྱི་སྣང་བ་སྣ་ཚོགས་གཡོན་ན་གནས། ",
            "ཤེལ་སྦུག་ཅན་ན་ཚད་ཕེབས་ཀྱི་སྣང་བའི་",
            "རྟེན་ནང་གསལ་ཡེ་ཤེས་ཀྱི་འཆར་གཞི་གནས་པ་དང༌། ",
            "སྟོང་པ་རང་གྲོལ་ནི་རྡོ་རྗེ་ལུ་གུ་རྒྱུད་ཀྱི་སྐུ་གནས་པ་",
            "དེ་ཉིད་བཟང་པོའི་རྒྱན་དང་ལྡན་པའི་ཐིག་ལེ་ཞེས་བྱ་སྟེ",
            "སྒྲོན་མ་འབར་བ་ལས། ",
            "གཞི་ཡི་ཐིག་ལེ་བཟང་པོ་དང༌། །",
            " ལམ་གྱི་ཐིག་ལེ་དེ་བཞིན་བཟང༌།།",
            ""
        ],
        [
            "བཟང་པོ་རྣམས་ཀྱི་རྩེ་མོ་དང༌། །",
            " བཟང་པོའི་རྒྱན་དང་ལྡན་པར་ཡང༌། །",
            " རྩ་རྣམས་ཀྱི་ནི་ནང་ན་གནས། །ཞེས་སོ།། ",
            "ཐིག་ལེས་མཚོན་པའི་ཆོས་ཕུན་སུམ་ཚོགས་པ་ནི། ",
            "བཞུགས་སྟངས་དང་གཟིགས་སྟངས་སོགས་ཀྱི་",
            "གནད་གཅུན་པས་སྟོན་པ་ཤེས་རབ་རང་བྱུང་སྒྲོན་མའི་",
            "དགོ༵ངས་པ༵་གསལ་སྟོང་ཟུང་འཇུག་གི་དོན་",
            "མ་འགགས་ར༵ང་ཤ༵ར་ཆེ༵ན་པོ༵་གྱུར་ནས",
            "འཁོར་དབྱིངས་ཐིག་ལུ་གུ་རྒྱུད་ཀྱི་སྣང་བ་རྣམས་ལ་",
            "རང་གནས་དོན་གྱི་དབང་བསྐུ༵ར་ཐོབ་མེད་པའི་དོན་མངོན་དུ་གྱུར་།",
            "དབྱིངས་ཞིང་ཁམས་སུ་།",
            "ཐིག་ལེ་གཞལ་ཡས་ཁང་དུ་གྱུར་ཅི༵ང༌། ",
            "ལུག་རྒྱུད་སྐུར་སྨིན་ཏེ་ཟག་བཅས་",
            "ཀ་དག་ཏུ་གྲོལ་བ་ཉིད་ཡིན་ནོ།། ",
            "ཡ་ཡིག་གིས་མཚོན་པའི་དུས་ཕུན་སུམ་ཚོགས་པ་ནི། ",
            "སྟོན་པ་རང་བྱུང་གི་རིག་པ་དང༌། ",
            "འཁོ༵ར་གདངས་རྩལ་རོལ་པའི་ཆོ་འཕྲུལ་ཐམས་ཅད་",
            "དབྱེར་མེད་མཉམ་པ་ཆེན་པོའི་དགོ༵ངས་ཀློ༵ང་",
            "རོ༵་གཅི༵ག་ཏུ༵་གན༵ས་པ༵འི་དུས་སོ༵། །",
            "དེ་ལྟ་བུའི་དུས་དེ་ནི་གཞི་ལམ་འབྲས་བུའི་",
            "སྐབས་ཐམས་ཅད་དུ་ཡིན་གྱི། ",
            "ལམ་སྦྱངས་ནས་",
            ""
        ],
        [
            "འབྲས་བུ་མངོན་དུ་གྱུར་ཏེ་",
            "སྣང་སྲིད་ཐམས་ཅད་དག་པ་འབའ་ཞིག་ཏུ་",
            "རྟོགས་པའི་སྐབས་ཁོ་ན་ལ་གོ་བར་མི་བྱའོ།།",
            "གླེང་གཞི་འདི་ཉིད་བཤད་ཚུལ་གཞན་ཡང་",
            "བཤད་རྒྱུད་རྒྱ་མཚོའི་རྗེས་སུ་འབྲངས་ནས་",
            "སྟེང་སྒོ་དང་སྦྱར་བ། ",
            "བཤད་རྒྱུད་ཐལ་བའི་རྗེས་སུ་འབྲངས་ནས་",
            "འོག་སྒོ་དང་སྦྱར་ཏེ་",
            "འཆད་ཐབས་ཡོད་ཀྱང་འདིར་མ་སྤྲོས་ལ",
            ""
        ],
        [
            "ཤེས་པར་འདོད་ན་རྒྱུད་འདི་དང་དེ་དག་སྦྱར་ཏེ་རྟོགས་པར་བྱའོ།། ",
            "གསུམ་པ་གསང་བ་འོད་གསལ་གྱི་བཞུགས་ཚུལ་དང་སྦྱར་ཏེ་བཤད་པ་།",
            "གནས་ཕུན་སུམ་ཚོགས་པ་ནི། ",
            "ཐོག་མའི་སྤྱི་གཞི་ཡིན་།",
            "དེ་ལས་རང་རྩལ་རིག་པའི་ཡེ་ཤེས་གཡོས་ཏེ་",
            "རང་ངོ་ཇི་བཞིན་དུ་མཐོང་བ་ནི་སྟོན་འཁོར་ཚོགས་ནས་",
            "ཆོས་བསྟན་པའི་དུས་ཡིན་།",
            "དེ་ལ་གནས་བཤད་པ་།",
            "གྲུབ་མཐའ་རྗེས་འཛིན་གྱི་གཞི་དྲུག་སྐྱོན་ཅན་དུ་བསྟན་པ། ",
            "ལམ་རྗེས་འཛིན་ཀ་དག་སྐྱོན་མེད་",
            "རང་གཞུང་དུ་བཀྲལ་བ་དང་བདུན་ཡོད་།",
            ""
        ],
        [
            "ཀློང་དྲུག་པ་ལས། ",
            "རྟོག་ཚོགས་རྣམས་ཀྱིས་གཏན་ཕབ་ན།། ",
            "རིམ་པ་བདུན་གྱི་ཚུལ་དུ་སྣང༌།། ",
            "རིམ་པ་བདུན་གྱི་སྣང་བ་ཡང༌། །",
            " ངོ་བོ་གཅིག་གི་སྣང་ཚུལ་ལས། །",
            " གཅིག་མ་ཤེས་པས་དེ་ལྟར་སྣང༌།། ",
            "ཞེས་གསུངས་པ་ལྟར། ",
            "དང་པོ་གཞི་ལྷུན་གྲུབ་དུ་འདོད་པ་ནི། ",
            "ལྷུན་གྲུབ་ཀྱི་གནས་ལུགས་རྒྱ་གར་ཡང་མ་།",
            "ཕྱོགས་གང་དུའང་མ་།",
            "ཡོན་ཏན་ཐམས་ཅད་ཡེ་ནས་ལྷུན་གྲུབ་གནས་ཟེར་བ་མི་འཐད་།",
            ""
        ],
        [
            "དེ་ལྟར་ན་གློ་བུར་དྲི་བྲལ་གྱི་",
            "ཡོན་ཏན་ཡང་ཡེ་ནས་ཡོད་པར་།",
            "འདོད་ན་སུའང་འཁྲུལ་མི་སྲིད་པར་།",
            "འཁྲུལ་བ་འདི་དག་མི་རིགས་པ་དང༌། ",
            "རྒྱུ་ལ་འབྲས་བུ་གནས་པར་ཐལ་བ་སོགས་སྐྱོན་མང་ངོ༌།། ",
            "གཉིས་པ་གཞི་མ་ངེས་པར་འདོད་པ་ནི། ",
            "ངོ་བོ་གང་ཡང་མ་ཡིན་པས་རང་བཞིན་གཅིག་ཏུ་",
            "མ་ངེས་བློས་གང་ལྟར་བརྟགས་པ་ཙམ་",
            "དེ་ལྟར་སྣང་ཟེར་བ་མི་འཐད་།",
            "མ་ངེས་ན་གཞིར་མི་རུང་སྟེ་ས་ཟིན་མེད་པའི་ཕྱིར་རོ། །",
            "བློས་བཏགས་པ་ལྟར་ཡིན་།",
            "འཁོར་བར་བརྟགས་དུས་མྱང་འདས་མི་རུང་བ་དང༌། ",
            "སྐྱོན་ཡོན་ཏན་དུ་བརྟགས་ན་"
        ],
        [
            "དེར་ཐལ་བ། ",
            "གཅིག་ཏུ་བཟུང་དུས་དུ་མ་ཡིན་པར་མི་རུང་བར་འགྱུར་རོ། །",
            "མ་ངེས་པའི་ཕྱིར་འཁྲུལ་གྲོལ་གོ་འཕོ་བར་ཐལ་བ་དང༌། ",
            "གྲོལ་ཟིན་ཀྱང་འཁྲུལ་བར་ཐལ་བ། ",
            "མ་གྲོལ་བའང་གྲོལ་བ་ཡིན་པར་འགྱུར་བ་སོགས་སྐྱོན་མང་ངོ༌།། ",
            "གསུམ་པ་གཞི་ངེས་པ་དོན་གྱི་དངོས་གཞིར་འདོད་པ་ནི། ",
            "ངོ་བོ་མི་འགྱུར་བ་ནམ་མཁའ་ལྟ་བུ། ",
            "སྣང་ཚུལ་བསྒྱུར་མི་བཏུབ་པ་མེ་དང་ཆུ་ལྟ་བུའོ་ཟེར་བ་མི་འཐད་དེ",
            "ལམ་ལ་འབད་ཀྱང་གྲོལ་བ་མི་སྲིད་པར་ཐལ་བ་དང༌། ",
            "འདོད།",
            "གཞི་རྟོགས་པ་དང་ལམ་བསྒོམ་པ་དོན་མེད་དུ་ཐལ་བ་དང༌། ",
            "བདག་རྟག་པ་དང་ཁྱད་མེད་པར་འགྱུར་བ་སོགས་སྐྱོན་མཐའ་ཡས་སོ།། ",
            "བཞི་པ། ",
            "གཞི་ཅིར་ཡང་བསྒྱུར་དུ་བཏུབ་པར་འདོད་པ་ནི། ",
            "ངོ་བོ་ཕྱོགས་དང་རིས་སུ་མ་ཆད་པའི་",
            "གནས་ཚུལ་གང་དུའང་བསྒྱུར་བཏུབ་པར་འདོད་པ་མི་འཐད་དེ",
            "བསྒྱུར་ཏུ་བཏུབ་པའི་ཕྱིར་གནས་ལུགས་མ་ཡིན་པར་ཐལ་བ་དང༌། ",
            "བེམ་ཤེས་ཕན་ཚུན་བསྒྱུར་ཏུ་བཏུབ་པར་ཐལ་བ་དང༌། ",
            "གྲོལ་ཟིན་པའང་འཁྲུལ་བར་བསྒྱུར་བཏུབ་པར་ཐལ་ལོ། །",
            " ལྔ་པ། ",
            "གཞི་ཅིར་ཡང་ཁས་བླང་དུ་བཏུབ་པར་འདོད་པ་ནི། ",
            "དངོས་པོ་རྣམས་ཀྱི་ངོ་བོ་གཞི་མེད་ཕྱོགས་ཡན་དུ་ཤར་བས་",
            "ཅིར་ཡང་ཁས་བླང་བཏུབ་ཟེར་བ་མི་འཐད་དེ",
            ""
        ],
        [
            "གང་ཡང་ཁས་བླང་དུ་རུང་བའི་ཕྱིར། ",
            "དངོས་པོ་ལ་མཐའ་ཐུག་པ་མེད་པས་གཞི་ཐུག་མེད་དུ་ཐལ། ",
            "འདོད་ན་གཞི་ཇི་བཞིན་རྟོགས་པའི་དུས་མི་སྲིད་པར་།",
            "ཡོད་མེད་རྟག་ཆད་དུ་ཐལ་བས་གནས་ལུགས་སུ་",
            "མི་རུང་བར་འགྱུར་བ་སོགས་སྐྱོན་མང་ངོ༌།།",
            "དྲུག་པ་གཞི་སྣ་ཚོགས་སུ་འདོད་པ་ནི་ངོ་བོ་ཀུན་ཏུ་ཤར་བས་",
            "སྣང་ཚུལ་སྣ་ཚོགས་པའོ་ཟེར་པ་མི་འཐད་།",
            "གཞི་སྣ་ཚོགས་པ་ཡིན་པས་དུ་མར་།",
            "དུ་མ་མཐའ་ཡས་པའི་ཕྱིར་དེ་རྟོགས་པའི་དུས་མེད་པ་དང༌། ",
            "སྣང་ཚུལ་འཕོ་འགྱུར་བྱེད་པ་ལྟར་གཞིའང་",
            "དེར་ཐལ་བ་སོགས་སྐྱོན་མང་ངོ༌།།",
            ""
        ],
        [
            "བདུན་པ་ཀ་དག་སྐྱོན་མེད་ནི། ",
            "གནས་ལུགས་བདེ༵་བ༵་ཆེ༵ན་པོ༵་གཉུག་མ༵འི་སེམས་དེའི་",
            "ངོ་བོ་ཀ་ནས་དག་པའི་དབྱི༵ངས་ཡོད་མེད་རྟག་ཆད་ཀྱི་མཐའ་དང་བྲལ་བ་།",
            "ཀློང་དྲུག་པ་ལས། ",
            "སྤྲོས་བྲལ་ཆོས་ཉིད་ཀ་དག་ནི། །",
            " རང་ངོ་རྣམ་དག་སྙིང་པོའི་གཞི། །",
            " དེ་ལ་ཚིག་དང་ཡི་གེ་བྲལ།། ",
            "བརྗོད་པས་གཏན་ལ་དབབ་ཏུ་མེད།། ",
            "སྒྲོ་འདོགས་ཐ་སྙད་ཀུན་བྲལ་ཏེ།། ",
            "གཟུང་དང་འཛིན་པའི་རྣམ་རྟོག་མེད།། ",
            "སངས་རྒྱས་མེད་ཅིང་སེམས་ཅན་མེད།།",
            ""
        ],
        [
            "ཆོས་མེད་ཆོས་ཀྱི་འདུ་ཤེས་མེད།། ",
            "གང་མེད་ཅི་མེད་ཅི་ཡང་མེད།། ",
            "ཅེས་སོ།།",
            "རང་བཞིན་ལྷུན་གྱིས་གྲུབ་པའི་རི༵ག་པ༵་སྐུ་དང་",
            "ཡོན་ཏན་ཡེ་རྫོགས་སུ་ནང་དབྱིངས་ན་བཞུགས་པས་",
            "རྟག་པའི་མཐའ་དང་བྲལ་བ་།",
            "སེང་གེ་རྩལ་རྫོགས་ལས། ",
            "གཞི་ལ་གནས་པའི་རིག་པ་ནི། །",
            " ཡེ་ཤེས་དབྱིངས་ན་སྐུ་གསུམ་རྫོགས།། ",
            "དཔེར་ན་རྨ་བྱའི་སྒོ་ང་བཞིན། །",
            " ནང་འོད་ཡེ་ཤེས་གསལ་བར་ལྡན།།",
            ""
        ],
        [
            "ཞེས་སོ།།",
            "ཐུགས་རྗེ་ཟུ༵ང་དུ་འཇུ༵ག་པ༵འི་གདངས་འཁོར་འདས་ཐམས་ཅད་ལ་ཁྱབ་པའི་ལྷུན༵་མཉ༵མ་པ། ",
            "སྣ་ཚོགས་འཆར་བའི་གཞི་མར་གནས་པའི་",
            "ཡ༵ངས་པ༵་ཆེ༵ན་པོ༵འི་བདག་ཉིད་དུ་བཞུགས་པ་།",
            "བཀྲ་ཤིས་མཛེས་ལྡན་ལས། ",
            "ཀུན་ལ་ཁྱབ་པའང་གཅིག་འདུས་ཆེན་པོ་དག་པ་ལ་",
            "འཁྲུལ་བ་མ་འགགས་པ་ཆེན་པོ་རྫོགས་པ་ལ་",
            "གཅིག་ཏུ་སྣང་བ་ཆེན་པོ་ཐུགས་རྗེའི་གོ་མ་འགགས་པར་བཞུགས་སོ།།",
            "ཞེས་སོ།། ",
            "དེ་ལྟ་བུ་གཞི་གནས་དོན་གྱི་ཡེ་ཤེས་ཀྱི་དབྱི༵ངས་ནི༵། ",
            "ངོ༵་བོ༵་སྐུ་ལྟར་བཞུགས་ཀྱང་མཚན་མ་རིས་ཅན་གྱི་",
            "ཞལ་ཕྱག་ཏུ་གྲུབ་པ་མེད་པས་སྟོ༵ང་པ༵་ཉི༵ད་དོ།།",
            "དེ་བཞིན་དུ་རང་བཞིན་འོད་དུ་བཞུགས་ཀྱང་",
            "ཁ་དོག་རིས་བཅས་སུ་གྲུབ་པ་མེད་པས་སྨོ༵ན་དུ༵་མེ༵ད་པ༵། ",
            "ཐུགས་རྗེ་ཡེ་ཤེས་སུ་བཞུགས་ཀྱང་",
            "བྱ་བྱེད་ཀྱི་རྣམ་པ་ཡུལ་དང་ཡུལ་ཅན་དུ་གྲུབ་པ་མེད་པས་",
            "མཚ༵ན་མ༵འི་ཡུ༵ལ་ད༵ང་བྲ༵ལ་བ༵་སྟེ༵། ",
            "ཐལ་འགྱུར་ལ"
        ],
        [
            "ས། ",
            "ཐོག་མའི་ངོ་བོ་རང་བཞིན་དང༌། །",
            " ཐུགས་རྗེ་རྣམ་པ་གསུམ་དུ་གནས། །",
            " དེ་ཡང་ངོ་བོ་སྐུར་གནས་པའི། །",
            " ཆོས་དང་ལོངས་སྤྱོད་རྫོགས་པའི་ཆར། །",
            " མ་ཕྱེད་འབྱེད་པ་མེད་པའི་ཚུལ། །",
            " བབས་ལས་གྲུབ་པ་ཉིད་ལ་ཡང༌། །",
            " སྐུ་མདོག་ལ་སོགས་བློ་ཡུལ་མེད།། ",
            "རང་བཞིན་འཆར་བྱེད་འོད་ཀྱི་ཚུལ། །",
            " དཀར་དམར་སེར་དང་ལྗང་མཐིང་ནི། །",
            " མཚན་མ་རིས་ཅན་མ་ཡིན་པར། །",
            " རིས་མེད་ཤེས་པའི་བབས་ལ",
            "ས་གྲུབ།། ",
            "ཐུགས་རྗེ་འཆར་གཞི་སྣ་ཚོགས་ལས། །",
            " འདི་འདྲ་གཅིག་ཏུ་ངེས་མེད་པས། །",
            " སྣ་ཚོགས་སྣང་ཕྱིར་གཞི་ཞེས་བྱ།། ",
            "ཞེས་སོ།།",
            ""
        ],
        [
            "སྐུ་གསུམ་དབྱེར་མེད་པའི་གཞི་དེ༵འི་",
            "དབྱི༵ངས་སུ༵་སྐུ་ལྔ་ཡེ་ཤེས་ལྔ་འོད་ལྔ་སོགས་སྣ༵་ཚོ༵གས་འཁོ༵ར་འད༵ས་ཀྱི༵་",
            "ཆོ༵ས་ཁ༵མས་གྲངས་མེད་པ་རྒྱ༵་མཚོ༵་དྭངས་པ་ལ༵་",
            "གཟ༵འ་སྐ༵ར་གྱི་བཀོད་པ་མ་འདྲེས་པར་",
            "བཀྲ༵་བ༵་བཞི༵ན་དུ་ན༵ང་དབྱི༵ངས་ཡེ༵་ཤེ༵ས་ཆེ༵ན་པོ༵འི་",
            "ཀློ༵ང་དུ༵་འཁྱི༵ལ་བ༵་ཡིན་ཏེ",
            "བཀྲ་ཤིས་མཛེས་ལྡན་ལས། ",
            "ཀྱེ་སྣང་བ་ཆེན་པོ་ཡངས་པའི་ཀློང་འདི་ནི་",
            "མ་གཡོས་པའི་ཆོས་ཀྱི་སྐུ་ཆེན་པོ་ལས་མ་འཁྲུལ་བའི་",
            "སངས་རྒྱས་ཆེན་པོར་བཞུགས་སོ།། ",
            "ངོ་བོའི་སྐུ་མ་འགགས་པར་གནས་།",
            "ངོ་བོ་མི་འགྱུར་ཐབས་གསང་བ། ",
            "མ་གཡོས་མི་གཡོ་མི་བསྐྱོད་པ། ",
            "སྣང་བ་ཐམས་ཅད་དུས་གཅིག་ལ་རྫོགས་པ། ",
            "ཡེ་ཤེས་ཐམས་ཅད་སྐད་ཅིག་ལ་རྫོགས་པ། ",
            "སྐུ་ཐམས་ཅད་སྨིན་པར་གནས་པ། ",
            "འོད་ཀྱི་སྣང་བ་ཐམས་ཅད་མ་བསྒྲིབས་པར་གསལ་བ། ",
            "གནས་ལུགས་ཀྱི་སྣང་བ་།",
            "སྣང་བ་ཐབས་ཀྱིས་མ་བསྒྲིབས་པ་ངོ་བོ་རང་བཞིན་",
            "ཐུགས་རྗེ་གསུམ་རྒྱ་མ་ཆད་པར་ཡོངས་སུ་རྫོགས་པ་ཆེན་པོ། ",
            "ཞེས་སོ།། ",
            "གཞི་གདོད་མའི་ངོ་བོ་དེ་ནི་ཚུལ་མཐོང་གི་",
            "བློས་རྟོགས་པར་དཀའ་བས་ཟ༵བ་པ༵་འཁོར་འདས་ཐམས་ཅད་སྐྱེའང་དེའི་ཀློང་ལས་བྱུང་།",
            ""
        ],
        [
            "འགགས་ཀྱང་དེའི་ངང་དུ་འགགགནས་ཀྱང་",
            "དེའི་དབྱིངས་སུ་ཆུབ་པས་ཡ༵ངས་པ༵། ",
            "གནས་ལུགས་རང་གི་ངོ་བོ་མཐའ་བྲལ་སྟོང་པའི་",
            "རང་བཞིན་ལས་མ་གཡོས་བཞིན་དུ་",
            "སྣོད་བཅུད་ཐམས་ཅད་ལ་མཉམ་པར་བརྡལ་བས་ཕྱ༵ལ་བ༵། ",
            "སྣ་ཚོགས་སྣང་བའི་ཆོས་ཚུལ་མཐའ་དག་འགོག་མེད་དུ་",
            "སྤྲོ་ཞིང་རང་གི་ངོ་བོ་འཕོ་འགྱུར་མེད་པར་གནས་པས་ལྷུག༵་པ༵། ",
            "རེ༵་དོག༵ས་ད༵ང་དག༵ག་སྒྲུབ༵་མེ༵ད་པ༵འི་བདག་ཉིད་།",
            "རྒྱུད་ལས། ",
            "འདི་ལ་བསལ་བྱ་ཅི་ཡང་མེད།། ",
            "གཞག་པར་བྱ་བ་ཅུང་ཟད་མེད།། ",
            "ཡང་དག་ཉིད་ལ་ཡང་དག་བལྟ།། ",
            "ཡང་དག་མཐོང་ན་རྣམ་པར་གྲོལ།། ",
            "ཞེས་སོ།།",
            ""
        ],
        [
            "བློའི༵་སྤྱོད༵་ཡུ༵ལ་ལ༵ས་འད༵ས་པ༵་།",
            "ལྷའི་བུས་ཞུས་པའི་མདོ་ལས། ",
            "ལྷའི་བུ་གལ་ཏེ་དོན་དམ་པའི་བདེན་པ་ལུས་དང་",
            "ངག་དང་ཡིད་ཀྱི་སྤྱོད་ཡུལ་དུ་གྱུར་།",
            "དེ་དོན་དམ་པའི་གྲངས་སུ་མི་འགྲོ་།",
            "ཀུན་རྫོབ་ཀྱི་བདེན་པ་ཉིད་དུ་འགྱུར་རོ། །",
            " ལྷའི་བུ་དོན་དམ་པའི་བདེན་པ་ནི་ཐ་སྙད་ཐམས་ཅད་ལས་འདས་པ། ",
            "ཡང་དག་པར་མ་སྐྱེས་པ་དང༌། ",
            "མ་འགགས་པ་དང༌། ",
            "བརྗོད་པར་བྱ་བ་དང་རྗོད་པར་བྱེད་པ་དང༌། ",
            "ཤེས་བྱ་དང༌། ",
            "ཤེས་པ་དང་བྲལ་བ་ཡིན་ཏེ",
            "ཇི་སྲིད་དུ་རྣམ་པ་ཐམས་ཅད་ཀྱི་མཆོག་དང་",
            "ལྡན་པ་ཐམས་ཅད་མཁྱེན་པའི་ཡེ་ཤེས་ཀྱི་ཡུལ་ལས་འདས་པ་ནི། ",
            "དོན་དམ་པའི་བདེན་པ་ཡིན་ནོ།།",
            "ཞེས་སོ།།",
            ""
        ],
        [
            "སྤྲོས་པའི་མཚན་མ་ཀུན་དང་བྲལ་བའི་ད༵ག་པ་ཆེ༵ན་པོ། ",
            "འབྲས་ཆོས་རྒྱ་མཚོའི་བདག་ཉིད་དུ་བཞུགས་པའི་",
            "བདེ༵་བ༵་ཆེ༵ན་པོ༵་དང་དབྱེར་མེད་པ་དེ་ནི༵། ",
            "གཞི་སྣང་གི་ཆོ༵ས་རྣ༵མས་སྣ༵་ཚོ༵གས་འབྱུ༵ང་བ༵འི་གཞི༵་ཡིན་ལ",
            "མདོ་སྔགས་ཐམས་ཅད་ཀྱི་",
            "གནས་ལུགས་དོན་དམ་ལྟ་བས་",
            "རྟོགས་བྱ་མཐར་ཐུག་པ་ཡིན་ནོ།། ",
            "སྟོན་པ་ཕུན་སུམ་ཚོགས་པ་ནི། ",
            "གཞི་སྐུ་གསུམ་དབྱེར་མི་ཕྱེད་པའི་",
            "དོན་མ་བཅོས་རྗེན་པར་མཐོང་བ་ར༵ང་བྱུང༵་གི༵་",
            "རི༵ག་པ༵་ཡི་གསལ་ཆ་ཕྱོགས་སུ་མ་ལྷུང་བ་ནི་",
            "རིག་པ་ཀུན༵་ཏུ༵་བཟ༵ང་པོ་དང༌། ",
            "སྟོང་ཆ་གང་དུའང་མ་གྲུབ་པ་ནི། ",
            "དབྱིངས་ཀུན་ཏུ་བཟ༵ང་མོ༵་ཞེས་བྱ་སྟེ",
            "སེང་གེ་རྩལ་རྫོགས་ལས། ",
            "ཆོས་དབྱིངས་ཀུན་ཏུ་བཟང་མོ་ཡུལ་ལ་སྣང༌།། ",
            "རྣམ་དག་ཀུན་ཏུ་བཟང་པོ་ཡུལ་ལ་སྤྱོད།། ",
            "ཡེ་ཤེས་ཀུན་ཏུ་བཟང་མོ་མཁའ་ལ་རོལ།།",
            ""
        ],
        [
            "རིག་པ་ཀུན་ཏུ་བཟང་པོ་དབྱིངས་ལ་།",
            "རྟག་ཆད་མེད་པ་ཡབ་ཡུམ་རྣམ་པར་དག། ",
            "ཅེས་སོ།། ",
            "དེ་ལྟ་བུའི་སྣང༵་ཆ་ཡབ་ཀྱི་རྣམ་པ་དང་",
            "སྟོང༵་པ་ཡུམ་གྱི་རྣམ་པ་གཉི༵ས་དབྱེར་མེད་པ་འགྱུར་བའི་",
            "ཟུག་རྔུ་མཐའ་དག་དང་བྲལ་བའི་",
            "བདེ༵་བ་ཆེ༵ན་པོའི་བདག་ཉིད་འཕོ་མེད་དོན་གྱི་",
            "ཡེ༵་ཤེ༵ས་ནི་རོལ་རྩལ་འཁོར་འདས་སོ་སོ་རུ་",
            "ཐམས་ཅད་ཀྱི་ཆོས་ཉིད་དུ་བཞུགས་པས་ན་",
            "གཙོ་བོའི་སྟོན་པ༵་ཡིན་ནོ།། ",
            "འཁོར་ཕུན་སུམ་ཚོགས་པ་ནི། ",
            "རིག་པ་ཡེ་ཤེས་ཆེན་པོའི་ར༵ང་རྩ༵ལ་དུ་དུག་ལྔའི་རྟོག་པ་དང༌། ",
            "རོ༵ལ་པ༵་ཡུལ་སྣང་ལྔའི་བཀོད་པ་ཡེ༵་ཤེ༵ས་ཀྱི༵་",
            "རང་རྩལ་དུ་རྫོགས་པ་ནི། རི༵གས་ལྔ༵་ཡབ་ཡུམ༵་ལྔ༵་ཡིན་ལ",
            "ཚོགས་བརྒྱད་ཡུལ་དང་བཅས་པ་",
            "ཤར་གྲོལ་དག་མཉམ་ཆེན་པོ་རུ་རྩལ་རྫོགས་པ་ནི། ",
            "བྱང༵་ཆུབ༵་སེ༵མས་དཔ༵འ་དང་སེམས་མ་ཞེས་།",
            "རྟོག་ཚོགས་བརྒྱད་ཁྲི་བཞི་སྟོང་རང་གྲོལ་དག་མཉམ་ཆེན་པོར་བཙན་ས་ཟིན་པ་ནི། ",
            "རི༵ག་འཛི༵ན་ས༵་བཅུ༵འི་སེ༵མས་དཔ༵འ་ཞེས་བྱ་།",
            ""
        ],
        [
            "ཀུན་བྱེད་ལས། ",
            "སྣང་སྲིད་ཆོས་དང་སྣང་མེད་བྱང་ཆུབ་སེམས། །",
            " སེམས་ཀྱི་དེ་བཞིན་ཉིད་འབྱུང་དེ་བཞིན་ཉིད། །",
            " དེ་བཞིན་ཉིད་དུ་མ་གཏོགས་སོ་སོར་མཐོང༌།། ",
            "དེ་བཞིན་ཉིད་ནི་དབྱིངས་ནས་འཚོལ་བྱེད་པ། །",
            " དུས་གསུམ་རྒྱལ་བས་བཙལ་ཀྱང་མི་རྙེད་དོ།། ",
            "ཞེས་དང༌། ",
            "གསང་སྙིང་ལས། ",
            "སེམས་ཉིད་རྫོགས་པའི་སངས་རྒྱས་ལས། །",
            " སངས་རྒྱས་གཞན་དུ་མ་འཚོལ་།",
            "བཙལ་ཀྱང་རྒྱལ་བས་མི་རྙེད་དོ།། ",
            "ཞེས་གསུངས་པ་ལྟར་ཡིན་ནོ།། ",
            "ཆོས་ཕུན་སུམ་ཚོགས་པ་ནི། ",
            "རྟོག་ཚོགས་དང་ཡུལ་གྱི་གསལ་སྣང་ཅི་ཤར་ཡང་",
            "རིག་སྟོང་དགོང༵ས་པ༵འི་ཀློང་ལས་མི་གཡོ་བ་",
            "ར༵ང་ཤ༵ར་རང་གྲོལ་ཆེ༵ན་པོ༵ར་གྱུར་པ་ནི་",
            "མཚན་མའི་དབང་ལ་རག་མ་ལ",
            ""
        ],
        [
            "ས་པའི་མི་རྟོག་དོན་གྱི་དབ༵ང་བསྐུར༵་བ་ཞེས་བྱ་སྟེ",
            "ཀུན་བྱེད་ལས། ",
            "རིག་པའི་རྒྱལ་པོ་གསལ་བར་དབང་བསྒྱུར་བས། །",
            "མཚན་མ་བདེ་བའི་དབང་ལ་རག་མི་ལས། །",
            "རྟོགས་ནས་མི་རྟོག་དོན་ལ་ཇི་བཞིན་།",
            "ཀུན་བྱེད་རྒྱལ་པོའི་དབང་ཐོབ་རིག་པ་ན།།",
            "དངོས་པོ་མ་བཅོས་ཇི་བཞིན་རྟག་ཏུ་ཤར།།",
            ""
        ],
        [
            "ཞེས་སོགས་གསུངས་པའི་གནད་མངོན་དུ་གྱུར་པ་ཉིད་ཡིན་ནོ།། ",
            "དུས་ཕུན་སུམ་ཚོགས་པ་ནི། ",
            "སྟོན༵་པ་རིག་པའི་རྒྱལ་པོས་འཁོར༵་རྟོག་ཚོགས་སེམས་ཀྱི་",
            "བཀོད་པ་ཐམས་ཅད་ལ་རང་རྒྱས་ཐེབས་ནས་",
            "དགོ༵ངས་ཀློང༵་རོ༵་གཅི༵ག་ཏུ༵་གན༵ས་ཏེ་",
            "འཁྲུལ་བ་མིང་མེད་ཉིད་དུ་སོང་བའི་དུས་ནི་དུས་གཞན་ལས་འཕགས་པ་།",
            "རིན་པོ་ཆེ་སྤུངས་པ་ལས། ",
            "འཁྲུལ་མ་མྱོང་བའི་མ་རིག་རྩད། །",
            " མ་བརྟགས་ཡེ་ནས་ཆོད་ནས་།",
            "གོང་དུ་འདི་ཀུན་སུས་མ་ཚོར།། ",
            "རགས་པའི་འབྱུང་བ་འདི་ཀུན་ཡང༌། །",
            " ཐོག་མ་ཉིད་ནས་རང་དེངས་པར། །",
            " འགྲོ་བའི་གནས་མེད་རང་སངས་པས། །",
            " ཞེས་སོ།།",
            ""
        ],
        [
            "དེས་ན་གླེང་གཞི་འདིས་ནི་",
            "ད་ལྟ་དགོངས་གཏེར་དྲི་མ་མེད་པ་",
            "འདི་ཉིད་བྱུང་ཚུལ་ཀྱི་རྣམ་གཞག་ཀྱང་གསལ་བར་བསྟན་།",
            "གཞི་དབྱིངས་པདྨ་འོད་ཀྱི་ཕོ་བྲང་དུ་",
            "རང་རིག་སྟོན་མཆོག་ཤཱཀྱ་སེང་གེས་",
            "རྟོག་ཚོགས་རིག་འཛིན་མཁའ་འགྲོའི་ཚོགས་ལ་",
            "རང་ངོ་རང་གསལ་དུ་མཐོང་བའི་དབང་ཆེན་བསྐུར་བའི་དུས་སུ་",
            "ཟབ་ཆོས་འདི་ཉིད་ཡི་གེར་སྤེལ་བ་ཡིན་པའི་ཕྱིར་རོ། །",
            "བརྒྱུད་གསུམ་བླ་མའི་ཐུགས་བཅུད་བདུད་རྩིའི་ཆར། །",
            "བདག་ཡིད་མཁའ་དབྱིངས་བཅུད་དུ་ཡོངས་འཁྱིལ་བ། །",
            "ལུང་རིགས་དབྱར་རྔ་སྒྲོག་དང་ཆབས་ཅིག་ཏུ། །",
            "ཐར་འདོད་འགྲོ་བའི་ཞིང་ལ་མངོན་པར་བསྙིལ། །",
            "ཞེས་བར་སྐབས་ཀྱི་ཚིགས་བཅད་དོ།། ",
            "གཉིས་པ་གཞི་ལས་གཞི་སྣང་འཆར་ཚུལ་།",
            "ཡབ་ཡུམ་རོལ་པའི་བཞད་པ་ངོམ་པ། ",
            "ཡུམ་གྱིས་གླེང་བསླང་བ། ",
            "ཡབ་ཀྱི་གཞི་སྣང་འབྱུང་ཚུལ་དངོས་དང༌། ",
            "འཁྲུལ་གྲོལ་འབྱུང་བའི་འཐད་པ་བཤད་པ། ",
            "གྲོལ་འཁྲུལ་ཐམས་ཅད་ལ་གཞིས་ཁྱབ་ཚུལ་གསུངས་པ་དང་ལྔ་ལས། ",
            "དང་པོ་ཡུམ་གྱིས་དགྱེས་པའི་སྒྲ་དབྱངས་ཨེ༵་མ༵་ཧོ༵་ཞེས་",
            "བསྒྲགས་ཚེ་ཡབ་ཀྱིས་བདེ་བས་མྱོས་པའི་",
            "གད་རྒྱངས་ཨ༵་ལ༵་ལ༵་ཧོ༵་ཞེ༵ས་བཀ༵འ་བསྩལ༵་བ༵འི་དོན་ནི། ",
            "རྒྱུད་སྡེ་སྤྱིའི་དབང་དུ་ན་ཡུམ་ནི་",
            "ཤེས་རབ་སྟོང་པའི་ངོ་བོ་ཡིན་པས་དེའི་དབྱིངས་ནི་",
            "སྣང་སྲིད་ཐམས་ཅད་ཡེ་ནས་མ་གྲུབ་པ་",
            "སྐྱེ་མེད་སྟོང་པ་ཉིད་ཀྱི་དོན་མཚོན་པ་།",
            "གསང་བའི་སྙིང་པོའི་ཡུམ་གྱི་ཆེད་བརྗོད་ཀྱི་སྐབས་ལས། ",
            "ཨེ་མ་ཧོ། ",
            "ཕྱོགས་བཅུ་སྟོང་ཁམས་ཡེ་ནས་དབེན།། ",
            "སྲིད་པ་གསུམ་ནི་དག་པའི་ཞིང༌།།",
            ""
        ],
        [
            "སྙིགས་མ་ལྔ་ཉིད་བདེ་ལྡན་གནས། །",
            " ཕུང་པོ་ལྔ་ཉིད་རྫོགས་སངས་རྒྱས། །",
            " ཐམས་ཅད་མཆོག་གི་སྙིང་པོ་ལས། །",
            " གཞན་དུ་རྒྱལ་བའི་ཆོས་མི་བཙལ། །",
            " ཉིད་ལས་གཞན་ཞེས་བྱ་བའི་ཆོས། །",
            " བཙལ་ཀྱང་རྒྱལ་བས་མི་བརྙེས་སོ།། ",
            "ཞེས་གསུངས་པ་དང་དོན་གཅིག་།",
            "ཡབ་ཀྱི་གད་རྒྱང་ནི། ",
            "ཕུང་ཁམས་སྐྱེ་མཆེད་ཐམས་ཅད་ཡེ་ནས་དག་པ་སྐུ་དང་ཡེ་ཤེས་ཀྱི་རོལ་པར་སྟོན་པ་།",
            "དེ་ཉིད་ཀྱི་ཡབ་ཀྱི་ཆེད་བརྗོད་ལས། ",
            "རྡོ་རྗེའི་ཕུང་པོའི་ཡན་ལག་ནི། །",
            " རྫོགས་པའི་སངས་རྒྱས་ལྔ་རུ་གྲགས།། ",
            "སྐྱེ་མཆེད་ཁམས་རྣམས་མང་པོ་ཀུན། །",
            " བྱང་ཆུབ་སེམས་དཔའི་དཀྱིལ་འཁོར་ཉིད། །",
            " ས་ཆུ་སྤྱན་དང་མཱ་མ་ཀཱི། །",
            " མེ་རླུང་གོས་དཀར་སྒྲོལ་མ་སྟེ།། ",
            "ནམ་མཁའ་དབྱིངས་ཀྱི་དབང་ཕྱུག་མ། །",
            " སྲིད་གསུམ་ཡེ་ནས་སངས་རྒྱས་ཉིད། །",
            " ཐམས་ཅད་མ་ལུས་ཆོས་སོ་ཅོག། ",
            "སངས་རྒྱས་ཉིད་ལས་གཞན་མ་ཡིན།།",
            ""
        ],
        [
            "སངས་རྒྱས་ཉིད་ལས་གཞན་པའི་ཆོས། །",
            " སངས་རྒྱས་ཉིད་ཀྱིས་མ་བརྙེས་སོ།། ",
            "ཞེས་གསུངས་པ་དང་དོན་གཅིག་ཡིན་ནོ།།",
            "ཐུན་མིན་རྫོགས་པ་ཆེན་པོའི་དོན་བཞིན་",
            "རྣལ་འབྱོར་པའི་ཉམས་དང་སྦྱར་ཏེ་བཤད་།",
            "རང་གི་སེམས་ཀྱི་ཆོས་ཉིད་ཇི་ལྟ་བུ་ཡིན་པ་",
            "རང་བབས་སུ་འཇལ་ཚེ་སེམས་འདི་ཕྱི་",
            "ནང་བར་གསུམ་གང་དུའང་མ་གྲུབ་པ་",
            "ནམ་མཁའ་སྟོང་པའི་དཀྱིལ་ལྟར་",
            "ཁོ་ཐག་ནང་ནས་ཆོད་པ་ནི། ",
            "ཡུམ་གྱི་གླུ་དབྱངས་ཀྱི་དོན་ཡིན་ལ",
            "སྟོང་པའི་རང་ཚུགས་མ་ཤོར་བཞིན་དུ་",
            "གསལ་ཆ་འགག་མེད་ཀྱི་ཤེས་རིག་རང་གི་",
            "རང་བཞིན་རིག་བྱ་རིག་བྱེད་གཉིས་མེད་ཀྱང་",
            "རང་གཤིས་ཟང་ཐལ་ཆེན་པོའི་དོན་མངོན་",
            "དུ་མཐོང་བ་ནི་ཡབ་ཀྱི་གད་རྒྱངས་ཀྱི་དོན་ཡིན་ནོ།། ",
            "གཉིས་པ་ནི། ",
            "ཤེ༵ས་ར༵བ་སྟོང་པའི་རང་རྩལ་ཞལ་ཕྱག་རྟགས་ཀྱི་",
            "ཕྱག་རྒྱར་ཤར་བ་ཡུམ༵་ཀུན་ཏུ་བཟང་མོ་",
            "ཉིད་ཆོས་ཀུན་བསྐྱེད་པ་ཞེས་བྱ་བའི་",
            "ཏིང་ངེ་འཛིན་གྱི༵་ངང་ནས་བཞེངས་ཏེ་སླར་གསོ༵ལ་བ༵། ",
            "ཆོས་དབྱིངས༵་རྣམ་ཀུན་མཆོག་ལྡན་དུས་གསུམ་འགྱུར་བའི་",
            "འཁྲུལ་སྣང་དབྱིངས་སུ་ཞི་བ་",
            "འཁྲུལ་མེད་ཀ་དག་གི་དུས་མངོན་དུ་སད་དེ་",
            ""
        ],
        [
            "དུས༵་བཞི༵་མཉ༵མ་པ༵་ཉིད༵་དུ་གནས་པའི་གཞི་ལ༵ས་",
            "འཁོར་འདས་ཀྱི་སྣང་བ་སྣ་ཚོགས་འབྱུང་བའི་",
            "ལ༵མ་ལྷུན༵་གྲུ༵བ་ཏུ༵་ཤ༵ར་བ༵འི་ཚུ༵ལ་ནི༵་བཤ༵ད་དུ༵་གསོལ་ཞེ༵ས་",
            "ཞུས༵་པའི་བདག་རྐྱེན་ལས་ཡབ་ཀྱི་གསུང་འབྱུང་མ་རག་པར་བྱས་པ་ཡིན་ནོ།། ",
            "གཞི་ལས་གཞི་སྣང་འཆར་ཚུལ་འདི་ཡུམ་གྱིས་",
            "ཞུ་དགོས་པའི་དོན་འཁོར་འདས་ཐམས་ཅད་ཡུམ་སྐྱེ་མེད་",
            "སྟོང་པའི་རང་རྩལ་ལས་ཤར་བས་ཡིན་ཏེ",
            "ཀླུ་སྒྲུབ་ཀྱིས། ཆོས་རྣམས་སྟོང་པ་འདི་ཤེས་ནས།། ",
            "ལས་དང་འབྲས་བུ་བརྟེན་པ་གང༌། །",
            " ངོ་མཚར་བས་ཀྱང་འདི་ངོ་མཚར། །",
            " རྨད་བྱུང་བས་ཀྱང་འདི་རྨད་བྱུང༌། །",
            " ཞེས་གསུངས་པ་དང༌། ",
            "གནས་ལུགས་ཀྱི་དོན་རྟོགས་པའི་ཉན་ཐོས་རང་རྒྱལ་བྱང་སེམས་སངས་རྒྱས་ཏེ་",
            "སྲས་འཕགས་བཞིའང་ཡུམ་ཤེར་ཕྱིན་ལས་འབྱུང་སྟེ",
            "མངོན་རྟོགས་རྒྱན་ལས། ",
            "ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་",
            "ཉེར་ཞིར་འཁྲིད་མཛད་གང་ཡིན་དང༌། །",
            " འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་",
            "འཇིག་རྟེན་དོན་སྒྲུབ་མཛད་པ་གང༌། །",
            " གང་དང་ཡང་དག་ལྡན་པས་ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་གསུང་པ། །",
            " ཉན་ཐོས་བྱང་ཆུབ་སེམས་དཔའི་ཚོགས་བཅས་སངས་རྒྱས་ཀྱི་ནི་ཡུམ་དེ་ལ་ཕྱག་འཚལ།།",
            ""
        ],
        [
            "ཞེས་པ་དང༌། ",
            "མ་རྟོགས་འཁོར་བའི་སྣང་བའང་དེ་ལས་འབྱུང་།",
            "དབུ་མ་འཇུག་པ་ལས། ",
            "དེ་བཞིན་དངོས་པོ་ཐམས་ཅད་སྟོང་ན་ཡང༌། །",
            " སྟོང་པ་ཉིད་ལས་རབ་ཏུ་སྐྱེ་བར་འགྱུར།། ",
            "ཞེས་གསུངས་པས་མདོ་སྔགས་ཐམས་ཅད་དགོངས་པའི་ཞེ་ཕུགས་གཅིག་ཏུ་གྱུར་ནས་",
            "འཁོར་འདས་ཐམས་ཅད་ཡུམ་གྱི་རྩལ་ལས་ཤར་བར་འདོད་པ་དང༌། ",
            "མ་ཟད་བསྐྱེད་རིམ་གྱི་སྐབས་སུའང་ཡུམ་ལྔའི་",
            "མཁའ་ཀློང་དུ་རྟེན་བརྟེན་པའི་དཀྱིལ་འཁོར་གསལ་བ་སོགས་",
            "དགོས་གནད་ཤིན་ཏུ་ཟབ་མོ་དང་ལྡན་པས་།",
            "ཡུམ་ཀུན་ཏུ་བཟང་མོ་རང་གི་ཆོས་ཚུལ་གསལ་བར་སྟོན་པའི་",
            "ཆེད་དུ་ཞུ་བ་འབུལ་བ་སྐབས་ཤིན་ཏུ་འབྲེལ་བ་ཡིན་ནོ།། ",
            "གསུམ་པ་ནི། ",
            "ཧོ༵ཿཞེས་ཆོས་སྐུ་མཐའ་བྲལ་ནང་གསལ་གཞོན་ནུ་བུམ་སྐུའི་",
            "ཀློང་དུ་བཞུགས་པ་ལ་བདེ་བ་ཆེན་པོའི་སྒྲ་དེ་ཉིད་ཀྱིས་བསྐུལ་ནས་",
            ""
        ],
        [
            "རང་སྣང་གཙོ་འཁོར་གྱི་བཀོད་པ་སྣང་བར་བྱས་ཏེ་",
            "འཁོར་འདུས་པའི་ཚོགས་རྣམས་ལ་གསོ༵ན་ཅི༵ག་ཅེས་",
            "ཉན་པར་བསྐུལ་བ་སྔོན་དུ་བཏང་བ་།",
            "འདིར་ནི་རང་སྣང་ཡེ་ཤེས་ཀྱི་དཀྱིལ་འཁོར་དུ་",
            "སྒྲ་ཚིག་དང་བྲལ་བའི་ཆོས་སྟོན་ཅིང་གཙོ་འཁོར་དགོངས་པ་གཅིག་ཏུ་གནས་པ་།",
            "དེ་འདྲའི་ཉན་བསྐུལ་མི་དགོས་ན",
            "འང་ཕྱི་རབས་གདུལ་བྱ་རྣམས་ཀྱི་རྒྱུད་འདི་",
            "འཆད་ཉན་བྱེད་ཚེ་སྣོད་ཀྱི་སྐྱོན་གསུམ་སྤང་དགོས་པའི་དོན་དུ་མདོ་ལས། ",
            "ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག་དང༌། ",
            "ངས་ཁྱོད་ལ་བཤད་དོ་ཞེས་གསུངས་པ་དང་སྒོ་བསྟུན་པ་ཡིན་ནོ།།",
            ""
        ],
        [
            "འཁོར་འདུས་པ་དེ་ལ་དེ་འདྲའི་ཚིག་གིས་",
            "དགོས་པ་མེད་ན་གསུངས་མི་རིགས་སོ་སྙམ་།",
            "དེ་བཞིན་གཤེགས་པའི་མདོ་སྡེ་ལས། ",
            "བྱང་ཆུབ་སེམས་དཔའ་ཆེན་པོ་སྒྲིབ་པ་རྣམ་སེལ་།",
            "ཐེག་པ་ཆེན་པོའི་ཆོས་བཤད་ནས་",
            "ཐེ་ཚོམ་དང་སོམ་ཉི་མ་།",
            "གལ་ཏེ་དེ་ལྟར་བྱས་ན་ངན་སོང་གི་",
            "གནས་སུ་ཆུད་པར་འགྱུར་ཏ་རེ། ",
            "ཞེས་གསུངས་པ་ལྟར་ཡིན་པས་ན་འཐད་པ་ཡིན་ནོ།། ",
            "རྟག་ཆད་སྐྱེ་འགག་ལ་སོགས་པའི་",
            "མཐའ་གང་ལའང་མི༵་གན༵ས་པའི་",
            "ཡེ༵་ཤེ༵ས་ཆེ༵ན་པོ་གཞོན་ནུ་བུམ་སྐུའི་",
            "ཁ་རྒྱ་རལ་ཏེ་ཡེ་ཤེས་ཀྱི་རླུང་གཡོས་པ་ལ༵ས་",
            "གཞི༵་སྣ༵ང་རང་སྣང་དུ་ཤ༵ར་ཚེ༵་འདི༵་ལྟ༵ར་",
            "རང་བཞིན་ཡུལ་གྱི་རྣམ་པ་ཉི༵་མ༵་ཤ༵ར་བ༵་ལྟ༵་བུ༵འི་",
            "འོ༵ད་ལྔ༵་དང་སྟེང་དུ་ཀ་དག་ཆོས་སྐུའི་",
            "སྣང་བ་ནམ་མཁའ་སྤྲིན་བྲལ་ལྟ་བུ་དང༌། ",
            "ཐད་ཀར་ལོངས་སྐུ་འོད་གསལ་གྱི་",
            "ཞིང་སྣང་ནམ་མཁའི་དབྱིངས་ཁྱབ་པ། ",
            "དེའི་རྩལ་ལས་འོག་ན་གཞི་སྣང་ཆེན་པོ་དང་",
            "དེའི་རྩལ་ལས་ལོངས་སྐུ་སྣང་བ་དང༌། ",
            "ཕྱོགས་མཚམས་ན་རང་བཞིན་སྤྲུལ་སྐུའི་ཞིང་སྣང་དང༌། ",
            "མར་འོག་ན་འཁོར་བའི་སྒོ་ལས་འགྲོ་དྲུག་གི་",
            "ཞིང་ཁམས་ཚད་མེད་པ་ཕྱི༵ར་",
            "ཤ༵ར་ན༵ས་འཁོར་འདས་དུས་གཅིག་ལ་རྫོགས་པ་ནི། ",
            "ངོ་བོ་སྟོང་པའི་ན༵ང་གད༵ངས་ཀྱིས་",
            "གོ་ཕྱེ་རང་བཞིན་གསལ་བའི་སྣང་བ་",
            "ཡུལ་དུ་ཤར་ནས་ཐུགས་རྗེ་",
            "ཡེ༵་ཤེ༵ས་ཡུལ་ཅན་གྱི༵་རོལ་པར་སྣང་སྟེ་",
            ""
        ],
        [
            "ལྷུན་གྲུབ་སྒོ་བརྒྱད་ཀྱི་རྩལ་སྨིན་པ་།",
            "བཤད་པའི་རྒྱུད་རིག་པ་རང་ཤར་ལས། ",
            "ངོ་བོ་མི་འགྱུར་བའི་ཡེ་ཤེས་མ་འགགས་པར་",
            "གསལ་བ་གཞོན་ནུ་བུམ་སྐུའི་གནས་ལུགས་ཞེས་བྱའོ།།",
            "རང་བཞིན་འོད་ལྔའི་སྣང་བ་མ་འགགས་པའོ།།",
            "ཐུགས་རྗེའི་སྣང་བ་ནི་དཔེར་ན་སྤྲིན་མེད་པ་ལྟ་བུ། ",
            "དེ་ནི་ཀ་དག་གི་གནས་ལུགས་ཞེས་བྱ་།",
            "རྒྱ་གར་ཡང་མ་ཆད་ཕྱོགས་གང་དུའང་མ་ལྷུང་བའོ།།",
            "དེའི་འོག་ན་ལྷུན་གྲུབ་རིན་པོ་ཆེའི་སྦུབས་ཞེས་བྱ་བ་ཡོད་དོ།།",
            ""
        ],
        [
            "དེ་ལ་འཆར་ལུགས་རྣམ་པ་དྲུག་ཡོད་དོ།།",
            "སྒོ་རྣམ་པ་གཉིས་ཡོད་དོ།།",
            "དེ་ནི་གཞི་ལྷུན་གྲུབ་ཅེས་ཀྱང་བྱའོ།།",
            "གཞི་མ་ངེས་པ་ཞེས་ཀྱང་བྱའོ།།",
            "གཞི་སྣ་ཚོགས་སུ་འཆར་བ་ཞེས་ཀྱང་བྱའོ།།",
            "དེ་མན་ཆད་ལྡོག་པའི་ས་ཡོད་དོ།།",
            ""
        ],
        [
            "དེའི་འོག་ན་གཞི་སྣང་ཆེན་མོ་ཞེས་བྱ་བ་ཡོད་དོ།།",
            "དེའི་འོག་ན་ལོངས་སྐུའི་སྣང་བ་ཡོད་དོ།།",
            "ཞེས་སོ།། ",
            "དེ་ལྟ་བུའི་སྣ་ཚོགས་གཞི་སྣ༵ང་གི་བཀོད་པ༵་",
            "ར༵བ་འབྱ༵མས་ནམ་མཁའ་གང་བར་ཤ༵ར་བ༵འི་",
            "གཞི་སྣང་ལྷུན་གྲུབ་ཀྱི་རྣམ་པ་དེ་དག་ཤར་ཚུལ་དྲུག་དང་",
            "སྒོ་གཉིས་ཀྱི་ཚུལ་དུ་རང་བྱུང་བ་ནི། ",
            "འོད་ལྟར་ཤར་བས་འོད་ལྔའི་སྣང་བ་འཇིག་རྟེན་།",
            "སྐུ་ལྟར་ཤར་བས་ལྷའི་སྐུ་གྲངས་།",
            "ཡེ་ཤེས་ལྟར་ཤར་བས་སངས་རྒྱས་ཀྱི་ཞིང་ཁམས་དག་པར་རང་སྣང༌། ",
            "གཉིས་མེད་ལྟར་ཤར་བས་མི་རྟོག་པའི་ཏིང་ངེ་འཛིན་ལ་གནས། ",
            "མཐའ་གྲོལ་ལྟར་ཤར་བས་ཆོས་ཉིད་ཟང་ཐལ་དུ་།",
            ""
        ],
        [
            "ཐུགས་རྗེ་ལྟར་ཤར་བས་སེམས་ཅན་ལ་སྙིང་རྗེ་ངང་གིས་།",
            "མ་དག་པ་འཁོར་བའི་སྒོ་ལྟར་ཤར་བས་",
            "ངོ་མ་ཤེས་ན་ལྡོག་པའི་སྒོ་།",
            "དག་པ་མྱང་འདས་ཀྱི་སྒོ་ལྟར་ཤར་བས་",
            "ངོ་ཤེས་ན་གྲོལ་བ་འབྱུང་བའི་སྒོ་བྱེད་པ་།",
            "བཀྲ་ཤིས་མཛེས་ལྡན་ལས། ",
            "ཀྱེ་མ་ང་ལ་འཁྲུལ་བ་མེད་ཀྱང་ངའི་རྩལ་ལས་འཁྲུལ་བ་བྱུང་།",
            "གཞི་མི་འགྱུར་བ་ལས་རང་བཞིན་མ་འགགས་པར་",
            "ཤར་ནས་ཐུགས་རྗེ་མ་ངེས་པ་ལས། ",
            "མ་རིག་པ་རང་བྱུང་།",
            "དཔེར་ན་ནམ་མཁའ་ལ་སྤྲིན་ཡང་དག་པར་ཡོད་པ་མ་ཡིན་ཏེ་",
            ""
        ],
        [
            "གློ་བུར་དུ་སྤྲིན་བྱུང་བ་དང་འདྲ་བར་གཞི་ལ་",
            "མ་རིག་པ་ཡོད་པ་ཅང་མ་ཡིན་ཏེ་",
            "ཐུགས་རྗེ་ལྟར་ཤར་བ་ལས་མ་རིག་པ་བྱུང་སྟེ་",
            "གཞི་ལྷུན་གྲུབ་གྱི་གནས་ལུགས་ཞེས་བྱ་བ་ཆགས་སོ།། ",
            "དེ་ཡང་མ་ངེས་པའི་སྣང་བ་ཆེན་པོ་ཞིག་ཏུ་གནས་སོ།།",
            "དེ་ཡང་འཆར་ལུགས་རྣམ་པ་བརྒྱད་དང་",
            "ལྡན་པ་རིན་པོ་ཆེ་གའུའི་གནས་ལུགས་ཞེས་བྱ་།",
            "ཡོན་ཏན་གྱི་གོ་མ་འགགས་པའོ།།",
            ""
        ],
        [
            "མ་གྲུབ་པའི་གྲུབ་པ་ཆེན་པོར་གནས་པ། ",
            "ཐུགས་རྗེ་ལྟར་འཆར་བའི་གོ་མ་འགགས་པ། ",
            "འོད་ལྟར་འཆར་བའི་སྣང་བ་མ་འགགས་པ། ",
            "ཡེ་ཤེས་ལྟར་འཆར་བའི་ལོངས་སྤྱོད་མ་འགགས་པ། ",
            "སྐུ་ལྟར་འཆར་བའི་ངོ་བོ་མ་འགགས་པ། ",
            "གཉིས་མེད་ལྟར་འཆར་བའི་ལྟ་བ་མ་འགགས་པ། ",
            "མཐའ་གྲོལ་ལྟར་འཆར་བའི་ཐབས་མ་འགགས་པ། ",
            "དག་པ་ཡེ་ཤེས་ཀྱི་སྒོ་མཐར་ཕྱིན་པ། ",
            "མ་དག་པའི་ཐུགས་རྗེ་མ་འགགས་པ། ",
            "འདོད་ཡོན་གྱི་ནོར་བུ་རིན་ཆེན་ལྟ་བུའོ།།",
            "ཞེས་སོ།། ",
            "དེ་ཡང་ངོ་བོའི་རྩལ་ལས་ལོངས་སྐུའི་སྣང་བ་དང༌། ",
            "ཡོན་ཏན་ཀྱི་རྩལ་ལས་རང་བཞིན་སྤྲུལ་སྐུའི་ཞིང་སྣང་དང༌། ",
            "ཐུགས་རྗེའི་རྩལ་འཁོར་བའི་སྒོ་རང་སྣང་དུ་རྨི་ལམ་ལྟར་ཤར་བ་།",
            "བཀྲ་ཤིས་མཛེས་ལྡན་ལས། ",
            "ནང་གཞོན་ནུ་བུམ་སྐུ་ཞེས་བྱ་བ་རྒྱ་རལ་ཏེ་",
            "ཕྱི་ལྷུན་གྲུབ་ཀྱི་གནས་ལུགས་སུ་གནས་སོ།།",
            "དུས་དེ་ཙམ་ན་ངའི་སྣང་བ་ཕྱིར་རལ་།",
            "སང་མ་སེང་མ། ",
            "ཤག་མ་ཤིག་མ། ",
            "ཁྲལ་མ་ཁྲོལ་མ། ",
            "ཡང་མ་ཡེང་མ། ",
            "འགུལ་བ། ",
            "འཕྲིག་པ་སྣ་ཚོགས་སུ་འཕྲོ་བ་འབྱུང་ངོ༌།།",
            ""
        ],
        [
            "དེ་ནས་ལྷུན་གྲུབ་གྱི་གནས་ལུགས་ཆེན་པོ་ཆགས་སོ།།",
            "དེའི་ཡེ་ཤེས་གོ་མ་འགགས་པ་ལས་",
            "ལོངས་སྤྱོད་རྫོགས་སྐུའི་ཞིང་གི་སྣང་ལུགས་ཆགས་སོ།།",
            "ཡོན་ཏན་གྱི་གོ་མ་འགགས་པ་ལས་",
            "རང་བཞིན་སྤྲུལ་སྐུའི་སྣང་ལུགས་ཆགས་སོ།།",
            "དེའི་ཐུགས་རྗེའི་གོ་མ་འགགས་པ་ལས་",
            "མ་དག་པའི་སྣང་ལུགས་འབྱུང་ངོ༌།།",
            "ཞེས་སོ།། ",
            "དེ་ལྟ་བུའི་གཞི་དེ་ལ་རང་ངོ་ལྷུན་གྲུབ་ཀྱི་སྣང་བ་རྒྱ་ཆེ་ཞིང་",
            ""
        ],
        [
            "རང་ངོ་མ་ཤེས་པ་དང་ཤེས་པའི་སྟོབས་ཀྱིས་",
            "འཁོར་འདས་སྣ་ཚོགས་འབྱུང་བའི་སྦུབས་ཆེ་བ་།",
            "མུ་ཏིག་ཕྲེང་བ་ལས། ",
            "ངོ་བོ་ཟང་ཐལ་སྦུབས་རེ་ཡངས།། ",
            "རང་བཞིན་ཀུན་ཁྱབ་བརྡལ་རེ་ཆེ།། ",
            "ཐུགས་རྗེ་ཀུན་འབྱུང་སྐྱེད་རེ་ཆེ།། ",
            "ཁྱབ་པ་ཡེ་གདངས་བཀྲག་རེ་གསལ།། ",
            "གནས་པ་ཐོགས་མེད་བང་རེ་མགྱོགས།།",
            ""
        ],
        [
            "རིག་པའི་རང་གདངས་འོད་རེ་གསལ།། ",
            "སྟོང་པ་ཀུན་འབྱུང་ངོ་རེ་མཚར།། ",
            "ཞེས་སོ།།",
            "གཞི་སྣང་དེའི་རང་ངོ་ལ་སྣང་ཚུལ་དེ་ལྟར་སྣང་ཡང་",
            "འཁྲུལ་བ་གདོད་ནས་མ་གྲུབ་།",
            "དེ་ཉིད་ལས། ",
            "གཞི་སྣང་ཆེན་པོ་དེ་ཉིད་ལ།། ",
            "མ་རིག་པ་ཞེས་བཏགས་མེད་པས། །",
            " འཁྲུལ་བར་གྲུབ་པ་ཡོད་མ་ཡིན།།",
            ""
        ],
        [
            "བློ་ཞེས་ཀུན་ཏུ་མ་བཏགས་པས། །",
            " དྲི་མ་འཁྲུལ་བའི་མིང་ཡང་མེད།།",
            "ཅེས་སོ།། ",
            "བཞི་པ་འཁྲུལ་གྲོལ་འབྱུང་བའི་འཐད་པ་།",
            "གྲོལ་བ་འབྱུང་བའི་འཐད་པ་དང༌། ",
            "འཁྲུལ་བ་འབྱུང་ཚུལ་འཐད་པ་དང་བཅས་བཤད་པ་དང་གཉིས་ལས། ",
            "དང་པོ་སྟོན་པ་ཀུན་ཏུ་བཟང་པོ་གཞི་ལས་འཕགས་པའི་",
            "སྐད་ཅིག་ལ་གཞི༵་སྣང༵་ལྷུན༵་གྲུབ༵་ཀྱི་",
            "སྒོ་བརྒྱད་རང་སྣང་དུ༵་ཤར་བ་དེ་གཞན་དུ་",
            "མ་བཟུང་བར་གཟུ་བོའི་བློས་རང་གདངས་སུ་",
            "ངོ༵་ཤེ༵ས་པས་འགྱུ་བ་རང་ཐོག་ཏུ་",
            "ཆོད་དེ་སྐད་ཅིག་དང་པོ་ལ་རང་སྣང་དུ་",
            "ཤར་བ་རང་ངོ་ཤེས་པའི་རྟོགས་པ་སྐྱེས་ཏེ་",
            "བྱེ་བྲག་ཕྱེད། ",
            "གཉིས་པ་ལ་འཁྲུལ་བ་སངས་ཤིང་",
            "ཡེ་ཤེས་རྒྱས་པས་གཞི་འབྲས་བུར་སྨིན་ཏེ་",
            "ངོ་བོ་ཡེ་སངས་རྒྱས་པ་ལ་ཡང་སངས་རྒྱས་པ་ཞེས་",
            "བྱ་བ་རང་སྣང་ཀ་དག་ཏུ་ཐིམ་ནས་",
            "གཞི་ཐོག་ཏུ་ཀུན་གྱི་སྔོན་རོལ་དུ་སངས་རྒྱས་པ་།",
            ""
        ],
        [
            "ཐལ་འགྱུར་ལས། ",
            "དེ་ལྟར་འཁོར་འདས་ཐོག་མཐའ་ལས། །",
            " སངས་རྒྱས་འཁྲུལ་བར་མ་གྱུར་པ། །",
            " གཞི་ལས་འཕགས་པའི་དབང་པོ་ཡིས། །",
            " རང་སྣང་རང་བཞིན་མེད་པར་ཤེས།། ",
            "རྟོག་དཔྱོད་ཡིད་རྣམས་ཕྱིར་མ་ཤོར། །",
            " འགྱུ་བ་རང་ཐག་ཆོད་པའོ།།",
            "ཞེས་སོ།། ",
            "དེའི་ཚེ་ལྷུན་གྲུབ་ཀྱི་ཐིམ་ཚུལ་བརྒྱད་འབྱུང་བ་ནི། ",
            "འོད་འོད་ལ་ཐིམ་པས་གསལ་བ་རིས་མེད་",
            "ཤེལ་འོད་ནང་དུ་ཐིམ་པ་ལྟ་བུའོ།།",
            "སྐུ་སྐུ་ལ་ཐིམ་པས་མཁྱེན་ཆ་ནང་དུ་",
            "གསལ་བ་བུམ་ནང་གི་སྐུ་ལྟ་བུའོ།།",
            "ཡེ་ཤེས་ཡེ་ཤེས་ལ་ཐིམ་པས་རིག་པ་གཞི་ཐོག་ཏུ་",
            "གྲོལ་བ་མ་པང་དུ་བུ་འཇུག་པ་ལྟ་བུ། ",
            "གཉིས་མེད་གཉིས་མེད་ལ་"
        ],
        [
            "ཐིམ་པས་ཆོས་ཅན་དང་ཆོས་ཉིད་འདྲེས་པ་ཆུ་ལ་ཆུ་ཐིམ་པ་ལྟ་བུ། ",
            "མཐའ་གྲོལ་མཐའ་གྲོལ་ལ་ཐིམ་པས་ཆོས་ཉིད་རང་ངོ་ལ་",
            "གནས་པ་བུམ་ནང་གི་ནམ་མཁའ་གཞིའི་ནམ་མཁའ་ལ་ཐིམ་པ་ལྟ་བུ། ",
            "ཐུགས་རྗེ་ཐུགས་རྗེ་ལ་ཐིམ་པས་གདུལ་བྱ་དང་",
            "འདུལ་བྱེད་དབྱིངས་སུ་ནུབ་པ་ཉི་མ་རྒས་པའི་ཟེར་ལྟ་བུ། ",
            "མ་དག་པ་འཁོར་བའི་སྒོ་དག་པ་ཡེ་ཤེས་ལ་ཐིམ་པས་",
            "འཁོར་འདས་དབྱིངས་སུ་འདུས་པ་སྦྲའི་ཆོན་ཐག་བསྡུས་པ་ལྟ་བུ། ",
            "དག་པ་ཡེ་ཤེས་ཀྱི་སྒོ་ངོ་བོ་ལ་ཐིམ་པས་གདོད་མའི་",
            "ཀ་དག་ལ་བཙན་ས་ཟིན་པ་སེང་གེས་གངས་ཟིན་པ་ལྟ་བུ་།",
            "རིན་ཆེན་སྤུངས་པ་ལས། །",
            " རོལ་པའི་རྩལ་ལས་ཐིམ་ལུགས་བརྒྱད། །",
            " ལྷུན་གྲུབ་ངེས་པ་མེད་པའི་གཞི། །",
            " ཡོན་ཏན་ཚུལ་དུ་འདི་ལྟ་བུ། །",
            " ཐུགས་རྗེ་ཉིད་ནི་ཐུགས་རྗེ་ལ།། ",
            "རང་གི་ངོ་བོ་རང་ཐིམ་པས། །",
            " མ་བཞག་ཐོབ་པའི་ཚུལ་གྱིས་ནི། །",
            " མཛད་པ་མེད་པའི་ཀློང་དུ་འདས།། ",
            "མི་མཛད་ཅི་ཡང་མ་ཡིན་པས། །",
            " བྱེད་སྤྱོད་ཐམས་ཅད་མྱ་ངན་འདས།། ",
            "མ་བྱས་བྱེད་པར་སྣང་བྱེད་པས། །",
            " འདུས་བྱས་རྣམས་ནི་དག་པའི་ཀློང༌། །",
            " དེ་ཉིད་རང་ལ་རང་ཐིམ་པས། །",
            " གཞན་དུ་སོང་བ་མ་ཡིན་ནོ།། ",
            "དཔེར་ན་ཉི་མའི་སྙིང་པོ་ལ།།",
            ""
        ],
        [
            "རང་གི་ཟེར་རྣམས་རང་ཐིམ་ལྟར། །",
            " རང་གི་གདངས་དང་བཅས་པ་ཡི། །",
            " གཟིགས་སྣང་ཐམས་ཅད་མྱ་ངན་འདས།། ",
            "འདི་ཀུན་ཡོན་ཏན་རིན་པོ་ཆེ། །",
            " རྐྱེན་ལ་མི་གནས་རང་སའོ།། ",
            "ཞེས་པ་ལྟར་ལྷུན་གྲུབ་སྒོ་བརྒྱད་ཐམས་ཅད་ལ་ཐིམ་ཚུལ་རྒྱ་ཆེར་གསུངས་སོ།། ",
            "དེའི་ཚེ་ཀུན་ཏུ་བཟང་པོའི་ཆོས་དྲུག་བརྙེས་ཚུལ་ནི། ",
            "ལུང་ལས་མ་བྱུང་པའི་མན་ངགསེམས་ལས་མ་བྱུང་པའི་སངས་རྒྱས། ",
            "རྒྱུ་ལས་མ་བྱུང་པའི་འབྲས་བུ། ",
            "རང་སྣང༌། ",
            "རང།",
            "རང་གྲོལ་དུ་ཤེས་ནས་སངས་རྒྱས་སོ།།",
            "དེ་ཡང་ལུང་ལས་མ་བྱུང་སྟེ་",
            "སྟོན་བྱེད་ཀྱི་སློབ་དཔོན་མེད་པས། ",
            "དཔལ་རང་བྱུང་གི་སངས་རྒྱས་སོ།།",
            ""
        ],
        [
            "སེམས་ལས་མ་བྱུང་སྟེ་ཡེ་ཤེས་རང་གསལ་དུ་སངས་རྒྱས་སོ།།",
            "རྒྱུ་ལས་མ་བྱུང་སྟེ་རིག་མཁན་ཉིད་རང་གྲོལ་དུ་སངས་རྒྱས་སོ།།",
            "རང་སྣང་སྟེ་དབྱིངས་སེམས་ཉིད་འོད་གསལ་བ་རང་ངོར་ཤར་རོ། །",
            "རང་ཤར་ཏེ་རིག་པ་དེ་ཉིད་དེ་ལྟར་སྣང་བའོ།།",
            "རང་གྲོ༵ལ་ཏེ་རིག་དུས་རིག་པ་རང་འཁྲུལ་མེད་",
            "ཡེ་ཡིན་ཆེན་པོར་རྟོགས་པའི་ཕྱིར་རོ། །",
            "རང་སྣང་དུ་རིག་པར་སྐྱེས་པའི་ལྷན་ཅིག་སྐྱེས་པའི་",
            "མ་རིག་པ་བཅོམ་རིག་པར་ཤར་བས་བདག་ཉིད་གཅིག་པའི་མ་རིག་པ་།",
            "རང་སྣང་གཞན་དུ་མ་བཟུང་བས་ཀུན་ཏུ་",
            "བཏགས་པའི་མ་རིག་པ་བཅོམ་ནས་",
            "དབྱིངས་ནས་ཕྱི་གསལ་དུ་ཉུག་ཙམ་བྱུང་པས་",
            "གདོད་མའི་ངང་ལས་ཡུད་ཙམ་སྣང་ཞི༵ང༌། ",
            "གཡོས་ཀྱང་རིག་མཁན་ཉིད་ཀྱང་རང་གྲོལ་ཏེ་",
            "འཛིན་མེད་ཀ་དག་གི་ཀློང་དུ་གཞི་སྣང་རང་ཐིམ་ལ་སོང་སྟེ",
            ""
        ],
        [
            "དབྱིངས་ནས་ཤར་བའི་སྣང་བ་ལུང་མ་བསྟན་གྲོལ་འཁྲུལ་གང་གིའང་གཞིར་རུང་བ་།",
            "རིག་པའི་རང་གདངས་སུ་ཤེས་པས་",
            "ལུང་མ་བསྟན་རང་གྲོལ་ཏེ་",
            "རི་བོ་ཏ་ལར་ཉི་མ་ཤར་བ་ལྟར་གྱུར་པ་ཡིན་།",
            "དགོངས་པ་བཀའ་བགྲོས་ཀྱི་རྒྱུད་ལས། ",
            "དེ་ཚེ་ཀུན་བཟང་ཆོས་དྲུག་གིས། །",
            " གཞི་ཤེས་མ་རིག་གསུམ་བཅོམ་ནས།། ",
            "ཉུག་ཙམ་ལས་ནི་ཡུད་ཙམ་སྟོང༌། །",
            " རིག་ཙམ་བྱུང་བས་རིག་གྲུབ་།",
            "སལ་གྱིས་བསལ་བས་མུན་ཁོངས་སངས།། ",
            "ཝལ་གྱིས་བྱུང་བས་འཐིབ་པ་མེད།།",
            ""
        ],
        [
            "སྒྲོ་སྐུར་བྲལ་བས་མ་རིག་དག། ",
            "འགྱུར་བ་མེད་པས་ནམ་མཁའ་འདྲ།། ",
            "དེ་ཡང་རྡོ་རྗེ་སེམས་དཔའ་ཉོན།། ",
            "འཁྲུལ་བ་མ་རིག་ལོག་བཅོམ་པས། །",
            " ལུང་མ་བསྟན་པ་རང་བརླག་སྟོང༌། །",
            " བེམ་རིག་ཕྱེད་པས་གཞི་དང་འཕྲད།། ",
            "དེ་ཕྱིར་མ་རིག་མུན་པ་སངས།། ",
            "རི་བོ་ཏ་ལར་ཉི་ཤར་འདྲ།། ",
            "ཞེས་སོ།།",
            ""
        ],
        [
            "དེ་ལྟར་དབྱིངས་སུ་སངས་རྒྱས་ནས་དེ་ལས་",
            "མ་གཡོས་སྐུ་གསུང་ཐུགས་ཀྱི་རོལ་པ་",
            "ནམ་མཁའ་སྲིད་དུ་གདུལ་བྱའི་ཁམས་ལ་འགོག་མེད་དུ་སྣང་།",
            "རྒྱུད་བླ་མ་ལས། ",
            "ཆོས་ཀྱི་སྐུ་ལས་མ་གཡོས་པར། །",
            " སྤྲུལ་པའི་རང་བཞིན་སྣ་ཚོགས་ཀྱི། །",
            " སྐྱེ་བ་མངོན་པར་སྐྱེ་བ་དང༌། །",
            " དགའ་ལྡན་གནས་ནས་འཕོ་བ་དང༌། །",
            " ལྷུམས་སུ་ཞུགས་དང་བལྟམས་པ་དང༌། །",
            " བཟོ་ཡི་གནས་ལ་མཁས་པ་དང༌། །",
            " བཙུན་མོའི་འཁོར་དགྱེས་རོལ་པ་དང༌། །",
            " ངེས་འབྱུང་དཀའ་བ་སྤྱད་པ་དང༌། །",
            " བྱང་ཆུབ་སྙིང་པོར་གཤེགས་པ་དང༌། །",
            " བདུད་སྡེ་བཅོམ་དང་རྫོགས་པར་ནི། །",
            " བྱང་ཆུབ་ཆོས་ཀྱི་འཁོར་ལོ་དང༌། །",
            " མྱ་ངན་འདའ་པར་གཤེགས་མཛད་རྣམས། །",
            " ཡོངས་སུ་མ་དག་ཞིང་རྣམས་སུ། །",
            " སྲིད་པ་ཇི་སྲིད་གནས་པར་སྟོན།། ",
            "ཞེས་གསུངས་པ་ལྟར་ཡིན་ནོ།། ",
            "གཉིས་པ་ནི། ",
            "གཞི་ལྷུན་གྲུབ་རིན་པོ་ཆེའི་སྦུབས་ལས་ངོ་བོ་སྟོང་པས་གོ་།",
            "རང་བཞིན་གསལ་བ་ཡུལ་དུ་།",
            "ཐུགས་རྗེ་རིག་པ་ཡུལ་དཔྱོད་ནུས་སུ་ཤར་ཏེ་",
            "རང་ངོ་མ༵་ཤེས༵་པ་ལ་ལྟོས་ནས་མ༵་རི༵ག་པ༵་གསུམ་དང་",
            "རྐྱེན་བཞིའི་སྟོབས་ཀྱིས་འཁྲུལ་སྣང་སྣ་ཚོགས་འབྱུང་ངོ༌།།",
            ""
        ],
        [
            "མ་རིག་པ་གསུམ་ནི། ",
            "རྒྱུ་བདག་ཉིད་གཅིག་པའི་མ་རིག་པ་ལུང་མ་བསྟན་གྱི་",
            "ཤེས་པ་རང་གི་ངོ་བོ་སྐྱེས་ཙམ་པ་དང༌། ",
            "ལྷན་གཅིག་སྐྱེས་པའི་མ་རིག་པ་ཡུལ་སྣང་རང་སྣང་དུ་མ་ཤེས་པ་དང༌། ",
            "ཀུན་ཏུ་བཏགས་པའི་མ་རིག་པ་གཟུང་འཛིན་དགག་སྒྲུབ་ཏུ་ཞེན་པ་།",
            "སྒྲོན་མ་སྣང་བྱེད་ལས། ",
            "དེ་ལྟར་གནས་པའི་གཞི་དེ་ལས། །",
            " རྒྱུ་དང་འཁྲུལ་བའི་ས་བོན་ནི། །",
            " གསལ་བའི་ཆ་ནི་ཕྱིར་ཤོར་བས། །",
            " ཤེས་པ་གསལ་གསལ་རིག་རིག་སྟེ།། ",
            "མ་རིག་པ་ནི་གསུམ་དག་ལས། །",
            " ཡུད་ཙམ་ཕྱིར་འགྱུའི་སྣང་ཆ་ལ།། ",
            "ཡུལ་དེ་བདག་ཏུ་བཟུང་བའི་བློས། །",
            " གཞི་དང་གཞི་ཡི་སྣང་ཆ་ལ།། ",
            "གཞི་དང་གཞི་ཤེས་ཁྱད་པར་འཁྲུལ། །",
            " ཞེས་སོ།།",
            "རྐྱེན་བཞི་ནི་གཞི་སྣང་རང་ལས་བྱུང་བར་མ་ཤེས་པ་རྒྱུའི་རྐྱེན། ",
            "དེ་ཉིད་ཡུལ་དུ་ཤར་བ་དམིགས་པའི་རྐྱེན། ",
            "བདག་དང་བདག་གིར་བཟུང་བ་བདག་པོའི་རྐྱེན། ",
            "དེ་གསུམ་དུས་མཚུངས་དེ་"
        ],
        [
            "མ་ཐག་པའི་རྐྱེན་དང་བཞི་ཡིན་ཏེ",
            "རྡོ་རྗེ་སེམས་དཔའ་སྙིང་གི་མེ་ལོང་ལས། ",
            "རྣམ་པ་ལས་རྐྱེན་རྣམ་པ་བཞི་འབྱུང་ངོ༌།། ",
            "དེ་ཡང་གཞི་འོད་ཁྱིམ་གྱི་ཚུལ་དུ་གནས་པ་།",
            "རྒྱུའི་རྐྱེན་ཞེས་བྱ་བ་སྟེ་མ་རིག་པ་དངོས་སོ།། ",
            "དེ་ལ་རྟོག་དཔྱོད་དུ་སོང་བས་",
            "བདག་པོའི་རྐྱེན་ཞེས་བྱའོ།། ",
            "དེ་ལ་ཡུལ་ཡུལ་ཅན་དུ་བཟུང་བས། ",
            "དམིགས་པའི་རྐྱེན་ཞེས་བྱ་།",
            ""
        ],
        [
            "དཔེར་ན་མེ་ལོང་ལ་སྐྱེས་བུའི་བྱད་བསྟན་པ་ལྟ་བུའོ།། ",
            "དེ་གསུམ་དུས་མཚུངས་པས་མཚུངས་པ་དེ་མ་ཐག་པའི་རྐྱེན་ཞེས་བྱའོ།། ",
            "དེ་རང་གི་གཞི་ཡིན་པ་ལ་རང་གིས་ངོ་མ་ཤེས་།",
            "འཁྲུལ་ནས་ཁམས་གསུམ་འཁོར་བ་གྲུབ་བོ། །",
            " ཞེས་སོ།།",
            "རྒྱུ་གསུམ་རྐྱེན་བཞི་དེ༵འི་དབ༵ང་གི༵ས་",
            "རྟོག༵་པ༵་འཁྲུལ༵་ན༵ས་རྟེན་འབྲེལ་བཅུ་གཉིས་རི༵མ་པ༵ར་གྲུབ་སྟེ་",
            "ཕྱི་རོལ་དུ་ལོ་བཅུ་གཉིས་དང་ཟླ་བའི་ཆ་བཅུ་གཉིས། ",
            "ནང་དུ་སྐྱེ་མཆེད་བཅུ་གཉིས་ཀྱི་ཕུང་པོར་སྨིན་ནས",
            ""
        ],
        [
            "རིགས་དྲུག་འཁོ༵ར་བ༵་པ་རྣ༵མས་ཀྱི་",
            "ལས་སྣང་དཔག་ཏུ་མེད་པ་གྲུབ༵་བོ༵། །",
            " རྟེན་འབྲེལ་བཅུ་གཉིས་ནི། ",
            "རང་ཤར་ལས། ",
            "དེ་ཡང་མ་རིག་པ་ལས་།",
            "མ་རིག་པ་ལས་འདུ་བྱེད་དོ།། ",
            "འདུ་བྱེད་རྣམ་པར་ཤེས་པའོ།། ",
            "རྣམ་པར་ཤེས་ལས་མིང་འབྱུང་ཞིང༌།། ",
            "མིང་ལས་གཟུགས་ཀྱི་རང་བཞིན་འབྱུང༌།།",
            ""
        ],
        [
            "གཟུགས་ལས་སྐྱེ་མཆེད་རྣམ་དྲུག་འབྱུང༌།། ",
            "སྐྱེ་མཆེད་དྲུག་ལས་རེག་པ་འབྱུང༌།། ",
            "རེག་ལས་ཚོར་བ་འབྱུང་བར་འགྱུར།། ",
            "ཚོར་ལས་སྲེད་པ་འབྱུང་བར་འགྱུར།། ",
            "སྲེད་པ་ལས་ནི་ལེན་པ་འབྱུང༌།། ",
            "ལེན་པ་ལས་ནི་སྲིད་པ་འབྱུང༌།།",
            ""
        ],
        [
            "སྲིད་པ་ལས་ནི་སྐྱེ་བ་འབྱུང༌།། ",
            "སྐྱེ་བ་ལས་ནི་རྒས་པ་འབྱུང༌།། ",
            "རྒས་པ་ལས་ནི་ན་བ་འབྱུང༌།། ",
            "ན་བ་ལས་ནི་འཆི་བ་འབྱུང༌།། ",
            "ཞེས་གསུངས་པ་ལྟར་མ་རིག་པ་གསུམ་ནི་མ་རིག་པ། ",
            "དེ་ལས་འཁྲུལ་བས་འདུ་བྱེད། ",
            "དེ་ལས་ཡུལ་ལ་སྤྱོད་པའི་རྣམ་ཤེས། ",
            "དེ་ལས་འདི་ནི་ཡུལ་ལོ་སྣང་བའོ་ཞེས་མིང་དུ་འཛིན་པ་དང༌། །",
            " མིང་ཅན་གཟུགས་སུ་འཛིན་པ་ནི། ",
            "འཁྲུལ་བ་དང་པོའི་མིང་གཟུགས་ཞེས་བྱའོ།།",
            "དེ་ལས་ཡུལ་དྲུག་ལ་སྐྱེ་ཞིང་མཆེད་པའི་",
            "སྐྱེ་མཆེད་དྲུགདེ་ལས་ཡུལ་ལ་འཛིན་པའི་རེག་པ། ",
            "དེ་ལས་ཆགས་སྡང་བར་མའི་ཚོར་བ། ",
            "དེ་ལས་ཡུལ་ལ་ཞེན་པའི་སྲེད་པ། ",
            "དེ་ལས་ཡུལ་དང་དུ་ལེན་པ། ",
            "དེ་ལས་འཁྲུལ་སྣང་འབྱུང་ངེས་སུ་བྱེད་པའི་སྲིད་པ། ",
            "དེ་ལས་ཁམས་གསུམ་དུ་སྐྱེ་བ། ",
            "དེ་ལས་རྒ་བ་ན་བ་ཤི་བ་སོགས་",
            "སྡུག་བསྔལ་གྱི་ཕུང་པོ་ཆེན་པོ་འདི་འབྱུང་བ་།",
            ""
        ],
        [
            "འདི་ནི་གཞི་སྣང་ལས་དང་པོར་མཆེད་པའི་རྟེན་འབྲེལ་གྱི་ཚུལ་ཡིན་།",
            "སྲིད་པ་སོ་སོར་འཁྲུལ་དུས་ཀྱི་རྟེན་འབྲེལ་ཀྱང་ཞར་ལ་ཤེས་པར་བྱའོ།། ",
            "དེ་ལྟར་ལས་དང་ཉོན་མོངས་པ་མཐུ་བརྟས་ནས་",
            "སྲིད་པ་གསུམ་གྱི་ཕུང་ཁམས་སྐྱེ་མཆེད་ཐམས་ཅད་གྲུབ་།",
            "མུ་ཏིག་ཕྲེང་བ་ལས། ",
            "དེ་ལྟར་འཇིག་རྟེན་གསུམ་པོ་ནི། །",
            " ཕུང་པོ་ལྔ་དང་དབང་པོ་ལྔ། །",
            " ཡན་ལག་ལྔ་དང་དོན་སྙིང་ལྔ། །",
            " ཡུལ་ལྔ་དང་ནི་ཉོན་མོངས་ལྔ། །",
            " སེམས་ལྔ་ཡིད་ལྔ་རྟོག་པ་ལྔ། །",
            " གཟུང་འཛིན་འཁོར་བ་ཉིད་དུ་གྲུབ།། ",
            "འཁྲུལ་བ་གཉིས་སྣང་དེ་ལྟ་བུ། །",
            " དཔེར་ན་མྱུར་འགྲོའི་འཁོར་ལོ་བཞིན། །",
            " རྒྱུན་ཆགས་འཁོར་ལ་ཡུན་རིང་གནས། །",
            " ཞེས་ཡུལ་ལྔ་ནི་འོད་ལྔ་ལ་བདག་ཏུ་བཟུང་བ་ལས་།",
            "ཉོན་མོངས་ལྔ་ནི་ཡེ་ཤེས་ལྔ་རང་ངོ་མ་ཤེས་པ་ལས་།",
            ""
        ],
        [
            "སྣ་ཚོགས་སྡུད་པའི་ལུས་སེམས་སོགས་ནི་",
            "ཆོས་ཉིད་ཀྱི་རང་གདངས་མ་ཤེས་པ་ལས་།",
            "ཀུན་ཏུ་འཚོལ་བའི་ཡིད་དང༌། ",
            "གཏན་ལ་འབེབས་པའི་ཡིད་དང༌། ",
            "རྣམ་པར་རེག་པའི་ཡིད་དང༌། ",
            "ངེས་པར་འཇོག་པའི་ཡིད་དང༌། ",
            "ཡིད་ཀྱི་རྣམ་པར་ཤེས་པའི་ཡིད་དང་ལྔ་ནི་",
            "རླུང་ལྔ་རྣམ་པར་མ་དག་པ་ལས་།",
            "བསམ་པ་དྲན་པས་འཛིན་པའི་བདག་ཏུ་རྟོག་པ་དང༌། ",
            "ཡུལ་དུ་མ་ལ་བདག་ཏུ་རྟོག་པ་དང༌། ",
            "འགྱུ་བ་ཐ་དད་ལ་བདག་ཏུ་རྟོག་པ་དང༌། ",
            "ཤེས་པའི་རྣམ་པ་ཙམ་ལ་བདག་ཏུ་རྟོག་པ་དང༌། ",
            "ཆོས་རྣམ་པར་སེམས་པ་དང་བཅས་པ་ལ་བདག་ཏུ་རྟོག་པ་དང་ལྔ་ནི། ",
            "འགྱུ་བ་རང་ཐོག་མ་ཆོད་པ་ལས་བྱུང་ངོ༌།། ",
            "ལྔ་པ་གྲོལ་འཁྲུལ་ཐམས་ཅད་ལ་གཞིས་ཁྱབ་ཚུལ་ནི། ",
            "དབྱིངས༵་སྐྱེ་མེད་ཀ་དག་གི་ཀློང་ལ༵ས་ཤར་བའི་",
            "དབྱིང༵ས་སྣ༵ང་འཁོ༵ར་འད༵ས་ཐ༵མས་ཅ༵ད་གནས་ལུགས་སྟོང་པའི་ངོས་ནས་གཞལ་ན་",
            "ཡེ་ནས་སྐྱེ་བ་མེད་པར་མཉམ་པ་དང༌། ",
            "སྣང་ཚུལ་དག་པའི་ངོས་ནས་དཔག་ན་",
            "སྐུ་དང་ཡེ་ཤེས་ཀྱི་འཁོར་ལོར་དག་པར་འདྲ་བས་ན་",
            "འཁོར་བ་མྱང་འདས་སུ་ངོ་སྤྲད། ",
            "མྱང་འདས་ནང་གསལ་ཆོས་སྐུ་རུ་ལ་",
            "བཟླས་ཏེ་སྣང་བ་སྐུའི་རོལ་པ། ",
            "སྒྲ་གྲགས་གསུང་གི་ཆོ་འཕྲུལ། ",
            "དྲན་རྟོག་ཐུགས་ཀྱི་ཡོ་ལང་འབའ་ཞིག་ཡིན་པས་ན་",
            "རྩལ་སྣང་མཐའ་དག་ཀུན་བྱེད་ཀུན་ཏུ་བཟང་པོའི་",
            "ངོ༵་བོ༵་ལ༵ས་གཞན༵་མིན༵་པ༵་ལ༵་ངེ༵ས་ཤེ༵ས་བསྐྱེ༵ད་པར་བྱའོ།།",
            ""
        ],
        [
            "ཞེས་གདམས་།",
            "ཀུན་བྱེད་ལས། ",
            "ཀྱེ་སྟོན་པའི་སྟོན་པ་ཀུན་བྱེད་རྒྱལ་པོ་ཡིས། །",
            " སྙིང་པོ་སྐུ་ཡི་དཀྱིལ་འཁོར་བཀོད་པ་ནི། །",
            " ཇི་ལྟར་སྣང་ཞིང་གནས་པའི་ཆོས་རྣམས་ཀུན། །",
            " སྐྱེ་བ་མེད་པའི་ཆོས་དབྱིངས་ངང་ལ་བཀོད།། ",
            "སྙིང་པོའི་དོན་ལ་བླང་དོར་མེད་པའི་ཕྱིར། །",
            " དེ་ཡང་ཀུན་བྱེད་ང་ཡིས་བཀོད་པ་ཡིན།། ",
            "ཀྱེ་སྟོན་པའི་སྟོན་པ་ཀུན་བྱེད་རྒྱལ་པོ་ཡིས། །",
            " སྙིང་པོ་གསུང་གི་དཀྱིལ་འཁོར་བཀོད་པ་ནི། །",
            " ཇི་ལྟར་གྲགས་ཤིང་གནས་པའི་ཆོས་རྣམས་ཀུན། །",
            " སྐྱེ་མེད་དབྱིངས་ལ་ཚིག་གི་གསུང་དུ་བཀོད།། ",
            "སྙིང་པོ་བརྗོད་དུ་མེད་པའི་གསུང་ལ་འདུས།།",
            ""
        ],
        [
            "དེ་ཡང་ཀུན་བྱེད་རྒྱལ་པོའི་བཀོད་པ་ཡིན།། ",
            "ཀྱེ་སྟོན་པའི་སྟོན་པ་ཀུན་བྱེད་རྒྱལ་པོ་ཡིས། །",
            " སྙིང་པོ་རིག་པའི་དཀྱིལ་འཁོར་བཀོད་པ་ནི། །",
            " ཇི་ལྟར་དྲན་རིག་རྟོག་པ་ཐམས་ཅད་ཀུན། །",
            " མ་སྐྱེས་ཀུན་བྱེད་ཉིད་ཀྱི་དོན་དུ་།",
            "ཀུན་བྱེད་ང་ཡི་སྐུ་གསུང་ཐུགས་ཉིད་ནི། །",
            " མ་བཅོས་རྣལ་དུ་བཞག་པའི་དཀྱིལ་འཁོར་གསུམ། །",
            " མ་བཀོད་དུས་གཅིག་རྫོགས་པའི་དོན་རྟོགས་ན། ",
            "ལྷུན་གྲུབ་སྙིང་པོའི་དོན་ལ་འཇུག་པར་བྱེད།། ",
            "ཅེས་སོ།། ",
            "བྱེ་བྲག་ཏུ་ཁམས་གསུམ་འཁོར་བའི་",
            "སྣང་བ་ཐམས་ཅད་དང་པོའང་དབྱིངས་ཀྱི་",
            "ཆ་ལ་བཟུང་བས་དེའི་ཆ་རེ་སྦྱར་དུ་ཡོད་།",
            ""
        ],
        [
            "ད་ལྟའང་དབྱིངས་ཀྱི་རོལ་པ་ལས་",
            "གཞན་དུ་མ་སོང་བས་ན་ཕུང་པོ་དང་",
            "འབྱུང་བ་ལ་སོགས་པ་སྐུ་དང་ཡེ་ཤེས་ཀྱི་ཆར་།",
            "སྒོ་གསུམ་སྐུ་གསུང་ཐུགས་སུ་།",
            "སྐྱེ་རྒ་ན་འཆིའི་སྣང་བ་ཆོས་དབྱིངས་ཡེ་ཤེས་ཀྱི་རོལ་པར་ཤར་ཞིང་",
            "བྱ་བྱེད་སྣང་བ་ཐམས་ཅད་ཆོས་ཉིད་ཀྱི་",
            "ལྟ་སྒོམ་ཆེན་པོ་རང་སྣང་བ་ཡིན་།",
            "མུ་ཏིག་ཕྲེང་བ་ལས། ",
            "ཇི་ལྟར་སྨྲ་དང་བྱ་བྱེད་རྣམས། །",
            " སྟོང་རིག་གསལ་བའི་སྤྱོད་པ་ཡིན།། ",
            "བཟང་དང་ངན་པའི་རྟོག་པ་རྣམས། །",
            " སྒོམ་པ་ཆུ་བོའི་ཀློང་ཆེན་ཡིན།། ",
            "ལོག་ལྟ་ཡང་དག་འདོད་པ་རྣམས། །",
            " རྣལ་འབྱོར་རིས་མེད་ལྟ་བ་ཡིན།།",
            ""
        ],
        [
            "རེ་དང་དོགས་པར་འཛིན་པ་ཀུན། །",
            " ཟང་མ་ཐལ་བྱུང་འབྲས་བུ་ཡིན།། ",
            "ཕྱག་རྒྱ་ཆེན་པོ་མངོན་འདོད་པས། །",
            " སྟོང་གསུམ་ཐམས་ཅད་དཀྱིལ་འཁོར་ལ།། ",
            "ཆར་དང་ཁུ་རླུང་ཆག་ཆག་བཏབ།། ",
            "འགྲོ་བའི་ལམ་དམིགས་ཐིག་ཆེན་ཏེ།། ",
            "རྐང་པའི་རྗེས་ནི་རྡུལ་ཚོན་རིས། །",
            " འགྲོ་བར་འདོད་པ་སྟངས་སྟབས་ཉིད། །",
            " ཡན་ལག་བསྐྱོད་པ་ཕྱག་རྒྱའོ།། ",
            "ཇི་ལྟར་སྨྲས་པ་སྔགས་ཀྱི་ཚིག། ",
            "བསམ་པ་རྣམས་ནི་བསྐྱེད་རིམ་ཡིན།།",
            ""
        ],
        [
            "ཡིད་ལ་འགྱུ་བ་མཆོད་པ་ཉིད། །",
            " གཟུགས་སུ་སྣང་བ་ལྷ་ཡི་སྐུ། །",
            " སྒྲ་ཆེན་བརྗོད་པ་རོལ་མོ་ཉིད། །",
            " རང་གི་ལུས་ནི་བུམ་པ་ལ།། ",
            "སྐྲ་ནི་ལོ་འདབ་ཁ་རྒྱན་མཛེས།། ",
            "ཁྲག་དང་ཆུ་སེར་ཆུ་རྣམས་ཉིད། །",
            " དོན་སྙིང་ལ་སོགས་རྫས་ཀྱིས་གཏམས།། ",
            "རང་ལ་སྣང་བའི་དབང་རྣམས་བྱིན།། ",
            "མ་བསྐུར་ཉིད་ལ་རྫོགས་པའོ།། ",
            "འདའ་བར་འདོད་པ་དམ་ཚིག་ལ།།",
            ""
        ],
        [
            "བསྲུང་བར་འདོད་པ་བཅིངས་པ་ཡིན།། ",
            "གྲོལ་བར་འདོད་པ་ཉམས་པ་སྟེ།། ",
            "མེད་པར་འདོད་པ་ཐུབ་མཆོག་ཡིན།། ",
            "བཟའ་དང་བཏུང་བ་བསྙེན་པ་ལ།། ",
            "ཉལ་དང་འདུག་པ་སྒྲུབ་པའོ།། ",
            "འདུ་བྱེད་རྣམ་ནི་ལྷག་གནས་ཡིན།།",
            ""
        ],
        [
            "གློ་དང་ལུད་པས་དཀྱིལ་འཁོར་སྒྲུབ།། ",
            "མཐོང་བ་རྣམས་ནི་ཕྱག་རྒྱའི་བརྡ། །",
            " དེ་ལ་ཆགས་པ་ཉམས་མྱོང་ཡིན།། ",
            "ཤིས་རིག་གསལ་བ་གདམས་ངག་ལ།། ",
            "ལུས་སེམས་གཉིས་འདུས་གདབ་པའི་ཡུལ། །",
            " སྐྱེ་རྒ་ན་འཆི་གོམས་པའི་གནད། །",
            " ཚོགས་དྲུག་མ་འགགས་རྟོགས་པའོ།། ",
            "ཞེས་སོ།། ",
            "དེ་ལྟར་སྣང་སྲིད་འཁོར་འདས་ཐམས་ཅད་དག་མཉམ་ཆོས་སྐུའི་",
            "རང་བཞིན་དུ་ལ་བཟླ་བ་ནི་ནང་རྒྱུད་སྡེ་གསུམ་གྱི་",
            "དགོངས་པའི་ཞེ་ཕུགས་མ་ནོར་བ་ཡིན་ནོ།།",
            ""
        ],
        [
            "ཞེས༵་དེ་ལྟར་བཀའ་བསྩལ་ཏེ་",
            "གཙོ་འཁོར་ཐ༵མས་ཅ༵ད་དགོ༵ངས་ཀློང་ཆོས་ཉིད་ཡངས་པ༵འི་",
            "ང༵ང་དུ༵་རོ་གཅིག་ཏུ་གན༵ས་སོ༵། །",
            "གཞི་ལས་གཞི་སྣང་འཆར་ཚུལ་འདི་ལ།།",
            "འཆད་ཚུལ་གཞན་ཡང་རྒྱུད་སྡེ་སྒྱུ་འཕྲུལ་དྲྭ་བ་",
            "སྡེ་བརྒྱད་ཀྱི་དགོངས་པ་དང་སྦྱར་ཏེ་",
            "འཆད་ཚུལ། ",
            "སྒྲུབ་སྡེ་བཀའ་བརྒྱད་ཀྱི་མན་ངག་དང་སྦྱར་ཏེ་",
            "འཆད་ཐབས་ཡོད་ཀྱང༌། ",
            "རྒྱུད་སྡེའི་དོན་གནད་ཤིན་ཏུ་རྒྱ་ཆེ་བ་དང་",
            "ཁྱད་པར་སྒྲུབ་པ་བཀའ་བརྒྱད་ཀྱི་འཆད་ཐབས་རེ་རེ་བཞིན་སྦྱར་ཏེ་",
            "བཤད་ན་",
            "ཡི་གེ་ཧ་ཅང་མང་བར་དོགས་ནས་",
            "རེ་ཞིག་བཏང་སྙོམས་སུ་བཞག་ལ",
            ""
        ],
        [
            "ཤེས་པར་འདོད་ན་སླར་ཡང་སྤྲོས་པས་ཆོག་།",
            "ཐུབ་བསྟན་འདབ་སྟོང་འཛུམ་པའི་སྐྱེད་ཚལ་དུ། །",
            "མན་ངག་སྦྲང་རྩིས་མྱོས་པའི་རྐང་དྲུག་ངས། །",
            "ལེགས་བཤད་མགྲིན་གླུ་སྙན་པོའི་མཆོད་སྤྲིན་འདི། །",
            "བརྒྱུད་གསུམ་བླ་མ་མཉེས་པའི་དཔྱིད་དུ་འབུལ། །",
            "བར་སྐབས་ཀྱི་ཚིགས་བཅད་དོ།། ",
            "༈ གསུམ་པ་རྟོགས་བྱེད་ལམ་རྒྱུད་བཤད་པ་།",
            "འཁོར་གྱི་སེམས་དཔའི་ཚོགས་ཀྱིས་ཞུ་བ་འབུལ་བ་དང༌། ",
            "སྟོན་པས་གསང་གསུམ་གྱི་རྩལ་ལས་",
            "ལམ་རྒྱུད་གསལ་བར་བསྟན་པ་དང་གཉིས་ལས། ",
            "དང་པོ་ལ་མཚམས་སྦྱར་བ་དང༌། ",
            "དགྱེས་པའི་བཞད་པ་ངོམ་པ། ",
            "བསྟོད་པའི་གླུ་དབྱངས་སྒྲོག་པ། ",
            "ཞུ་བ་དངོས་དང་བཞི་ལས། ",
            "དང་པོ་ནི་སྟོན་འཁོར་དགོངས་པ་དབྱེར་མེད་པའི་",
            "ཚོམ་བུའི་སྣང་བ་རང་སྣང་ལོངས་སྤྱོད་རྫོགས་པའི་ཞིང་དུ་",
            "འཛོམས་པ་དེ༵འི་ཚེ༵་འཁོ༵ར་གྱི་སེམས་དཔའ་རི༵ག་འཛི༵ན་བཞིའི་",
            "ཚུལ་སྟོན་པའི་འདུས༵་པ༵འི་ཚོགས་རྣམས་ཀྱིས་",
            "སླར་ཡ༵ང་གསོ༵ལ་བ༵་འདི་ལྟར་ཕུལ་ལོ། །",
            " དེ་ལ་རིག་འཛིན་བཞི་ནི། ",
            "མོས་སྤྱོད་ཀྱི་ལམ་མཐར་ཐུག་པ་ན་",
            "ཡིད་ལྷའི་རྣལ་འབྱོར་དུ་སྨིན་ཀྱང༌། ",
            "ལུས་རྣམ་སྨིན་ལས་གནས་མ་གྱུར་པ། ",
            "ལུས་རྒྱ་དང་བྲལ་ཚེ་ཕྱག་རྒྱ་ཆེན་པོའི་སྐུ་འཐོབ་པ་རྣམ་སྨིན་རིག་འཛིན། ",
            "མཐོང་ལམ་ཡན་ཆོད་སློབ་པའི་",
            "ལམ་རྣམ་སྨིན་གྱི་ལུས་རྡོ་རྗེའི་ལུས་སུ་གྱུར་ནས་",
            "རྟེན་དེ་ལ་སངས་རྒྱས་སུ་འགྱུར་བ། ",
            "ཕུང་པོ་ཟག་མེད་དང་ཡེ་ཤེས་ཀྱི་གཟིགས་པ་དང་",
            "ལྡན་པ་ཚེ་དབང་རིག་འཛིན། ",
            "འཕགས་པ་སློབ་པའི་ལམ་ཁྱད་པར་ཅན་གང་ཞིག་",
            "རང་ལུས་གང་བསྒོམ་པའི་ལྷར་གྱུར་ཏེ་",
            "སངས་རྒྱས་དང་མཛད་པ་ཆ་འདྲའང་",
            "མཐར་འབྲས་དངོས་མ་ཐོབ་པ་ཕྱག་ཆེན་རིག་འཛིན། ",
            "སྤངས་རྟོགས་མཐར་ཕྱིན་ནས་"
        ],
        [
            "མི་སློབ་པ་མངོན་དུ་མཛད་པ་ལྷུན་གྲུབ་རིག་འཛིན་ཡིན་ནོ།།",
            "རིག་འཛིན་བཞིའི་ས་མཚམས་དེ་ལྟར་འཇོག་པ་ནི་",
            "ཀུན་མཁྱེན་ཀློང་ཆེན་རབ་འབྱམས་ཀྱི་",
            "རྗེས་སུ་འབྲངས་ཏེ་བཤད་པ་ཡིན་ནོ།། ",
            "གཉིས་པ་ནི་རྩོལ་སྒྲུབ་ཅན་གྱི་ལམ་བསླབ་པའི་",
            "མཐའ་བཅུ་གཅིག་ལྟ་བུ་ནི་གདུལ་བྱ་རིམ་གྱིས་",
            "འདྲེན་པའི་ཐབས་ཁྱད་པར་ཅན་ཡིན་པས་ན་",
            "དགྱེས་པའི་བཞད་པ་ཨ༵་ལ༵་ལ༵་ཧོ༵། ",
            "ཞེས་ངོམ་པ་ཡིན་ནོ།། ",
            "བསླབ་པའི་མཐའ་བཅུ་གཅིག་གང་ཞེ་།",
            "དེ་ཁོ་ན་ཉིད་ལྟ་བ། ",
            "མི་གཡོ་བ་ཏིང་ངེ་འཛིན། ",
            "ལ་དོར་བ་སྤྱོད་པ། ",
            "བཀོད་པ་དཀྱིལ་འཁོར། ",
            "རིམ་པ་བགྲོད་པ་དབང༌། ",
            "མི་འདའ་བ་དམ་ཚིགདོན་དུ་གཉེར་བ་སྒྲུབ་པ། ",
            "གནས་སུ་སྟོབ་པ་མཆོད་པ། ",
            "རོལ་བ་ཕྲིན་ལས། ",
            "འཆང་བ་ཕྱག་རྒྱ། ",
            "བཟླས་པ་སྔགས་ཏེ་བཅུ་གཅིག་།",
            "དང་པོ་ལྟ་བ་།",
            ""
        ],
        [
            "ངོ་བོ་ནི། ",
            "དྲིཥྟའི་སྒྲ་ལས་དྲངས་ན་ལྟ་བ་ཞེས་བྱ་།",
            "གཞལ་ཡུལ་གང་ལ་ཤེས་རབ་ཀྱིས་",
            "སྒྲོ་འདོགས་བཅད་ནས་མཐའ་གཅིག་ཏུ་",
            "ངེས་པར་འཛིན་པའི་བློའོ།། ",
            "དབྱེ་བ་ནི། ",
            "སྣང་བ་སྐུ་ཡུལ་ཅན་ཡེ་ཤེས་སུ་དག་པ་ཆེན་པོར་ལྟ་བ་ཆོས་ཅན་ལྟ་བ། ",
            "འཁོར་འདས་ཀྱི་ཆོས་ཐམས་ཅད་ལ་གཅིག་དུ་",
            "བྲལ་སོགས་དབུ་མའི་གཏན་ཚིགས་ཀྱིས་ཚུལ་བཞིན་དཔྱད་པས་",
            "སྐྱེ་མེད་སྟོང་པའི་དོན་ངེས་པ་ནི་ཆོས་ཉིད་ལྟ་བ། ",
            "ལྷག་པའི་བདེན་པ་དག་མཉམ་གཉིས་པོ་དབྱེར་མེད་པ་",
            "ཆོས་སྐུ་ཆེན་པོ་སོ་སོ་རང་གིས་རིག་པར་བྱ་བ་ནི་",
            "རང་རིག་ལྟ་བའི་ལྟ་བ་དང་གསུམ་ཡོད་དོ།། ",
            "གཉིས་པ་ཏིང་འཛིན་ལ་ངོ་བོ་དབྱེ་བ་གཉིས་ལས། ",
            "དང་པོ་ནི། ",
            "ས་མ་དྷིའི་སྒྲ་ལས་མཉམ་པའི་བློ་།",
            "སེམས་ལས་སུ་རུང་བའི་སྒོ་ནས་",
            "དམིགས་ཡུལ་ལ་རྩེ་གཅིག་ཏུ་གནས་།",
            "བྱིང་རྒོད་སོགས་ཀྱིས་མི་མཉམ་པ་མེད་པའོ།།",
            ""
        ],
        [
            "དབྱེ་བ་།",
            "དུས་ཀྱིས་དབྱེ་བ་དང༌། ",
            "ངོ་བོའི་སྒོ་ནས་དབྱེ་བ་གཉིས་ལས། ",
            "དང་པོ་༼དུས་ཀྱིས་དབྱེ་བ་༽ནི། ",
            "དབྱིངས་ཡེ་དབྱེར་མེད་པ་དོན་གྱི་ལྷ་དང་",
            "དེའི་དབང་གིས་སྣང་བ་གཟུགས་སྐུ་རྟགས་ཀྱི་ལྷ་།",
            "དེ་ལྟ་བུའི་ལྷ་ལ་དམིགས་ན་",
            "ལྕགས་ལ་གསེར་འགྱུར་གྱི་རྩིས་ཐེབས་པ་བཞིན་བདག་གི་",
            "དེ་ཁོ་ན་ཉིད་ལྷའི་དེ་ཁོ་ན་ཉིད་ཀྱིས་བརླབས་པར་ཤེས་ནས་",
            "མོས་པས་སྒོམ་པ་བྱིན་གྱིས་བརླབས་པའི་རྣལ་འབྱོར་དང༌། ",
            "གསེར་སོགས་བཞུས་ཏེ་གཟུགས་སྐུ་བྱེད་པ་བཞིན་",
            "བྱང་ཆུབ་ཀྱི་སེམས་དག་པ་ལས་",
            "གཟུགས་སྐུ་བསྐྱེད་པར་ཤེས་ནས་",
            "ལས་སུ་རུང་བའི་ཚུལ་གྱིས་སྒོམ་པ་ཡོངས་སུ་",
            "བརྟགས་པའི་རྣལ་འབྱོར་དང༌། ",
            "ཆུ་དྭངས་པར་གཟུགས་བརྙན་རྩོལ་མེད་དུ་",
            "འཆར་བ་བཞིན་རང་བཞིན་དག་པར་རྟོགས་པའི་",
            "ཏིང་འཛིན་སྐད་ཅིག་ལ་རྫོགས་པ་རྫོགས་པའི་",
            "རྣལ་འབྱོར་དང་གསུམ་ཡིན་ལ",
            ""
        ],
        [
            "འདི་གསུམ་གྱི་ནང་དུ་མདོ་སྔགས་མཐའ་དག་འདུས་པར་",
            "རྣམ་སྣང་སྒྱུ་དྲྭ་ལས་གསུངས་སོ།། ",
            "གཉིས་པ་༼ངོ་བོའི་སྒོ་ནས་དབྱེ་བ་༽ནི། ",
            "བསྐྱེད་རྫོགས་གཉིས་ཡིན་།",
            "དང་པོ་བསྐྱེད་རིམ་ནི། ",
            "སྐྱེ་གནས་བཞིའི་བག་ཆགས་སྦྱོང་བྱེད་",
            "བདག་སྲས་གཞན་སྲས་མངོན་བྱང་ལྔ་བསྐྱེད་རྡོ་རྗེའི་ཆོ་ག་བཞི་བསྐྱེད་སོགས་རྒྱས་པ། ",
            "འབྲིང་པོ་ཆོ་ག་གསུམ་།",
            "བསྡུས་པ་ཨ་ནུ་ལྟར་སྔགས་ཙམ་ལས་བསྐྱེད་པ། ",
            "ཤིན་ཏུ་བསྡུས་པ་ཨ་ཏི་ལྟར་",
            "སྐད་ཅིག་དྲན་རྫོགས་སུ་སྒོམ་པ་དང་བཞིར་ཡོད་།",
            "རྫོགས་རིམ་ལ། ",
            "ཐབས་ལམ་སྟེང་འོག་གི་སྒོ་ལ་བརྟེན་པ་སོགས་དང༌། ",
            "གྲོལ་ལམ་རྣམ་པར་མི་རྟོག་པའི་རྣལ་འབྱོར་རིམ་དང་",
            "ཅིག་ཅར་གྱིས་བསྡུས་པ་རྣམས་སོ།། ",
            "གསུམ་པ་སྤྱོད་པ་།",
            ""
        ],
        [
            "ངོ་བོ། དབྱེ་བ་གཉིས་ལས། ",
            "དང་པོ་༼ངོ་བོ་༽ནི། ",
            "ཙརྻའི་སྒྲ་ལས་སྤྱོད་པ་ཞེས་བྱ་།",
            "ཐབས་ཤེས་ཁྱད་པར་ཅན་གྱིས་ཟིན་པའི་སྒོ་ནས་",
            "སྤྱད་པར་བྱ་བའི་ཡུལ་ལ་ཚུལ་བཞིན་སྤྱོད་པའི་",
            "སྔགས་པའི་སྒོ་གསུམ་གྱི་ལས་ཐམས་ཅད་དོ།། ",
            "དབྱེ་བ་།",
            "རྟེན་གྱིས་དབྱེ་ན་ལུས་ངག་ཡིད་གསུམ་གྱི་སྤྱོད་པ་གསུམ། ",
            "ངོ་བོས་དབྱེ་།",
            "ཐབས་ལམ་བརྟུལ་ཞུགས་ཀྱི་སྤྱོད་པ། ",
            "གྲོལ་ལམ་བག་ཡོད་ཀྱི་སྤྱོད་པ་གཉིས། ",
            "དང་པོ་༼ཐབས་ལམ་བརྟུལ་ཞུགས་ཀྱི་སྤྱོད་པ༽ལ་ཐུན་མོང་སྤྱིའི་སྤྱོད་པ་དང༌། ",
            "ཁྱད་པར་སྦྱོར་སྒྲོལ་གྱི་སྤྱོད་པ་གཉིས་སོ།།",
            "གཉིས་པ་༼གྲོལ་ལམ་བག་ཡོད་ཀྱི་སྤྱོད་པ་༽ལ་དད་བརྩོན་གྱི་སྤྱོད་པ་སོགས་",
            "རིམ་གྱིས་པའི་སྤྱོད་པ་དང༌། ",
            "བླང་དོར་མེད་པ་ཅིག་ཅར་བའི་སྤྱོད་པ་དང་གཉིས་སོ།།",
            ""
        ],
        [
            "དུས་ཀྱི་སྒོ་ནས་དབྱེ་།",
            "ལས་དང་པོ་པ་དགེ་སྦྱོང་གཞོན་ནུའི་སྤྱོད་པ། ",
            "རྐྱེན་ཐུབ་ནས་སྨྱོན་པ་བརྟུལ་ཞུགས་ཀྱི་སྤྱོད་པ། ",
            "བརྟན་པ་ཐོབ་ནས་རྒྱལ་པོ་ས་འཛིན་གྱི་སྤྱོད་པ་དང་གསུམ། ",
            "ཡང་ན་སློབ་དཔོན་བཀུར་ཞིང་དབང་ནོད་ནས་",
            "དམ་ཚིག་སྲུང་བ་དང་ཇི་ལྟར་སྒྲུབ་པའི་མན་ངག་ཞུས་ལ་",
            "བཀའ་ལས་མི་འདའ་བར་བྱེད་པ་དང་པོ་འཇུག་པའི་སྤྱོད་པ། ",
            "བསྙེན་པ་དང་སྒྲུབ་པ་ལ་ཞུགས་པ་བར་དུ་དངོས་གྲུབ་སྒྲུབ་པའི་སྤྱོད་པ། ",
            "དངོས་གྲུབ་གྲུབ་ནས་",
            ""
        ],
        [
            "སྒྲུབ་པ་ཆེན་པོའི་ལས་ལ་སྦྱོར་བ་མཐར་གྲུབ་པའི་",
            "སྤྱོད་པ་དང་གསུམ་ཡོད་དོ།། ",
            "བཞི་པ་དཀྱིལ་འཁོར་ལ་ངོ་བོ་དབྱེ་བ་གཉིས་ལས། ",
            "དང་པོ་ནི་མཎྜལ་ཞེས་པའི་སྒྲ་ལས་དྲངས་ན་",
            "མཎྜ་ནི་སྙིང་པོའམ་བཅུད་དང༌། ",
            "ལ་ནི་ལེན་ཅིང་འཛིན་པ་སྟེ་སྙིང་པོའི་",
            "ཡོན་ཏན་འཛིན་པའི་གཞིར་གྱུར་པའམ། ",
            "སྒྲ་ཐད་ཀར་བསྒྱུར་ན་",
            "ཀུན་ནས་ཟླུམ་ཞིང་ཡོངས་སུ་བསྐོར་བའི་དོན་",
            "དུ་འཇུག་པས་དཀྱིལ་འཁོར་ཞེས་བྱ་སྟེ",
            "གཙོ་བོ་ལ་འཁོར་གྱིས་བསྐོར་བའི་དོན་།",
            "གཙོ་འཁོར་གཞལ་ཡས་ཁང་དང་བཅས་པ་ལའཇུག་པས་",
            "ཡོན་ཏན་མཆོག་གི་གཞི་འཛིན་པ་རྟེན་དང་",
            "བརྟེན་པའི་བདག་ཉིད་དུ་སྣང་བ་གང་ཡིན་པའོ།། ",
            "དབྱེ་བ་ལ་ངོ་བོའི་སྒོ་ནས་དབྱེ་བ་དང༌། ",
            "རིགས་ཀྱིས་དབྱེ་བ་གཉིས། ",
            "དང་པོ་ནི། ",
            "གཞི་ལམ་འབྲས་བུའི་དཀྱིལ་འཁོར་གསུམ་།",
            ""
        ],
        [
            "དང་པོ་གཞི་རང་བཞིན་གྱི་དཀྱིལ་འཁོར་ནི། ",
            "སྣོད་བཅུད་ཡེ་ནས་ལྷར་གནས་པ་ཡིན་།",
            "ངོ་བོ་དག་མཉམ་བདེན་པ་དབྱེར་མེད་རྣམ་པ་མ་འགགས་པ་",
            "གང་འདུལ་གྱི་བཀོད་པར་འཆར་བ་ཡིན་པས། ",
            "རིགས་གཅིག་ནས་བསམ་ཡས་སྒྱུ་འཕྲུལ་དྲྭ་བའི་བར་དུ་དབྱེར་རུང་ངོ༌།། ",
            "གཉིས་པ་ལམ་སྒོམ་པའི་དཀྱིལ་འཁོར་དང༌། ",
            "མཚོན་བྱ་སྐུ་གསུང་ཐུགས་ཀྱི་དཀྱིལ་འཁོར་དང་གཉིས་ཡིན་།",
            "དང་པོ་རྡུལ་ཚོན། ",
            "རས་བྲིས། ",
            "ཐིགཚོམ་བུ་དང་བཞི་ཡོད་།",
            "གཉིས་པ་སྐུ་དཀྱིལ་ལུས་ལྷར་གསལ་བ་དཔའ་བོ་གཅིག་པ་ནས་",
            "དལ་ཡོངས་རྫོགས་ཀྱི་ལྷ་དང་གཞལ་ཡས་ཁང་གསལ་བ། ",
            "གསུང་དཀྱིལ་ལྷ་གཙོ་འཁོར་གྱི་སྔགས་གསལ་ཞིང་བཟླ་བ། ",
            "ཐུགས་དཀྱིལ་ཡེ་ཤེས་ལྔ་ལམ་དུ་བྱེད་པའོ།།",
            ""
        ],
        [
            "གསུམ་པ་འབྲས་བུ་མཐར་ཕྱིན་པའི་དཀྱིལ་འཁོར་ནི། ",
            "ལམ་ཡོངས་སུ་རྫོགས་ནས་སྐུ་དང་ཡེ་ཤེས་འདུ་འབྲལ་མེད་པའི་རང་བཞིན་མངོན་དུ་གྱུར་པ་།",
            "དེ་ལའང་སྐུ་གསུམ་དང་ཡེ་ཤེས་བཞིའི་དཀྱིལ་འཁོར། ",
            "སྐུ་གསུང་ཐུགས་ཡོན་ཏན་ཕྲིན་ལས་ལྔའི་དཀྱིལ་འཁོར་དུ་དབྱེར་རུང་ངོ༌།།",
            "གཉིས་པ་རིགས་ཀྱིས་དབྱེ་ན་རྟེན་གཞལ་ཡས་ཁང་གི་དཀྱིལ་འཁོར་ནི་",
            "ལྟེ་བ་ལ་ཕྱོགས་ཀྱི་བཀོད་པས་ཀུན་ནས་བསྐོར་བས་དལ་ཏེ་",
            "གནས་ཕུན་སུམ་ཚོགས་པའོ།།",
            "བརྟེན་པ་ལྷའི་དཀྱིལ་འཁོར་ནི་གཙོ་བོ་ལ་འཁོར་གྱི་ལྷ་ཚོགས་ཀྱིས་བསྐོར་བ་སྟེ་",
            "སྟོན་འཁོར་ཕུན་སུམ་ཚོགས་པའོ།། ",
            "གཉིས་མེད་ཡེ་ཤེས་ཆེན་པོའི་དཀྱིལ་འཁོར་ནི། ",
            "རང་བྱུང་གི་ཡེ་ཤེས་ལ་དྲན་རིག་གི་ཤེས་པས་བསྐོར་བ་སྟེ་",
            "ཆོས་དང་དུས་ཕུན་སུམ་ཚོགས་པའོ།།",
            "གཞན་ཡང་རང་བཞིན་དང་ཏིང་ངེ་འཛིན་དང་གཟུགས་བརྙན་གྱི་དཀྱིལ་འཁོར་གསུམ་དང༌། ",
            "སྐུ་གསུང་ཐུགས་ཡེ་ཤེས་རྡོ་རྗེའི་དཀྱིལ་འཁོར་བཞི་དང༌། ",
            "གསང་བའི་སྙིང་པོའི་རྒྱུད་ཕྱི་མ་ལས། ",
            "འདི་ནི་རང་བཞིན་དཀྱིལ་འཁོར་དང༌། །",
            " གཟུགས་བརྙན་ལྷག་པའི་གཟུགས་བརྙན་གསུམ། །",
            " ཏིང་འཛིན་ལྷག་པའི་ཏིང་འཛིན་དང༌། །",
            " བྱང་ཆུབ་སེམས་དང་ཚོགས་མཆོག་བསྟན།།",
            ""
        ],
        [
            "ཅེས་དཀྱིལ་འཁོར་བདུན་དུ་གསུངས་པ་སོགས་",
            "དབྱེ་སྒོ་མང་ཡང་གོང་གི་གཞི་ལམ་འབྲས་གསུམ་གྱི་",
            "དཀྱིལ་འཁོར་དུ་མ་འདུས་པ་མེད་དོ།། ",
            "ལྔ་པ་དབང་།",
            "ངོ་བོ་དབྱེ་བ་གཉིས་ལས། ",
            "ངོ་བོ་ནི་ཨ་བྷི་ཥིཉྩ་ཞེས་པའི་སྒྲ་ལས་དྲངས་ན་ཨ་བྷི་མངོན་པ། ",
            "ཥིཉྩ་གཏོར་བའམ་བླུག་པའི་དོན་ཡིན་པས། ",
            "སྔགས་ཀྱི་དབང་བསྐུར་བའི་ཆོ་ག་ཟབ་མོ་ལ་བརྟེན་ནས",
            "སློབ་བུའི་སྒོ་གསུམ་ཆ་མཉམ་དང་བཅས་པའི་",
            "དྲི་མ་འཁྲུད་པའམ་གཏོར་བར་བྱེད་ཅིང༌། ",
            "རྡོ་རྗེ་བཞིར་སྨིན་པའི་ཡེ་ཤེས་འཆར་བའི་ནུས་པ་",
            "ཁྱད་པར་ཅན་རྒྱུད་ལ་འཇོག་པའམ་བླུག་པར་བྱེད་པའོ།། ",
            "དབྱེ་བ་ནི། ",
            "གཞི་དུས་ཀྱི་དྲི་མ་བཞི་སྦྱོང་བ་དང༌། ",
            "ལམ་བཞི་སྒོམ་པ་དང༌། ",
            "འབྲས་བུ་སྐུ་བཞི་ཐོབ་བའི་དོན་དུ་",
            "ལུས་དང་རྩ་སྤྲུལ་སྐུར་དག་བྱེད་བུམ་དབང༌། ",
            "ངག་དང་རླུང་ལོངས་སྐུར་དག་བྱེད་གསང་དབང༌། ",
            "ཡིད་དང་ཐིག་ལེ་ཆོས་སྐུར་དག་བྱེད་ཤེས་རབ་ཡེ་ཤེས་ཀྱི་དབང༌། ",
            "སྒོ་གསུམ་ཆ་མཉམ་དུ་ངོ་བོ་ཉིད་སྐུ་རུ་དག་པར་བྱེད་པ་",
            "ཚིག་དབང་དང་བཞིར་ཡོད་ལ",
            "དེ་རྣམས་ལ་ནང་གསེས་ཀྱི་དབྱེ་བསྡུ་དཔག་མེད་ཡོད་པ་ནི་",
            "རྒྱུད་སྡེ་སོ་སོ་ལས་རྟོགས་པར་བྱའོ།།",
            ""
        ],
        [
            "དྲུག་པ་དམ་ཚིག་ལ་ངོ་བོ་དབྱེ་བ་གཉིས་ལས། ",
            "ངོ་བོ་ནི། ",
            "ས་མ་ཡ་ཞེས་པའི་སྒྲ་ལས་དྲངས་ན་དམ་ཚིག་སྟེ་",
            "འདའ་བར་མི་བྱ་བའི་དོན་ཅན་ནོ།།",
            "བདག་ཉིད་ཆེན་པོ་རྣམས་ཀྱི་བཀས་བཅད་པ་བཞིན་",
            "འདའ་བར་མི་བྱ་བར་འཇུག་ལྡོག་ཚུལ་བཞིན་བྱེད་པའོ།།",
            "དབྱེ་བ་།",
            "སྤྱི་དང་ཁྱད་པར་ལྷག་པའི་དམ་ཚིག་གསུམ་ལས། ",
            "སྤྱིའི་དམ་ཚིག་ནི་སོ་ཐར་བྱང་སེམས་སྔགས་ཕྱི་པས་",
            "བསྲུང་བྱར་གསུངས་པ་ཐམས་ཅད་དོན་མེད་དུ་འདའ་བར་མི་བྱ་བའོ།། ",
            "ཁྱད་པར་གྱི་དམ་ཚིག་ནི། ",
            "སྔགས་བླ་མེད་རང་ལ་གྲགས་པའི་རྩ་བ་དང་ཡན་ལག་གི་དམ་ཚིག་རྣམས་སོ།།",
            "ལྷག་པའི་དམ་ཚིག་ནི་སྒྲུབ་པ་ཆེན་པོའི་དུས་སྐབས་སུ་",
            "རྒྱུན་གྱི་བསྲུང་བྱ་ལས་ལྷག་པར་དམིགས་བསལ་དུ་གསུངས་པ། ",
            "སེང་གེའི་ཁོག་པ་མི་བཤིག་པ་ལ་སོགས་པ་རྣམས་ཡིན་ནོ།།",
            ""
        ],
        [
            "བདུན་པ་སྒྲུབ་པ་།",
            "ངོ་བོ་དང་དབྱེ་བ་གཉིས། ",
            "ངོ་བོ་ནི། ",
            "སཱ་དྷ་ནའི་སྒྲ་ལས་ཀུན་ཏུ་ལེན་པ་།",
            "འདོད་པའི་དོན་ལེན་པའམ་སྒྲུབ་པར་བྱེད་པས་ན་",
            "བསྒྲུབ་པའམ་ཡང་ན་སིདྡྷིའི་སྒྲ་ལས་དངོས་གྲུབ་།",
            "གསང་སྔགས་ཀྱི་ཐབས་ཁྱད་པར་ཅན་གྱི་སྒོ་ནས་",
            "དོན་དུ་གཉེར་བྱ་མཆོག་ཐུན་མོང་གི་དངོས་གྲུབ་སྒྲུབ་པར་བྱེད་པ་བསྙེན་སྒྲུབ་ཀྱིས་བསྡུས་པའོ།། ",
            "གཉིས་པ་དབྱེ་བ་ལ་བཞི་ལས། ",
            "དང་པོ་བསྒྲུབ་བྱའི་སྒོ་ནས་དབྱེ་ན་",
            "ཐུན་མོང་དང་མཆོག་གི་དངོས་གྲུབ་གཉིས། ",
            "ཐུན་མོང་ལའང་ལས་ཕྲ་མོ་དང་ཆེན་པོ་གཉིས། ",
            "མཆོག་ལའང་གནས་སྐབས་དང་མཐར་ཐུག་གི་དབྱེ་བ་གཉིས་ཡོད་དོ།།",
            ""
        ],
        [
            "དེ་ཡང་རོ་ལངས་ཚེ་དང་པྲ་སྒྲུབ་སོགས་ཐུན་མོང༌། ",
            "རྡོ་རྗེ་སེམས་དཔའ་དང་ཚོགས་སྒྲུབ་སྨན་སྒྲུབ་སོགས་མཆོག་གི་",
            "དངོས་གྲུབ་སྒྲུབ་པར་བྱེད་པ་ཡིན་ནོ།། ",
            "གཉིས་པ་རྟེན་གྱི་སྒོ་ནས་དབྱེ་།",
            "ཕྱི་རོལ་ཡོ་བྱད་སྣ་ཚོགས་པའི་རྫས་ལ་བརྟེན་ནས་",
            "སྒྲུབ་པ་དང༌། ",
            "ནང་ལུས་ལྟ་སྟངས་སོགས་ཀྱི་རྩོལ་བ་དང༌། ",
            "ངག་བཟླས་བརྗོད་ཡིད་ཏིང་འཛིན་ལ་",
            "གནས་ནས་སྒྲུབ་པ་དང་གཉིས་།",
            "གསུམ་པ་ངོ་བོས་དབྱེ་།",
            "བསྐྱེད་རིམ་ལ་བརྟེན་ནས་སྒྲུབ་པ་དང༌། ",
            "རྫོགས་རིམ་ལ་བརྟེན་ནས་སྒྲུབ་པའོ།།",
            ""
        ],
        [
            "བཞི་པ་སྒྲུབ་ཚུལ་གྱིས་དབྱེ་།",
            "བསྙེན་པ་དང་སྒྲུབ་པ་གཉིས། ",
            "དང་པོ་ལ་བསྙེན་པ་ཉེ་བསྙེན་གཉིས། ",
            "གཉིས་པ་ལ་སྒྲུབ་པ་སྒྲུབ་ཆེན་གཉིས་ཀྱི་དབྱེ་བ་ཡོད་དོ།། ",
            "བརྒྱད་པ་མཆོད་པ་།",
            "ངོ་བོ་དབྱེ་བ་གཉིས་ལས། ",
            "ངོ་བོ་ནི། ",
            "པཱུ་ཛའི་སྒྲ་ལས་སྔོན་དུ་སྐྱེད་པར་བྱེད་པའམ། ",
            "ཡང་ཡང་དགྱེས་པ་བསྐྱེད་པའམ་བཀུར་བའི་དོན་ཡིན་ཏེ",
            "དགེ་བའི་ལས་ཐམས་ཅད་ཀྱི་སྔོན་དུ་འགྲོ་བའམ་",
            "ལྷ་མཉེས་པར་བྱ་བ་དང༌། ",
            "ལས་སྒྲུབ་པ་ཀུན་གྱི་སྔོན་དུ་བསྐྱེད་པར་བྱ་བ་ཡིན་པས་སམ། ",
            "བཀུར་བའི་ཚུལ་གྱིས་དགྱེས་པ་ཡང་ཡང་བསྐྱེད་པ་།",
            "མཆོད་ཡུལ་རྣམས་སྒོ་གསུམ་གྱིས་བཀུར་ཞིང་ཕྱི་ནང་གི་",
            "མཆོད་རྫས་སྣ་ཚོགས་སྟོབ་པའི་སྒོ་ནས་",
            "མཉེས་པར་བྱེད་པའི་ལས་ཀྱི་བདག་ཉིད་དོ།།",
            ""
        ],
        [
            "དབྱེ་བ་ལ་ཕྱི་ཉེར་སྤྱད་ཀྱི་མཆོད་པ། ",
            "ནང་དམ་རྫས་ཀྱི་མཆོད་པ། ",
            "གསང་བ་སྦྱོར་སྒྲོལ་གྱི་མཆོད་པ། ",
            "དེ་ཁོ་ན་ཉིད་མཉམ་པ་ཆེན་པོའི་མཆོད་པ་དང་བཞི་ལས། ",
            "དང་པོ་༼ཕྱི་ཉེར་སྤྱད་ཀྱི་མཆོད་པ་༽ལ་བདུན་ལས། ",
            "དང་པོ་ཕྱག་རྒྱ་གར་གྱི་མཆོད་པ་ནི། ",
            "རྐང་པའི་།",
            "ལག་པའི་གར། ",
            "མིག་གི་ལྟ་སྟངས། ",
            "ལུས་ཀྱི་འདུག་ཚུགས་སོགས་མཛེས་པར་བསྒྱུར་བའོ།། ",
            "གཉིས་པ་བསྟོད་པ་གླུ་ནི། ",
            "དབྱངས་ཀྱི་ཆ་ནས་ཤ་ཏ་པ་སོགས་དང༌། ",
            "ཚིག་གི་ཆ་ནས་ཐུགས་དམ་བསྐུལ་བ། ",
            "བསྟོད་པ། ",
            "གསོལ་གདབ། ",
            "དགྱེས།",
            "མཆོད་པའི་སྔགས་ཚིག་སོགས་དུ་མར་འགྱུར་རོ། །",
            " གསུམ་པ་ཏིང་འཛིན་ཡིད་ཀྱི་མཆོད་པ་ནི། ",
            "ཏིང་འཛིན་གྱིས་མཆོད་སྤྲིན་རབས་འབྱམས་སུ་སྤེལ་ཞིང་",
            "ཤེས་རབ་ཀྱིས་རང་བཞིན་མེད་པར་ཤེས་པའོ།། ",
            "བཞི་པ་སྣ་ཚོགས་འདོད་ཡོན་ནི། ",
            "ཉེར་སྤྱད་བདུན་དང༌། ",
            "འདོད་ཡོན་དྲུག་དང༌། ",
            "བྱེ་བྲག་གོས་རྒྱན་བཟའ་བཏུང་ཡོ་བྱད་གནས་ཁང་",
            "ཡུལ་ཕྱོགས་འབྱོར་པ་ཐམས་ཅད་འབུལ་བའོ།།",
            ""
        ],
        [
            "ལྔ་པ་རྨད་བྱུང་མཐུན་རྫས་ནི། ",
            "ལྷ་དང་སྲུང་མ་རྣམས་རང་རང་གི་",
            "ཐུན་མོང་མིན་པའི་མཆོད་རྫས་རྟེན་རྫས་གཞུང་ལ་གྲགས་པ་རྣམས་སོ།། ",
            "དྲུག་པ་ཁྱད་འཕགས་ཐབས་ཀྱི་མཆོད་པ་ནི། ",
            "ལྷ་རྣམས་མཉེས་པའི་ཐབས་ཁྱད་པར་ཅན་སྦྱིན་སྲེག་དང༌། ",
            "མཆོད་སྐོང་གི་མདོས་ལ་སོགས་པ་ཡིན་ནོ།། ",
            "བདུན་པ་སྣང་སྲིད་གཞིར་བཞེངས་ཀྱི་མཆོད་པ་ནི། ",
            "སྣང་ཞིང་སྲིད་པའི་ཆོས་ཐམས་ཅད་བློས་བླངས་ཏེ་",
            "དག་མཉམ་ལྟ་བས་རྒྱས་བཏབ་སྟེ་མཆོད་པ་ཡིན་ནོ།། ",
            "གཉིས་པ་ནང་མཆོད་ལ་དམ་རྫས་བདུད་རྩི། ",
            "དམར་ཆེན་རཀྟ། ",
            "བཱ་ལིང་གཏོར་མ་གསུམ་དང་རྡོ་རྗེའི་",
            "ལུས་ཀྱི་རྩ་རླུང་ཐིག་ལེའི་ཁམས་རྣམ་པར་དག་པའི་",
            "མཆོད་པ་སྣ་ཚོགས་སུ་ཤར་བ་ཐམས་ཅད་དོ།།",
            ""
        ],
        [
            "གསུམ་པ་གསང་མཆོད་ནི། ",
            "སྦྱོར་བ་དང་སྒྲོལ་བ་དུག་ལྔ་ཡེ་ཤེས་ལྔ་རུ་མཆོད་པ་སོགས་སོ།། ",
            "བཞི་པ་དེ་ཁོ་ན་ཉིད་ཀྱི་མཆོད་པ་ནི། ",
            "སྣང་སྲིད་དག་མཉམ་ཆེན་པོ་སྐུ་དང་",
            "ཡེ་ཤེས་ཀྱི་རོལ་པར་ཤེས་པས་མཆོད་བྱ་མཆོད་བྱེད་",
            "མཆོད་པ་གསུམ་རང་བཞིན་མེད་པར་",
            "ཤེས་པའི་ངང་ནས་མཆོད་པའོ།།",
            "དེ་ལྟ་བུའི་མཆོད་པའི་བྱེ་བྲག་ཐམས་ཅད་ཚོགས་ཀྱི་",
            "འཁོར་ལོར་འདུ་བས་ན་ཚོགས་མཆོད་འདི་ནི་",
            "བསོད་ནམས་རྫོགས་པའི་ཐབས་ཁྱད་པར་ཅན་ནོ།། ",
            "དགུ་པ་ཕྲིན་ལས་།",
            "ངོ་བོ་དབྱེ་བ་གཉིས་ལས། ",
            "ངོ་བོ་ནི། ",
            "ཀརྨ་ཞེས་པའི་སྒྲ་ལས་སྒོ་གསུམ་གྱི་བྱ་བའི་ལས་ཏེ་",
            "ཀུན་རྫོབ་བྱང་ཆུབ་ཀྱི་སེམས་དང༌། ",
            "དོན་དམ་ཤེས་རབ་ཆེན་པོས་ཟིན་པའི་སྒོ་ནས་",
            "གཙོ་བོ་གཞན་དོན་སྒྲུབ་པ་ལ་དམིགས་པའི་",
            "ཐབས་མཁས་ཀྱི་མཛད་སྤྱོད་ཁྱད་པར་ཅན་ནོ།། ",
            "དབྱེ་བ་ལ་དང་པོ་སྒྲུབ་བྱའི་སྒོ་ནས་དབྱེ་ན་",
            ""
        ],
        [
            "མཆོག་ཐུན་མོང་གཉིས། ",
            "རྟེན་གྱི་སྒོ་ནས་དབྱེ་ན་ཕྱིའི་རྫས་བྲིས་པའི་འཕྲུལ་འཁོར་དང༌། ",
            "སྦྱིན་སྲེགམཆོད་རྟེན་དང༌། ",
            "སྐུ་དང༌། ",
            "ཕྱག་མཚན་དང༌། ",
            "བམ་ཆེན་དང༌། ",
            "ཤ་ལྔ་སོགས་ལ་བརྟེན་པ་དང༌། ",
            "ནང་ལུས་ཀྱི་ཕྱག་རྒྱ་གར་ལྟ་སྟངས་འདུག་ཚུལ་སོགས་དང༌། ",
            "ངག་གིས་སྔགས་དང་གླུ་དང་བདེན་ཚིག་བརྗོད་པ་སོགས། ",
            "ཡིད་ཀྱིས་འདུན་པ་དང་ཏིང་འཛིན་གྱིས་ལས་སྒྲུབ་པ་དང་གཉིས་སོ།། ",
            "ངོ་བོའི་སྒོ་ནས་དབྱེ་།",
            "ཕན་འདོགས་པ་དང༌། ",
            "ཚར་གཅོད་པ་གཉིས་ལས། ",
            "དང་པོ་།",
            "ནད་གདོན་སྡིག་སྒྲིབ་དགྲའི་འཇིགས་པ་བར་ཆད་བྱད་ཕུར་སོགས་ཞི་བ་དང༌། ",
            "ཚེ་བསོད་ཡེ་ཤེས་བཀྲག་མདངས་འཁོར་ནོར་སྟོབས་དཔལ་བདེ་བ་སོགས་རྒྱས་པར་བྱེད་པ་གཉིས་སོ།། ",
            "གཉིས་པ་།",
            ""
        ],
        [
            "རྒྱལ་བློན་བཙུན་མོ་པཎྜི་ཏ་སོགས་མི་དང༌། ",
            "ལྷ་ཀླུ་གནོད་སྦྱིན་སོགས་མི་མ་ཡིན་དང༌། ",
            "ཉམས་རྟོགས་ཡོན་ཏན་དཔལ་དང་",
            "བཟའ་བཏུང་གོས་རྒྱན་སོགས་དབང་དུ་བྱ་བ་དང༌། ",
            "འགུགས་པ། ",
            "དབྱེ་བ། ",
            "བཅིང་པ། ",
            "མནན་པ། ",
            "བཟློག་པ། ",
            "བསད་པ། ",
            "བསྐྲད་པ། ",
            "བྱས་པ་བཤིགས་པ། ",
            "སྨྱོ་རུ་གཞུག་པ། ",
            "ལྟས་ངན་ཐོག་སེར་དབབ་པ་སོགས་དྲག་པོའི་ལས་དང་གཉིས་ཡོད་དོ།། ",
            "ཡོན་ཏན་གྱི་སྒོ་ནས་དབྱེ་།",
            "རྒྱུ་དུག་གསུམ་གྱིས་ཀུན་ནས་བསླངས་པ། ",
            "ངོ་བོ་ཐབས་མཁས་ཀྱིས་མ་ཟིན་པ། ",
            "འབྲས་བུ་གནས་སྐབས་དང་མཐར་ཐུག་གི་",
            "དོན་ཆེན་པོ་དང་མ་འབྲེལ་བ་ནི་",
            "སྔགས་ཀྱི་ལས་ལྟར་སྣང་ཡང་",
            "ཕལ་བའི་ལས་ཏེ་སྤང་བར་བྱ་བ་དང༌། ",
            "གཞན་དོན་ལ་དམིགས་པའི་སྙིང་རྗེ་ཆེན་པོས་རྒྱུ་།",
            "ངོ་བོ་ཐབས་ཤེས་ཁྱད་པར་ཅན་གྱིས་ཟིན་པ། ",
            "འབྲས་བུ་གནས་སྐབས་དང་མཐར་ཐུག་གི་",
            "དོན་ཆེན་པོ་བདེ་བླག་ཏུ་སྒྲུབ་པ་མཆོག་གི་",
            "ལས་ཁྱད་པར་ཅན་དང་གཉིས་ཡོད་དོ།། ",
            "བཅུ་པ་ཕྱག་རྒྱ་།",
            "ངོ་བོ། ",
            "དབྱེ་བ་གཉིས་ལས། ",
            "ངོ་བོ་ནི། ",
            "མུ་ཏྲ་ཞེས་པའི་སྒྲ་ལས་འདེབས་ཤིང་མཚོན་པར་བྱེད་པའམ། ",
            "རྒྱས་བཏབ་པ་ལས་འདའ་བར་དཀའ་བའི་",
            "དོན་གྱིས་ན་ཕྱག་རྒྱ་ཞེས་བྱ་ལ",
            ""
        ],
        [
            "དེ་ཡང་བདག་ཉིད་ཆེན་པོ་རྣམས་ཀྱི་",
            "སྐུ་གསུང་ཐུགས་མཛད་པ་དང་",
            "བཅས་པ་མཚོན་པར་བྱེད་པའི་",
            "སྒོ་ཁྱད་པར་ཅན་གང་གིས་གང་ལ་བཏབ་པ་",
            "དེ་ཉིད་དེ་ལས་འདའ་བར་དཀའ་བའི་བདག་ཉིད་དུ་གྱུར་པའོ།། ",
            "དབྱེ་བ་།",
            "སྤྱིར་དབྱེ་བ་དང༌། ",
            "བྱེ་བྲག་ཏུ་དབྱེ་བ་གཉིས་ལས། ",
            "དང་པོ་༼སྤྱིར་དབྱེ་བ་།",
            "གཞི་ལམ་འབྲས་གསུམ་ལས། ",
            "གཞི་ནི། ",
            "རང་བཞིན་གནས་ལུགས་ཀྱི་ཕྱག་རྒྱ་གདོད་ནས་དག་པ་ཆེན་པོའི་ངང་ནས་",
            "སྣང་གྲག་རིག་པ་ལྷ་སྔགས་ཆོས་ཉིད་ཀྱི་རང་བཞིན་དུ་གནས་པའོ།། ",
            "ལམ་ནི། ",
            "དེ་ལྟ་བུའི་དོན་ལ་རྩལ་སྦྱང་བའི་ཕྱིར་དུ། ",
            "སེམས་ཀྱི་གནས་ལུགས་ལྷན་སྐྱེས་བདེ་ཆེན་ཕྱག་རྒྱའི་",
            "རང་བཞིན་ངོ་ཤེས་པའི་ངང་ནས་",
            "སྒོ་གསུམ་གསང་བ་གསུམ་དུ་སྒྲུབ་པའོ།། ",
            "འབྲས་བུ་ནི། ",
            "རང་བྱུང་ཡེ་ཤེས་ཀྱི་སྐུ་རྣམ་པ་ཐམས་ཅད་བརྙེས་པ་ན་",
            "སྐུ་གསུང་ཐུགས་མཛད་པ་བསམ་གྱིས་",
            "མི་ཁྱབ་པས་ནམ་མཁའ་ཇི་སྲིད་དུ་",
            "སེམས་ཅན་གྱི་དོན་མཛད་པའོ།།",
            ""
        ],
        [
            "གཉིས་པ་ལམ་གྱི་ཕྱག་རྒྱ་ལ་བྱེ་བྲག་ཏུ་སྦྱར་།",
            "བསྐྱེད་རིམ་དང་སྦྱར་ནས་ཕྱག་རྒྱ་ཆེན་པོ། ",
            "ཆོས་ཀྱི་ཕྱག་རྒྱ། ",
            "དམ་ཚིག་གི་ཕྱག་རྒྱ། ",
            "ལས་ཀྱི་ཕྱག་རྒྱ་བཞི་དང༌། ",
            "རྫོགས་རིམ་ལ་རྟེན་གཟུངས་མ་དང་སྦྱར་བ། ",
            "ལམ་སྐྱེ་ཚུལ་དང་སྦྱར་བ། ",
            "འབྲས་བུ་ཡེ་ཤེས་བཞི་དང་སྦྱར་བ་གསུམ་དང༌། ",
            "བཅའ་བ་ལག་པའི་ཕྱག་རྒྱ་ལའང་སྦྱར་ཏེ་",
            "རྒྱུད་རྣམས་སུ་གསུངས་པ་ལྟར་རོ། །",
            " བཅུ་གཅིག་པ་སྔགས་།",
            "ངོ་བོ། ",
            "དབྱེ་བ་གཉིས། ",
            "ངོ་བོ་ནི། ",
            "མནྟྲའི་སྒྲ་ལས་ཤེས་སྐྱོབ་དང་",
            "ཡིད་སྐྱོབ་ཀྱི་དོན་ལ་སྔགས་ཞེས་བཏགས་ཏེ་",
            "ཤེས་རབ་དང་སྐྱོབ་བྱེད་ཐབས་ཟུང་དུ་",
            "འབྲེལ་བ་ལ་སྔགས་ཞེས་བྱ་ལ",
            ""
        ],
        [
            "བྱེ་བྲག་སྐབས་འདིའི་སྔགས་ནི། ",
            "རྒྱུ་ཐབས་དང་ཡི་གེ་ལས་བཟླ་བར་བྱ་བའི་སྔགས་ཀྱི་ངོ་བོར་གྱུར་པ་གང་ཞིག ",
            "གྲུབ་པ་བཞི་དང་ལྡན་པས་དངོས་གྲུབ་མྱུར་ཏུ་",
            "སྒྲུབ་པ་ལ་ནུས་པ་ཐོགས་པ་མེད་པར་གྱུར་པའོ།། ",
            "གྲུབ་པ་བཞི་ནི་ཆོས་ཉིད་ངོ་བོས་གྲུབ་པ། ",
            "ཆོས་ཅན་རང་བཞིན་གྱིས་གྲུབ་པ། ",
            "བྱིན་གྱིས་བརླབས་པའི་གྲུབ་པ། ",
            "ནུས་པ་མཐུས་གྲུབ་པ་ཡིན་ནོ།། ",
            "དབྱེ་བ་ལ་སྤྱིར་དབྱེ་བ་དང༌། ",
            "བྱེ་བྲག་ཏུ་དབྱེ་བ་གཉིས། ",
            "དང་པོ་༼སྤྱིར་དབྱེ་བ་༽ནི། ",
            "གཞི་ཡི་སྔགས་དག་མཉམ་ཟུང་འཇུག ",
            "ལམ་གྱི་སྔགས་བསྐྱེད་རྫོགས་ཟུང་འཇུག ",
            "འབྲས་བུའི་སྔགས་སྐུ་གཉིས་ཟུང་འཇུག་ལ་བརྗོད་པ་ཡིན་ལ",
            "དེ་བཞིན་དུ་སྤྲོས་པ་མེད་པ་དང་",
            "གཉིས་སུ་མེད་པའི་ཡེ་ཤེས་ལྷའི་སྐུ་གཞུང་གི་ཚོགས་དང་",
            "སྦྱིན་སྲེག་སོགས་ཐབས་ཀྱི་ཆོ་ག་རྣམས་ལ་",
            "སྔགས་ཞེས་པའི་སྒྲ་འཇུག་པ་ཡིན་ལ",
            "བྱེ་བྲག་སྐབས་འདིར་བསྟན་གྱི་སྔགས་ནི་བཟླ་བའི་སྔགས་ཡིན་།",
            "དེ་ལ་སྤྱིར་དབྱེ་།",
            ""
        ],
        [
            "གསང་སྔགས་རིག་སྔགས་གཟུངས་སྔགས་གསུམ་དུ་ཡོད་།",
            "བྱེ་བྲག་དཀྱིལ་འཁོར་གང་ལའང༌། ",
            "རྒྱུ་མ་ནོར་བ་རྩ་བའི་སྔགས་ས་བོན། ",
            "བསྐྱེད་པ་རྐྱེན་གྱི་སྔགས་ལྷ་བསྐྱེད་པ་དང༌། ",
            "སྤྱན་འདྲེན་མཆོད་པ་དབང་སྐུར་སོགས་ཀྱི་དུས་སུ་བརྗོད་པ། ",
            "བཟླས་པ་ལས་ཀྱི་སྔགས་ལྷའི་སྙིང་པོ་ཡང་",
            "ཡང་བཟླ་བར་བྱ་བ་དང་གསུམ་ཡོད་ལ",
            "ཕྱི་མ་ལ་གཙོ་བོའི་སྔགས། ",
            "འཁོར་གྱི་སྔགས། ",
            "སྤྱི་དྲིལ་གྱི་སྔགས། ",
            "ཤམ་བུའི་སྔགས་དང༌། ",
            "བསྙེན་སྒྲུབ་ལས་གསུམ་གྱི་སྔགས་སོགས་དབྱེ་བ་དུ་མ་ཡོད་པ་ཡིན་ནོ།། ",
            "དེ་ལྟ་བུའི་བསླབ་པའི་མཐའ་བཅུ་གཅིག་པོ་རེ་རེས་",
            "གང་ཟག་གཅིག་མངོན་པར་སངས་རྒྱས་བྱེད་ཀྱི་",
            "ལམ་ཚང་ལ་ནོར་བ་མེད་པ་བསྟན་པ་ཡིན་།",
            "དེ་བཅུ་གཅིག་པོའི་ནང་དུ་གསང་སྔགས་ཀྱི་",
            "རྒྱུད་སྡེ་མཐའ་དག་གི་དོན་འདུས་པ་ཡིན་པས་ན་",
            "རྒྱས་པར་རྒྱུད་སྡེ་རིན་པོ་ཆེ་རྣམས་ལས་རྟོགས་པར་བྱའོ།། ",
            "གསུམ་པ་བསྟོད་པའི་གླུ་དབྱངས་ནི། ",
            "རྫོགས་པ་ཆེན་པོའི་རང་སྣང་ཐུན་མོང་མིན་པའི་དབང་དུ་བྱས་།",
            ""
        ],
        [
            "འཁོར་འདས་ཐམས་ཅད་ཆོས་སྐུ་ཐིག་ལེ་ཉག་གཅིག་གི་ཀློང་དུ་",
            "ཡེ་ནས་གྲོལ་ཟིན་པས་ན་བླང་དོར་རྩོལ་སྒྲུབ་ཐམས་ཅད་དང་བྲལ་ཏེ་",
            "བྱར་མེད་བློ་བདེའི་ངང་དུ་འདའ་བ་ནི། ",
            "དབང་པོ་ཤིན་ཏུ་རྣོན་པོ་ཅིག་ཅར་བའི་ལམ་ཡིན་པས་ན་",
            "ཨེ༵་མ༵་ཧོ༵་ཞེས་ཆེད་དུ་བསྔགས་པ་།",
            "ཀུན་བྱེད་ལས། ",
            "བྱང་ཆུབ་སེམས་ནི་ནམ་མཁའ་ལྟ་བུ་སྟེ།། ",
            "ནམ་མཁའ་ལྟ་བུའི་སེམས་ཉིད་ཆོས་ཉིད་ལ།། ",
            "ལྟ་བ་བསྒོམ་མེད་དམ་ཚིག་བསྲུང་དུ་མེད།། ",
            "ཕྲིན་ལས་བརྩལ་མེད་ཡེ་ཤེས་བསྒྲུབ་པ་མེད།།",
            ""
        ],
        [
            "ས་ལ་སྦྱང་མེད་བགྲོད་པའི་ལམ་ཡང་མེད།། ",
            "ཕྲ་བའི་ཆོས་མེད་གཉིས་མེད་འབྲེལ་བ་མེད།། ",
            "སེམས་ལས་ངེས་ལུང་གཏན་ལ་འབེབས་པ་མེད།། ",
            "སྒྲོ་སྐུར་འདས་པས་མན་ངག་ལ་བཟླར་མེད།། ",
            "རྫོགས་ཆེན་བྱང་ཆུབ་སེམས་ཀྱི་ལྟ་བའོ།། ",
            "ཞེས་དང༌། ",
            "རིན་པོ་ཆེ་སྤུངས་པ་ལས། ",
            "འདི་ལ་སྔགས་དང་ཕྱག་རྒྱ་མེད།།",
            ""
        ],
        [
            "དཀྱིལ་འཁོར་ལྷ་དང་མཆོད་པ་ཡང༌། །",
            " འདི་ལ་དགོས་པ་གང་ཡང་མེད།། ",
            "རྫས་དང་ཆོ་ག་བཤམ་མི་དགོས།། ",
            "འཇུག་དང་ཡེ་ཤེས་དབབ་ཏུ་མེད།། ",
            "ཅེས་སོགས་གསུངས་པ་ལྟ་བུའི་དོན་མ་ནོར་བ་བསྟན་པ་ཡིན་ནོ།། ",
            "དེ་ལ་སྤྱིར་གང་ཞིག་ཞུ་དགོས་ཀྱང་",
            "ཞུ་བྱའི་དོན་སྤྱི་བློ་ལ་ཐོག་མར་ཤར་ནས་",
            "གཟོད་ཞུ་དགོས་པ་བཞིན། ",
            "སྐབས་འདིར་ཡང་རྩོལ་བཅས་དང་རྩོལ་མེད་ཀྱི་",
            "ལམ་གྱི་རྣམ་གཞག་འཁོར་གྱི་སེམས་དཔའ་རྣམས་ཀྱི་",
            "ཐུགས་ལ་ཤར་བ་བཞིན་རང་ལ་",
            "མ་རྟོགས་ལོག་རྟོག་གི་སྤང་བྱ་མེད་ན",
            ""
        ],
        [
            "འང་ཕྱི་རབས་ཀྱི་གདུལ་བྱའི་དོན་དུ་ཞུ་བ་ཕུལ་བ་ཡིན་ནོ།།",
            "རྒྱུད་འདིའི་བར་སྐབས་རྣམས་སུ་བསྟན་པའི་",
            "སྔགས་ཚིག་རྣམས་ཕལ་ཆེར་བརྡ་ཡིག་ལེགས་སྦྱར་གྱི་སྐད་དུ་བཀོད་པ་ཡིན་པས་",
            "ཤིན་ཏུ་ཟབ་ཅིང་རྒྱ་ཆེན་པོ་བཀྲལ་དུ་ཡོད་པས་",
            "ཞིབ་པར་ཟབ་གཏེར་བདག་པོ་དང་",
            "ཆོས་བདག་མཆོག་རྣམས་ཀྱི་ཞལ་ལས་མཉན་པར་བྱའོ།། ",
            "བཞི་པ་ཞུ་བ་དངོས་ནི། ",
            "སྲིད་པ་ཁམས་གསུམ་འཁོ༵ར་བ་དང་",
            "ཞི་བ་མྱ་ངན་ལས་འད༵ས་པའི་སྣང་བ་གཉིས་གང་ལས་འབྱུང་བའི་",
            "ཐོག་མའི་སྤྱི་གཞི༵་གཅི༵ག་ལས་མེད་པ་ལ༵་",
            "གཞི་སྣང་རང་སྣང་དུ་ཤེས་ན་",
            "སྐུ་དང་ཡེ་ཤེས་མངོན་དུ་སྨིན་པ་གྲོལ་བའི་ལ༵མ་དང༌། ",
            "རང་སྣང་གཞན་དུ་བཟུང་ན་སྡུག་བསྔལ་དང་",
            "ཀུན་འབྱུང་གི་འདམ་དུ་བྱིང་བ་འཁོར་བའི་",
            "ལམ་གཉི༵ས་སུ༵་སྣ༵ང་བ༵འི་དབ༵ང་གི༵ས་གྲོལ་འཁྲུལ་གཉིས་སུ་སྣང་བ་ཡིན་ལ",
            "དེ་ལས་སེམས་ཅན་རྣམས་གཞི་སྣང་ལ་",
            "བདེན་པར་བཟུང༌། ",
            "ཐུགས་རྗེའི་གདངས་ལ་ང༵་དང་བད༵ག་ཏུ༵་སོ༵་སོ༵ར་བཟུ༵ང་སྟེ་",
            "མ་རིག་པ་གསུམ་གྱི་དབང་གིས་བདེ་གཤེགས་སྙིང་པོའི་",
            "རང་ཞལ་བསྒྲིབས་ཤིང་ཉོན་མོངས་པ་མངོན་དུ་གྱུར་པ་ལ༵ས་",
            "གཟུགས་སྒྲ་དྲི་རོ་རེག་བྱ་ཆོས་ཁམས་ཏེ་",
            "ཡུལ༵་དྲུག༵་གི༵་སྣང་བ་ལ་དགག་སྒྲུབ་ཏུ་ཞེན་ནས་",
            ""
        ],
        [
            "ཟག་བཅས་དགེ་སྡིག་གི་ལས་བསགས་པས་",
            "འབྲས་བུ་ཚོ༵ར་བ༵་བདེ༵་སྡུག༵་ལ༵་ཆགས་སྡང་གིས་གསོས་།",
            "སེ༵མས་དང་ཕུང་ལྔའི་ཆོས་ལ་བདག་ཏུ་བཟུང་ཞིང་",
            "ཞེ༵ན་ན༵ས་སྲིད་པར་འཁྱམས་པ་།",
            "གསང་སྙིང་ལས། ",
            "ཨེ་མ་ཧོ་བདེ་གཤེགས་སྙིང་པོ་ལས། །",
            " རང་གི་རྣམ་རྟོག་ལས་ཀྱིས་སྤྲུལ།། ",
            "སྣ་ཚོགས་ལུས་དང་ལོངས་སྤྱོད་དང༌། །",
            " གནས་དང་སྡུག་བསྔལ་ལ་སོགས་པ། །",
            " བདག་དང་བདག་གིར་སོ་སོར་འཛིན།། ",
            "ཅེས་གསུངས་པ་ལྟར་བག༵་ཆགས༵་དང་ལས་ཉོན་དེ༵འི་དབ༵ང་གི༵ས་",
            "རི༵གས་དྲུག༵་འཁོར་བའི་གནས་དེ་དག་ཏུ༵་",
            "རང་དབ༵ང་མེད༵་པར་སྐྱེ་གནས་བཞིའི་",
            "བདག་ཉིད་ཀྱི་དྲྭ༵་བ༵ར་ཚུ༵ད་པ༵་ཡིན་ཏེ",
            "མཛོད་ལས། ",
            "མི་ལ་སྐྱེ་གནས་རྣམ་པ་བཞི། །",
            " དམྱལ་བ་རྣམས་དང་ལྷ་རྣམས་དང༌། །",
            " སྲིད་པ་བར་མ་བརྫུས་ཏེ་སྐྱེ། །",
            " ཡི་དྭགས་མངལ་ནས་སྐྱེ་བའང་ཡིན།།",
            ""
        ],
        [
            "ཞེས་པ་ལྟར་རོ། །",
            " དེ་ལ་ལམ་འདི་ཉིད་ཉམས་སུ་ལེན་པའི་རྟེན་གྱི་",
            "གཙོ་བོ་མི་རྣམས་ལ་མངལ་སྐྱེས་འདི་ཤིན་ཏུ་མང་བས་",
            "དེའི་ལུས་གྲུབ་ཚུལ་མདོ་ཙམ་བརྗོད་ན",
            "ཉི་ཟླ་ཁ་སྦྱོར་ལས། ",
            "དེ་ཉིད་མ་མཐོང་སེམས་ཅན་ནི། །",
            " དེ་ནས་མངལ་གྱི་སྒོར་ཚུད་ནས།། ",
            "ཕ་དང་མ་ཡི་རྒྱུ་རྐྱེན་ལས། །",
            " མེར་མེར་པོ་དང་ནུར་ནུར་པོ། །",
            " ལྟར་ལྟར་པོ་དང་གོར་གོར་པོ། །",
            " མཁྲང་གྱུར་ཉ་ཡི་རྣམ་པ་དང༌། །",
            " རུས་སྦལ་བཞིན་དང་སྦལ་བ་བཞིན། །",
            " དེ་ལྟར་ཞག་ནི་བདུན་ཕྲག་བདུན། །",
            " ལྟེ་བ་ལས་ནི་ལུས་རྣམས་བསྐྱེད།། ",
            "ཟླ་དགུ་དེ་བཞིན་ངོ་བཅུ་ན།། ",
            "ལུས་རྫོགས་མ་ཡི་མངལ་ནས་ཐོན།། ",
            "དེ་ལྟར་གཟུགས་ནི་ཐ་དད་དུ། །",
            " འཁོར་བ་ཉིད་ནས་འཁོར་བའོ།།",
            ""
        ],
        [
            "ཞེས་གསུངས་པ་ལྟར་བར་དོ་ཡིད་ལུས་ཀྱི་",
            "རླུང་སེམས་མའི་མངལ་དུ་ཞུགས་ཕ་མའི་",
            "ཐིག་ལེ་དཀར་དམར་དང་འདྲེས་པས་ཞག་དང་པོར་",
            "ཆུའི་བྱེད་ལས་ཀྱིས་ཐིག་ལེ་དཀར་དམར་རླུང་སེམས་ལྷན་དུ་བསྡུས་པ་ལས་",
            "མེར་མེར་པོའི་ཆགས་གཞི་ཉུངས་འབྲུ་བརྒྱར་གཤགས་པའི་ཆ་ཙམ་དུ་།",
            "ཞག་གཉིས་པར་སས་བརྟན་པར་བྱས་།",
            "ཉུངས་འབྲུའི་བཅུ་ཆ་ཙམ་དུ་།",
            "གསུམ་པ་ལ་མེས་མེར་མེར་གྱུུ་གྱུུ་བ་དངུལ་ཆུ་ལྟར་",
            "འཕར་བ་ཉུངས་འབྲུའི་སུམ་ཆ་ཙམ་དུ་།",
            "བཞི་པ་ལ་རླུང་གིས་བརྒྱ་སྟོང་དུ་གཏོར་ནས་བསྡུས་ཏེ་",
            "ཉུངས་འབྲུའི་ཕྱེད་ཙམ་དུ་།",
            "ལྔ་པ་ལ་ས་དང་ཆུས་དྭངས་སྙིགས་བསྡུས་ཏེ་ཉུངས་འབྲུ་ཙམ་དུ་།",
            ""
        ],
        [
            "དྲུག་པ་ལ་མེ་དང་རླུང་གིས་སྨིན་ཅིང་",
            "གསལ་བར་བྱས་ཏེ་ཉུངས་འབྲུུ་གཉིས་ཙམ་དུ་།",
            "བདུན་པ་ལ་མེར་མེར་པོའི་ནང་དུ་",
            "ཐིག་ལེ་མིག་ཆུང་ཕྲ་བ་གཉིས་ཆགས་དུས་འབྱུང་བཞི་འཁྲུགས་ཏེ་ཆུས་བཤིགས། ",
            "སས།",
            "མེས་བསྲེགས། ",
            "རླུང་གིས་རྡུལ་ཕྲན་དུ་གཏོར་ནས་གནས་སོ།། ",
            "བདུན་ཚན་གཉིས་པའི་ཞག་དང་པོ་།",
            "ཆུས་བསྡུས་ཏེ་ནུར་ནུར་པོའི་གཞི་སྲན་མའི་",
            "བཅུ་ཆ་ཙམ་ལས་སྙིང་གི་ཤར་རྩ་།",
            "གཉིས་པ་ལ་སས་བསྲེས་ཏེ་སྲན་མའི་དགུ་ཆ་ཙམ་དུ་ལྷོ་རྩ་།",
            ""
        ],
        [
            "གསུམ་པ་ལ་མེས་སྨིན་ཏེ་སྲན་མའི་བདུན་ཆ་ཙམ་དུ་ནུབ་རྩ་།",
            "བཞི་པ་ལ་རླུང་གིས་བསྐྱོད་པས་",
            "སྲན་མའི་ལྔ་ཆ་ཙམ་དུ་བྱང་གི་རྩ་།",
            "ལྔ་པ་ལ་ས་དང་ཆུས་བསྡུས་ཏེ་སྲན་མའི་བཞི་ཆ་ཙམ་དུ་།",
            "དྲུག་པ་ལ་མེ་དང་རླུང་གིས་སྨིན་ཅིང་",
            "གསལ་བར་བྱས་པས་སྲན་མའི་སུམ་ཆ་ཙམ་དང༌། ",
            "བདུན་པ་ལ་འབྱུང་བ་བཞི་ཀའི་བྱེད་ལས་ཀྱིས་",
            "ནུར་ནུར་པོ་སྲན་མ་ཙམ་དུ་ཆགས་པའི་ནང་དུ་",
            "མིག་ཆུང་གཉིས་དང་འབྱུང་བའི་རྩ་བཞི་རེ་ཐག་པ་བརྐྱངས་པ་ལྟར་",
            "གནས་པ་ལས་སྔ་མ་བཞིན་བཤིག་།",
            "བདུན་ཚན་གསུམ་པའི་ཞག་དང་པོར་ཆུས་བསྡུས་ཏེ་",
            "ལྟར་ལྟར་པོའི་གཞི་སྲན་མ་ཙམ་གཉིས་ལས་",
            "ཞག་ལྷག་མ་རྣམས་སུ་སྔ་མ་ལྟར་འབྱུང་བ་",
            "སོ་སོའི་མཐུས་མཐེ་བོང་ཙམ་དུ་བསྐྱེད་ནས་",
            ""
        ],
        [
            "བཤིག་།",
            "བདུན་ཚན་བཞི་པ་ལ་ཆུས་བསྡུས་ཏེ་",
            "གོར་གོར་པོའི་གཞི་སྒོ་ང་ཙམ་གྱི་",
            "བར་དུ་བསྐྱེད་ནས་གནས་སོ།། ",
            "བདུན་ཚན་ལྔ་པ་ལ་མཁྲང་།",
            "དྲུག་པ་ལ་ཉའི་རྣམ་པ་ལྟ་བུ། ",
            "བདུན་པ་ལ་རུས་སྦལ་ལྟ་བུ། ",
            "བརྒྱད་པ་ལ་སྦལ་བ་ལྟ་བུ་མའི་མཁྱིད་གང་བར་ལུས་རྫོགས་ཏེ་",
            "དབང་པོ་དང་ཡན་ལག་དོད་པའོ།།",
            "དེའང་ཟླ་བ་གཅིག་དང་ཞག་ཉེར་དྲུག་ན་",
            "ལུས་རྫོགས་ཏེ་དབུ་མའི་གཡས་སུ་རོ་མ། ",
            "གཡོན་ན་རྐྱང་མ་གསུམ་ཀ་བ་ལྟར་གནས་པའི་སྤྱི་བོར་རྩེ་མོ་རྣམས་།",
            "མགྲིན་པར་རོ་རྣམས་འདུས་པ། ",
            "སྙིང་ཁར་དྲན་པ་རྣམས་།",
            ""
        ],
        [
            "ལྟེ་བར་སྐྱེད་པར་བྱེད་པ་ལ་སོགས་པ་",
            "རྩ་འདབ་དང་བཅས་པ་སོ་སོར་ཆགས་སོ།།",
            "དེ་ནས་བཙའ་བའི་བར་དུ་ལུས་ཆེར་བསྐྱེད་པས་",
            "ཟླ་དགུ་ངོ་བཅུ་རྫོགས་ནས་སྐྱེ་བ་ཡིན་ནོ།།",
            "ལུས་གྲུབ་ཚུལ་གྱི་རྣམ་གཞག་རྒྱས་པ་ཤེས་པར་འདོད་ན་",
            "དགའ་བོ་མངལ་གནས་ཀྱི་མདོ་སོགས་ཐུན་མོང་ཐེག་པའི་ལུང་དང༌། ",
            "ཐུན་མིན་གྱི་ལུང་ཐེག་མཆོག་རིན་པོ་ཆེའི་",
            "མཛོད་སོགས་ལས་ཤེས་པར་བྱའོ།། ",
            "དེ་ལྟར་ཁམས་གསུམ་འཁོར་བའི་གནས་སུ་",
            "ལས་དང་ཉོན་མོངས་པའི་དབང་གིས་",
            "བུམ་ནང་གི་བུང་བ་བཞིན་དུ་ཐོག་མེད་ནས་",
            "འཁོར་བའི་སེམས་ཅན་རྣ༵མས་ལ༵་ས༵ངས་རྒྱས༵་པ༵ར་",
            "གན༵ས་པ༵འི་ཕྱིར༵་དུ་རྩོལ་མེད་ཨ་ཏི་ཡོ་གའི་ལ༵མ་ཁྱད༵་པ༵ར་ཅ༵ན་ཞི༵ག་",
            "སྟོན་པར་ཞུ་ཞེ༵ས་བསྐུལ་བ་ཡིན་ནོ།།",
            ""
        ],
        [
            "དེ་ལྟར་ལམ་ཉམས་སུ་ལེན་ཚུལ་འདི་ཉིད་",
            "རིག་འཛིན་སེམས་དཔའ་རྣམས་ཀྱིས་ཞུ་དགོས་པའི་རྒྱུུ་མཚན་ཡང༌། ",
            "བྱང་ཆུབ་སེམས་དཔའ་རྣམས་ནི་",
            "ས་དང་ལམ་གྱི་རྣམ་གཞག་ཉམས་སུ་ལེན་པའི་",
            "གནས་སྐབས་ལ་བཏགས་པ་ཡིན་པའི་ཕྱིར་ན་",
            "རང་གི་ཡིན་ལུགས་གསལ་བར་སྟོན་པར་བསྐུལ་བ་ཡིན་ནོ།། ",
            "གཉིས་པ་སྟོན་པའི་གསང་གསུམ་གྱི་རྩལ་ལས་",
            "ལམ་རྒྱུད་རང་ཤར་བ་ལ་རྩོལ་མེད་ཏིང་འཛིན་ཆེན་པོའི་ངང་ནས་",
            "སྣང་སྟོང་གཉིས་མེད་ཀྱི་ལམ་ལ་བསྔགས་པའི་བཞད་པ་ངོམ་པ། ",
            "རང་བྱུང་རྡོ་རྗེའི་བརྡ་ཚིག་གིས་ཐེག་པ་རྒྱ་མཚོའི་དོན་བསྟན་པ། ",
            "ལམ་དངོས་བསྟན་པ་དང་གསུམ་ལས། ",
            "དང་པོ་ནི་གཙོ་བོ་ཀུན་བཟང་ཡབ་ཡུམ་གཉིས་དབྱེར་མེད་པར་",
            "གདམས་པ་རྒྱ་མཚོའི་ཆོས་ཚུལ་ཀུན༵་ཏུ༵་སྣ༵ང་བ་ཞེས་བྱ་བ༵འི་",
            "ཏིང༵་ངེ༵་འཛི༵ན་གྱི༵་ང༵ང་ལ་སྙོམས་པར་ཞུགས་སོ།།",
            "སྙོམས་པར་ཞུགས་མ་ཐག་ཏུ་སྐུ་དང་གསུང་དང་",
            "ཐུགས་རྡོ་རྗེ་ལ༵ས་སྣང་སྟོང་ཟུང་དུ་འཇུག་པའི་ཚུལ་ལ་",
            "བསྔགས་པའི་སྒྲ་དབྱངས་ཨ༵་ལ༵་ལ༵་ཧོ༵ཿཞེས་པ་འདི་བྱུང་ངོ༌།།",
            "སྒྲ་དོན་ནི། ",
            "གསང་སྙིང་ལས། ",
            "ཨེ་མ་ཧོ་ངོ་མཚར་རྨད་ཀྱི་ཆོས། །",
            " རྫོགས་པའི་སངས་རྒྱས་ཀུན་གྱི་གསང༌།། ",
            "སྐྱེ་བ་མེད་ལས་ཐམས་ཅད་སྐྱེ། །",
            " སྐྱེས་པ་ཉིད་ན་སྐྱེ་བ་མེད།། ",
            "ཨེ་མ་ཧོ་ངོ་མཚར་རྨད་ཀྱི་ཆོས། །",
            " རྫོགས་པའི་སངས་རྒྱས་ཀུན་གྱི་གསང༌།།",
            ""
        ],
        [
            "འགག་པ་མེད་ལས་ཐམས་ཅད་།",
            "འགག་པ་ཉིད་ན་འགག་པ་མེད།། ",
            "ཨེ་མ་ཧོ་ངོ་མཚར་རྨད་ཀྱི་ཆོས། །",
            " རྫོགས་པའི་སངས་རྒྱས་ཀུན་གྱི་གསང༌།། ",
            "གནས་པ་མེད་ལས་ཐམས་ཅད་གནས། །",
            " གནས་པ་ཉིད་ན་གནས་པ་མེད།། ",
            "ཨེ་མ་ཧོ་ངོ་མཚར་རྨད་ཀྱི་ཆོས། །",
            " རྫོགས་པའི་སངས་རྒྱས་ཀུན་གྱི་གསང༌།། ",
            "དམིགས་པ་མེད་ལས་ཐམས་ཅད་དམིགས།།",
            ""
        ],
        [
            "དམིགས་པ་ཉིད་ན་དམིགས་པ་མེད།། ",
            "ཨེ་མ་ཧོ་ངོ་མཚར་རྨད་ཀྱི་ཆོས། །",
            " རྫོགས་པའི་སངས་རྒྱས་ཀུན་གྱི་གསང༌།། ",
            "འགྲོ་འོང་མེད་ལས་འགྲོ་དང་འོང༌།། ",
            "འགྲོ་འོང་ཉིད་ན་འགྲོ་འོང་མེད།། ",
            "ཅེས་གསུངས་པ་དང་དོན་གཅིག་།",
            "གཉིས་པ་ནི་ཤྲཱི༵་ས༵ངྒ༵་ཡ༵་ཞེས་པ་ནི་ལེགས་སྦྱར་གྱི་",
            "སྐད་དེ་བོད་སྐད་དུ་བསྒྱུར་ན་དཔལ་དགེ་འདུན་ལ་ཞེས་པ་།",
            ""
        ],
        [
            "གདམས་ངག་སྟོན་པའི་ཡུལ་བྱང་སེམས་རྣམས་ངོས་བཟུང་བ་ཡིན་།",
            "ཞིབ་ཏུ་བཀྲལ་ན་དཔལ་ཞེས་པ་ནི་བདུད་བཞི་བཅོམ་ཞིང་",
            "ལེགས་པའི་ཡོན་ཏན་དྲུག་དང་ལྡན་པ་",
            "སྲིད་ཞིའི་མཐའ་ལས་འདས་པའི་སངས་རྒྱས་རང་བྱུང་གི་",
            "ཡེ་ཤེས་འདུས་མ་བྱས་པའི་སྐུུ་ལྷུན་གྱིས་གྲུབ་པ་བརྙེས་པས་",
            "རང་དོན་ཕུན་ཚོགས་དང༌། ",
            "མཁྱེན་བརྩེ་ནུས་པའི་ཡོན་ཏན་ཚད་མེད་པས་",
            "གཞན་དོན་ཕུན་ཚོགས་དང་ལྡན་པ་ནི་",
            "ལམ་ཟབ་མོ་ཉམས་སུ་བླངས་པ་ལས་བྱུང་བའི་",
            "འབྲས་བུའི་སྐྱབས་གནས་མཐར་ཐུག་ཡིན་ལ",
            "དགེ་ཞེས་བྱ་བ་ནི་གང་ཞིག་ཉམས་སུ་བླང་བྱ་ཆོས་དཀོན་མཆོག་སྟེ་",
            "ཆགས་པ་འབྲལ་བྱེད་ལམ་གྱི་བདེན་པ་ནི། ",
            "ཉོན་སྒྲིབ་མེད་པས་དག་པ། ",
            "ཤེས་སྒྲིབ་མེད་པས་གསལ་བ། ",
            "སྒྲིབ་པ་གཉིས་ཆར་གྱི་གཉེན་པོ་རུ་གྱུར་པས་",
            "ཉི་མ་ལྟ་བུའི་ཡོན་ཏན་མངའ་བ་དང༌། ",
            "ཆགས་པ་བྲལ་བ་འགོག་བདེན་ནི། ",
            "སྤྲོས་པའིསྤྱོད་ཡུལ་མིན་པས་བསམ་དུ་མེད་པ། ",
            "ལས་ཉོན་གཉིས་མེད་པས་ཉེ་བར་ཞི་བ། ",
            "སོ་སོ་རང་གིས་རིག་པར་བྱ་བ་ལས་རྟོག་པ་མེད་པ་།",
            "ཡོན་ཏན་བརྒྱད་དང་ལྡན་པའི་",
            "འགོག་ལམ་དེ་ནི་རྟོགས་པའི་ཆོས་དང༌། ",
            "དེ་ཉིད་བརྗོད་བྱར་བྱས་པའི་རྗོད་བྱེད་གསུང་རབ་རྣམས་ནི་ལུང་གི་ཆོས་ཡིན་ལ",
            "ཆོས་སམ་དགེ་བ་དེ་ནི་རྒྱུའི་སྐྱབས་འགྲོའི་",
            "ཉམས་སུ་བླང་བྱ་མཐར་ཐུག་པ་ཡིན་ནོ།།",
            ""
        ],
        [
            "འདུན་ཞེས་བྱ་བ་ནི་འགོག་ལམ་གྱི་",
            "ཆོས་དེ་དག་རྒྱུད་ལ་འདུན་པའི་",
            "གང་ཟག་སྟེ་གང་གི་ཉམས་སུ་ལེན་པ་",
            "དགེ་འདུན་དཀོན་མཆོག་ནི་རིགས་དང་",
            "ལྡན་ཞིང་ལམ་ལ་ཞུགས་པ་སོ་སྐྱེས་དང༌། ",
            "རིགས་ཀྱི་དྲི་མ་ཅི་རིགས་བྱང་བ་",
            "འཕགས་པའི་དགེ་འདུན་དང་གཉིས་ཡོད་ལ",
            "ཁྱད་པར་ཐེག་ཆེན་དགེ་འདུན་ནི་",
            "རྟོགས་བྱ་ཐུན་མིན་ཟབ་པ་དང་རྒྱ་ཆེ་བ་",
            "སོ་སོ་རང་རིག་པའི་རྟོགས་པ་རིག་པའི་ཡོན་ཏན་དང༌། ",
            "ཆགས་ཐོགས་དམན་སྒྲིབ་གསུམ་ལས་གྲོལ་བ་གྲོལ་བའི་",
            "ཡོན་ཏན་ཏེ་ཡོན་ཏན་བརྒྱད་དང་ལྡན་པ་ཡིན་ནོ།།",
            "གོ་རིམ་དེ་ལྟར་འཇོག་པ་ནི་",
            "སངས་རྒྱས་ནི་ཆོས་ཉམས་སུ་བླངས་བ་ལས་འབྱུང་།",
            "ཆོས་ནི་དགེ་འདུན་མེད་ན་",
            "མི་འབྱུང་བ་རྒྱུ་འབྲས་ཀྱི་གོ་རིམ་ཡིན་ནོ།། ",
            "དགེ་འདུན་གྱི་ཐུགས་རྒྱུད་ཀྱི་",
            "རིགས་བདེ་གཤེགས་སྙིང་པོ་ནི་",
            "དྲི་མ་སྦྱང་བའི་གཞི་ཡིན་།",
            ""
        ],
        [
            "ཆོས་ནི་ལམ། ",
            "སངས་རྒྱས་ནི་འབྲས་བུ་ཡིན་།",
            "འདི་གསུམ་གྱི་ནང་དུ་ཐེག་ཆེན་མདོ་རྒྱུད་ཐམས་ཅད་ཀྱི་",
            "གནད་འདུ་བ་ཡིན་པས་ན་ཐེག་པ་ཆེན་པོ་རྒྱུད་བླ་མ་དང་",
            "རྫོགས་ཆེན་གྱི་རྒྱུད་སྡེ་རྣམས་དགོངས་པ་བསྒྲིགས་ནས་བཤད་པར་བྱའོ།།",
            "བརྡ་འདི་ཉིད་ལེགས་སྦྱར་གྱི་སྐད་ཀྱི་",
            "དབང་དུ་བྱས་ན་དེ་ལྟར་འགྲེལ་རུང་།",
            "མཁའ་འགྲོའི་བརྡ་སྐད་ཐུན་མིན་གྱི་དབང་དུ་བྱས་ནས་",
            "གོ་བ་ལེན་ཚུལ་ཞིག་ཡོད་ཀྱང་ཁོ་བོའི་ཡུལ་མིན་པས་",
            "གཏེར་ཆེན་བླ་མ་ཉིད་ཀྱི་ཞལ་ནས་རྟོགས་པར་བྱའོ།། ",
            "གསུམ་པ་ལམ་དངོས་བཤད་པ་།",
            ""
        ],
        [
            "མཚམས་སྦྱར་བ་དང༌། ",
            "ཉམས་ལེན་གྱི་གནད་བསྟན་པ་གཉིས་ལས། ",
            "དང་པོ་༼མཚམས་སྦྱར་བ་༽ནི། ",
            "སེམས་ཀྱི་ཆོས་ཉིད་ཡེ་ནས་དག་པ་ནམ་མཁའ་སྟོང་པའི་",
            "དབྱིངས་འདི༵་ལྟ༵ར་གནས་པ་ལ་གློ༵་བུ༵ར་ཉོན་མོངས་དང་",
            "ཤེས་བྱའི་སྒྲི༵བ་པ༵་ལྟ་བུས་བསྒྲིབས་ཏེ་",
            "གནས་ལུགས་དོན་གྱི་རང་ཞལ་མ་མཐོང་བར་",
            "འཇིགས་རུང་འཁོར་བའི་གཡང་སར་འཕྱན་པ༵འི་",
            "འགྲོ༵་བ༵་རྣ༵མས་ནི་ཡ༵ང་ད༵ག་པ༵འི་འབྲས་བུ་དག་པ་གཉིས་ལྡན་སྐུ་བཞིའི་",
            "ས༵ར་དབུགས་འབྱི༵ན་པ༵འི་ཐབས་མཆོག་རྨད་དུ་བྱུང་བའི་",
            "ལ༵མ་གྱི༵་རི༵མ་པ༵ར་གན༵ས་པ༵ར་བྱ༵་སྟེ༵་ཞེས་མཚམས་སྦྱར་ནས",
            "གཉིས་པ་ལམ་དངོས་བསྟན་པ་ནི། ",
            "སྐབས་འདིར་བར་དོའི་མན་ངག་དང་སྦྱར་ཏེ་",
            "བཤད་པར་བྱ་བ་ལ་བར་དོ་ནི་བཞི་།",
            "ཐལ་འགྱུར་ལས། དབྱེ་ན་",
            "རྣམ་པ་བཞི་དག་ལས། །",
            "ཞེས་གསུངས་པ་ལྟར་རང་བཞིན་གྱི་བར་དོ་ལ་",
            "ཤེས་བྱའི་སྒྲོ་འདོགས་གཅོད་པ་ཐི་བྱ་ཚང་ནང་དུ་",
            "འཇུག་པ་ལྟ་བུའི་གདམས་ངག་དང་སྦྱར་ཏེ་",
            "བཤད་པ་དང༌། ",
            "འཆི་ཁའི་བར་དོ་ལ་མི་གསལ་བ་ལ་",
            "གསལ་གདབ་པ་སྒེག་མོས་མེ་ལོང་ལ་",
            "བལྟ་བ་ལྟ་བུའི་གདམས་ངག་དང་སྦྱར་ནས་",
            "བཤད་པ་དང༌། ",
            "ཆོས་ཉིད་ཀྱི་བར་དོ་ལ་རང་སྣང་ལ་ཡིད་ཆེས་པར་བྱེད་པ་",
            "སྔར་འདྲིས་ཀྱི་མི་དང་འཕྲད་པའམ་མ་པང་དུ་",
            "བུ་འཇུག་པ་ལྟ་བུའི་གདམས་ངག་དང་སྦྱར་ནས་",
            ""
        ],
        [
            "བཤད་པ་དང༌། ",
            "སྲིད་པ་བར་དོ་ལ་ལས་ཀྱི་འཕྲོ་མཐུད་པ་ཡུར་བ་རྐང་ཆག་ལ་",
            "ཝ་འཛུགས་པ་ལྟ་བུའི་གདམས་ངག་དང་སྦྱར་ནས་",
            "བཤད་ཚུལ་དང་བཞི་ལས། ",
            "དང་པོ་།",
            "རང་བཞིན་གྱི་བར་དོའམ་སྐྱེ་གནས་བར་དོ་ངོས་གཟུང་བ་དང༌། ",
            "གདམས་པ་བཤད་པ་གཉིས་ལས། ",
            "དང་པོ་༼རང་བཞིན་གྱི་བར་དོའམ་སྐྱེ་གནས་བར་དོ་ངོས་གཟུང་བ་༽ནི། ",
            "རང་བཞིན་གྱི་བར་དོའི་ས་མཚམས་ནི་མའི་མངལ་ནས་ཐོན་ཏེ་",
            "འཆི་རྐྱེན་གྱི་ནད་ཀྱིས་བཏབ་པ་ལ་ཐུག་པ་ཚུན་ཆད་དོ།།",
            "སྣང་ཚུལ་ནི་ཕུང་པོ་ལྔས་བཅིངས་པས་",
            "སྐུ་ལྔའི་སྣང་བ་རང་འགགས་པ་དང༌། ",
            "ཁམས་དང་སྐྱེ་མཆེད་ཀྱིས་བཅིངས་པས་",
            "འོད་དང་ཁ་དོག་གི་སྣང་བ་རང་འགགས་པ་དང༌། ",
            "ལས་དང་ཉོན་མོངས་པས་བཅིངས་པས་",
            "ཡེ་ཤེས་དང་ཆོས་ཉིད་ཀྱི་སྣང་བ་རང་འགགས་ཏེ་",
            "ཁམས་གསུམ་སྤྱི་བཙན་གྱི་སྣང་བ་བག་ཆགས་མཐུན་པར་",
            "སད་པའི་འགྲོ་བ་རྣམས་ལ་ཐུན་མོང་དུ་སྣང་བའི་སྣོད་བཅུད་དང༌། ",
            "གནས་རིགས་ཐ་དད་ཀྱི་སྣང་བ་འགྲོ་བ་རིགས་དྲུག་གི་སྣང་ཚུལ་མི་འདྲ་སྟེ",
            ""
        ],
        [
            "དཔེར་ན་ཆུ་གཅིག་ལའང་དམྱལ་བས་ཁྲོ་ཆུ། ",
            "ཡི་དྭགས་ཀྱིས་རྣགདུད་འགྲོ་ཕལ་ཆེར་གྱིས་",
            "གནས་ཁང་དང་མི་རྣམས་ཀྱིས་བཏུང་དུ་རུང་བའི་ཆུ་དང༌། ",
            "ལྷ་དང་ལྷ་མིན་ཕལ་ཆེར་གྱིས་བདུད་རྩིར་",
            "མཐོང་བ་སོགས་ལས་སྣང་ཐ་དད་པ་རྣམས་དང༌། ",
            "གང་ཟག་སྒོས་བཙན་གྱི་སྣང་བ་རིགས་གཅིག་ཏུ་",
            "གཏོགས་པའི་འགྲོ་བ་རྣམས་ཀྱང་ལ་ལ་ནི་།",
            "ལ་ལ་ནི་སྡུག་བསྔལ་བ་དང༌། ",
            "གང་ཟག་གཅིག་ལའང་དགྲ་གཉེན་བར་མ་སོ་སོར་འཛིན་པ་དང༌། ",
            "ལ་ལའི་ཟས་ལ་ལ་ལས་དུག་ཏུ་སྣང་བ་དང༌། ",
            "ལ་ལའི་སྣང་བ་ལ་ལ་ལས་མུན་པར་སྣང་བ་སོགས་",
            "སྣང་ཚུལ་ཐ་དད་པར་སྣང་བ་རྣམས་ཡིན་ལ",
            "དེ་ལྟ་བུའི་སྣང་ཚུལ་དེ་རྣམས་ནི་ལས་ལས་གྱུར་པ་།",
            "དཀོན་མཆོག་བརྩེགས་པ་ལས། ",
            "ཞེས་དང༌། ",
            "དཔལ་ལྡན་ཟླ་བས། ",
            "སེམས་ཉིད་ཀྱིས་ནི་སེམས་ཅན་འཇིག་རྟེན་དང༌། །",
            " སྣོད་ཀྱི་འཇིག་རྟེན་ཤིན་ཏུ་དཔག་ཡས་བཀོད།། ",
            "འགྲོ་བ་མ་ལུས་ལས་ལས་སྐྱེས་ཞེས་གསུངས།། ",
            "སེམས་སྤངས་ན་ནི་ལས་ཀྱང་ཡོད་མ་ཡིན།།",
            ""
        ],
        [
            "ཞེས་གསུངས་པ་ལྟར་ལས་དང་ཉོན་མོངས་པས་",
            "བསྐྱེད་པའི་སྣང་ཚུལ་སྣ་ཚོགས་པ་ལ་སྤྱོད་པའི་",
            "སེམས་ཅན་ཚེ་འདིའི་སྣང་བ་མ་ནུབ་པ་དེ་ལ་",
            "རང་བཞིན་བར་དོ་ལ་གནས་པ་ཞེས་བྱའོ།། ",
            "གཉིས་པ་༼གདམས་པ་བཤད་པ་༽ནི། ",
            "ཐི་བྱས་ཚང་དང་པོར་བཅའ་དུས་མི་ལ་སོགས་པའི་",
            "གནོད་པ་ཡོད་མེད་ཞིབ་ཏུ་བརྟགས་ནས་",
            "བཙན་ས་བཟུང་ལ་ཕྱིས་ནམ་འཇུག་ཀྱང་",
            "ཐག་ཐོགས་མེད་པར་འཇུག་པ་ལྟར། ",
            "དང་པོ་མདོ་སྔགས་རིག་གཞུང་དང་བཅས་པ་དང་",
            "ཁྱད་པར་མན་ངག་གི་གནད་ལ་",
            "ཐོས་བསམ་གྱིས་སྒྲོ་འདོགས་བཅད་ནས",
            "ཉམས་ལེན་སྙིང་པོའི་དོན་ལ་གཞོལ་དུས་",
            "ཐེ་ཚོམ་མེད་པར་རྩེ་གཅིག་ཏུ་སྒོམ་པ་།",
            "མདོ་སྡེ་རྒྱན་ལས། ",
            "རིག་པའི་གནས་ལྔ་དག་ལ་མཁས་པར་མ་བྱས་ན།། ",
            "འཕགས་མཆོག་གིས་ཀྱང་ཐམས་ཅད་མཁྱེན་ཉིད་མི་འགྱུར་ཏེ།།",
            ""
        ],
        [
            "དེ་བས་གཞན་དག་ཚར་གཅད་རྗེས་གཟུང་བྱ་ཕྱིར་དང༌། །",
            " བདག་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱ།། ",
            "ཞེས་དང༌། ",
            "ཚིག་དོན་རིན་པོ་ཆེའི་མཛོད་ལས། ",
            "ཕལ་བ་ཀུན་ཐོས་བསམ་ཕྱོགས་མེད་དུ་སྦྱོང་དགོས་།",
            "ད་ལྟའི་སྙིང་ཐིག་འདིའི་བསྟན་པའི་མཐའ་མོས་པའི་",
            "སྦྱོད་པའི་ས་ཞེས་བྱ་བ་ལ་སླེབས་པའི་དུས་།",
            "ཁྱད་པར་དུ་གསང་བའི་རྒྱལ་པོ་འདི་",
            "ཀུན་གྱི་རྩེ་མོ་ཡིན་པས་ཀྱང་ཐོས་བསམ་ཆེ་ལ་",
            "ཤེས་རབ་དང་སྐལ་བ་མཆོག་མ་གཏོགས་པ་",
            "འདིའི་དོན་རྟོགས་མི་སྲིད་པའི་ཕྱིར་ན་",
            "ཐེག་པ་འདིར་འཇུག་པ་ལ་ཐོས་བསམ་ཆེ་བ་ཞིག་བསྟེན་དགོས་ཏེ། ",
            "ཞེས་སོ།། ",
            "དེ་ལྟར་ཐོས་བསམ་རྒྱ་ཆེ་བའི་སྦྱངས་བ་སྔོན་དུ་སོང་ནས་",
            "ཉམས་ལེན་སྙིང་པོའི་དོན་ལ་འཇུག་པ་།",
            ""
        ],
        [
            "ཀ་དག་ཁྲེགས་ཆོད་དང༌། ",
            "ལྷུན་གྲུབ་ཐོད་རྒལ་གྱི་ཉམས་ལེན་གཉིས་སུ་",
            "ཡོད་པས་དེ་གཉིས་འཆད་པ་།",
            "རྒྱ་ཆེ་བ་པཎྜི་ཏའི་ལུགས་བཞིན་གསང་ཆེན་སྙིང་པོའི་",
            "རྒྱུད་བཅུ་བདུན་དང་སྦྱར་ནས་བཤད་ཚུལ་དང༌། ",
            "ཟབ་པ་ཀུ་ས་ལིའི་ལུགས་བཞིན་མན་ངག་",
            "བརྒྱུད་པའི་གནད་དོན་དང་སྦྱར་ནས་",
            "བཤད་ཚུལ་དང་གཉིས་སུ་ཡོད་པ་ལས། ",
            "སྐབས་འདིར་ཕྱི་མའི་ལུགས་བཞིན་འཆད་པ་།",
            "དང་པོ་ཀ་དག་ཁྲེགས་ཆོད་ཀྱི་",
            "ཁྲིད་རིག་འཛིན་དགའ་རབ་རྡོ་རྗེའི་",
            "ཚིག་གསུམ་གནད་དུ་བརྡེག་པ་དང༌། ",
            "སློབ་དཔོན་ཤྲཱི་སེང་ཧའི་གཟེར་བུ་བདུན་པ་དང༌། ",
            "མཁས་པ་ཛྙཱ་ན་སུ་ཏྲའི་གཞག་ཐབས་",
            "བཞིའི་འདས་རྗེས་གསུམ་གྱི་མན་ངག་",
            "གུང་བསྒྲིགས་ནས་བཤད་པར་བྱ་བ་ནི། ",
            "རིག་གདངས་རླུང་དང་འདྲེས་པའི་རྩལ་",
            "སེམས་སུ་ཤར་བ་དེ༵་ལྟ་སྒོམ་",
            "སྤྱོད་འབྲས་བཞིས་ཉམས་སུ་ལེན་པ་ལ༵། ",
            "ད༵ང་པོ༵་འདི་ལྟར་རང་སེམས་ཅི་ལ་",
            "མི་འཕྲོ་བར་ར༵ང་བ༵བས་སུ་བཞག་སྟེ་",
            "དུས་གསུམ་སེ༵མས་ཀྱི༵་རྟོ༵ག་པ༵་ཐམས་ཅད་",
            "བ༵ར་ཆ༵ད་པ༵འི་ངང་དུ་མི་སྤྲོ་མི་བསྡུ་བར་",
            "སེམས་ཀྱི་ཆོས་ཉིད་ལ་བལྟས་ཚེ་",
            "སེམས་དེ་ཡེ་ནས་མ་གྲུབ་པ་",
            "ནམ་མཁའ་དྭངས་པའི་དཀྱིལ་ལྟ་བུ་ལ་",
            "རིག་བྱ་དང་རིག་བྱེད་གཉིས་མེད་ཀྱང་",
            "རང་གི་རང་བཞིན་ལ་ཁོ་ཐག་ནང་ནས་ཆོད་དེ་",
            ""
        ],
        [
            "མ༵་མཐོ༵ང་བ༵འི་མཐོ༵ང་བ༵་ཆེ༵ན་པོ༵་ཟང་ཐལ་རིག་པའི་",
            "ངོ་བོ་རྗེན་ལ་བུད་པ་ནི་ངོ་རང་ཐོག་ཏུ་འཕྲོད་པ་།",
            "ཡེ་ཤེས་ཟང་ཐལ་གྱི་གཟེར་འཁོར་འདས་གཉིས་ཀྱི་བར་དུ་",
            "གདབ་པ་རྩྭ་དང་མེ་འཕྲད་པ་ལྟར་གྱུར་པ་ཡིན་།",
            "རྩལ་སྣང་རྟོག་ཚོགས་གང་ཤར་ཐམས་ཅད་",
            "ཡེ་གྲོལ་ན༵མ་མཁ༵འ་ལྟ༵་བུ༵་ཡི་རང་བཞིན་དུ་",
            "ཁོ་ཐག་ཆོད་ནས་ཡར་སངས་རྒྱས་ལ་རེ་མི་།",
            "མར་འཁོར་བ་ལ་དོགས་པ་མི་།",
            "འཁོར་འདས་སེམས་ཀྱི་གནས་ལུགས་རིག་མ་རིག་ཙམ་དུ་ཤེས་པས་",
            "གང་ཤར་གྱི་རིག་པ་རིག་བདོ་བའི་དུས་སུའང་",
            "བཟང་ངན་སྤང་བླང་མཻད་པར་ཟང་ཐལ་ཡེ་སངས་ཆེན་པོར་གདེང་བཅའ་བ་ནི༵་",
            "ཐག་གཅིག་ཐོག་ཏུ་བཅད་པ་སྟེ་ཡོད་མེད་",
            "ཕྱོགས་ཡན་ཏུ་ཤར་བས་ལྟ་བ་གྲོལ་ཡན་གྱི་",
            "གཟེར་རྟག་ཆད་གཉིས་ཀྱི་བར་དུ་",
            "གདབ་པ་བཞིན་དང་མེ་ལོང་འཕྲད་པ་ལྟ་བུ་ཡིན་ཏེ",
            "ཆོས་ཐམས་ཅད་ཡེ་ནས་མ་གྲོལ་བ་མེད་པར་",
            "རྟོགས་པས་གང་ཤར་ཆོས་ཉིད་དུ་",
            "སོང་བས་རི་རྒྱལ་གྱི་རྩེར་ཕྱིན་པས་",
            "དམའ་བའི་ལུང་ཕྲན་མཐོང་བ་ལྟར་",
            "ལྟ་བ་རི་བོ་ཅོག་གཞག་གི་དགོངས་པ་ཞེས་བྱའོ།།",
            ""
        ],
        [
            "གཉིས་པ་གང་ཤར་གང་སྣང་ཐམས་ཅད་རི༵ག་སྟོང༵་ཟུ༵ང་དུ༵་འཇུ༵ག་པ༵འི་",
            "འོ༵ད་གས༵ལ་ཆོ༵ས་ཀྱི༵་སྐུ༵་ཡི་རང་བཞིན་དུ་ཤེས་པའི་",
            "ངང་དུ་བཅོས་བསླད་རེ་དོགས་མེད་པར་བཞག་པ་ནི། ",
            "ཤར་སྣང་ཅེར་གྲོལ་དུ་སོང་བའི་ཆ་ནས་",
            "སྒྲོན་མ་རང་དག་གི་གཟེར་ཡུལ་སེམས་གཉིས་ཀྱི་བར་དུ་",
            "གདབ་པ་མུན་ཁུང་དུ་སྒྲོན་མེ་བཏེགས་པ་ལྟ་བུ་ཡིན་ལ",
            "རང་གྲོལ་སོར་བཞག་སྣང་སེམས་ཆིག་ཆོད་ཡི༵ན་པ༵འི་",
            "ང༵ང་དུ་བཞག་ཚེ་བྱིང་རྒོད་ཡེངས་པ་མེད་པར་སྒོ་ལྔ་ཐུག་ཕྲད་དུ་གྲོལ་བའི་ཆ་།",
            "སྒོ་ལྔ་རང་ཡན་གྱི་གཟེར་བྱིང་རྒོད་གཉིས་ཀྱི་བར་དུ་",
            "གདབ་པ་བུ་གཅིག་པུ་མ་དང་འཕྲད་པ་ལྟ་བུ་།",
            "གང་ཤར་རོ་མཉམ་དུ་འདྲེས་པས་",
            "བློ་དངོས་གཉིས་མེད་དུ་གྲོལ་ཏེ་",
            "དྲན་བསམ་གཞི་ཐིམ་ལ་སོང་བ་དཔེར་ན་རྒྱ་མཚོ་རླུང་གིས་",
            "མ་བསྐྱོད་པ་ལྟ་བུ་ལ་ཉིན་མཚན་དུ་གནས་པ་ནི། ",
            "སྒོམ་པ་རྒྱ་མཚོ་ཅོག་གཞག་གི་མན་ངག་ཅེས་བྱའོ།། ",
            "གསུམ་པ་དགག་སྒྲུབ་རེ་དོགས་གང་ཤར་ཐམས་ཅད་རོ་མཉམ་རྗེས་མེད་",
            "རྩ་བྲལ་ཆེན་པོ་དེ༵་ཤེ༵ས་ར༵བ་ཆེ༵ན་པོ༵ས་ངོ༵ས་བཟུ༵ང་བ༵ས་",
            "གང་ཤར་གྱི་ངོ་བོ་རང་དག་ཏུ་སོང་ནས་",
            ""
        ],
        [
            "གཉིས་སུ་མ་གྲུབ་པའི་ཆ་།",
            "ངོ་བོ་རང་དག་གི་གཟེར་བློ་དངོས་གཉིས་ཀྱི་བར་དུ་",
            "གདབ་པ་དགོངས་པ་གཞི་ལ་",
            "འདྲེས་པ་ཡིད་མཐུན་པའི་ཕོ་མོ་འཕྲད་པ་ལྟ་བུ་དང༌། ",
            "ཤར་བ་དེ་ཉིད་སྐད་ཅིག་ལ་ལྷན་གྱིས་གྲོལ་བའི་ཆ་།",
            "རིག་པ་ཆོས་མིན་གྱི་གཟེར་ཆོས་དང་ཆོས་ཉིད་ཀྱི་བར་དུ་",
            "གདབ་པ་རྟོག་དཔྱོད་དྲན་བསམ་ལས་",
            "འདས་པས་ཉི་ཟེར་དང་བ་མོ་འཕྲད་པ་ལྟ་བུ་།",
            "གང་ཤར་ཆོས་སྐུའི་ངོ་བོ་ཡིན་པས་བཅོས་བསྒྱུར་མེད་པར་",
            "རང་སར་ཀློད་པས་སྣང་བ་སྣང་ཐོག་ནས་གྲོལ་བ་",
            "དཔེར་ན་གཟུ་བོའི་བློ་ཅན་ལྷ་ཁང་དུ་ཕྱིན་ཚེ་རྒྱུ་མཚན་ཤེས་ལ་",
            "མ་ཆགས་པ་ལྟར་གྱུར་པ་ནི། ",
            "སྤྱོད་པ་སྣང་བ་ཅོག་གཞག་གི་རྩལ་སྨིན་པ་ཡིན་ནོ།། ",
            "བཞི་པ། ",
            "རང་སེམས་འགྱུ་འཕྲོ་གང་གི་སྐབས་སུའང་སྐུ་གསུ༵ང་ཐུགས་ཀྱི་རང་བཞིན་དུ་",
            "གནས་པའི་ངང་དུ་བཅོས་བསླད་མེད་པར་བཞག་པས་",
            "བ༵ག་ཆ༵གས་ཀྱི༵་ཀུ༵ན་གཞི༵་ཚོགས་བདུན་སེམས་བྱུང་ཡུལ་དང་",
            "བཅས་པའི་ཟག་བཅས་མཐའ་དག་གདོ༵ད་མ༵འི་གཞི༵ར་ས༵ངས་པ༵འམ་ད༵ག་སྟེ༵། ",
            "འཁྲུལ་མེད་བུམ་སྐུའི་ཀློང་དུ་བཙན་ས་ཟིན་ཏེ་",
            "འཁོ༵ར་བ༵འི་སྲོ༵ག་བཅ༵ད་ན༵ས་",
            "སླར་མི་སྐྱེ་བར་བྱས་ནས་",
            ""
        ],
        [
            "རྟོ༵ག་མེ༵ད་དོ༵ན་གྱི༵་ཡེ༵་ཤེ༵ས་རང་རིག་ཆོས་སྐུའི་",
            "ངོ་བོ་མངོན་སུམ་དུ་རྟོ༵གས་པའི་ཆ་ནས་",
            "ཆོས་སྐུ་ཡེ་རྫོགས་ཀྱི་གཟེར་སྣང་སྟོང་གཉིས་ཀྱི་བར་དུ་",
            "གདབ་པ་དབུལ་པོ་གཏེར་མཛོད་དང་འཕྲད་པ་ལྟ་བུ་ཡིན་ལ",
            "གདེང་གྲོལ་ཐོག་ཏུ་བཅའ་བ་ཞེས་བྱ་བའི་མན་ངག་།",
            "དཔེར་ན་རིམས་ནད་བྱང་ནས་",
            "སླར་མི་ལྡོག་པའམ་བསེ་ཤིང་འབྲས་བུ་རྒྱུར་མི་ལྡོག་པ་བཞིན་",
            "སླར་འཁྲུལ་སྣང་འབྱུང་མི་སྲིད་པ༵ར་གྱུར་པ་ནི། ",
            "འབྲས་བུ་རིག་པ་ཅོག་གཞག་མཐར་ཕྱིན་པ་ཞེས་བྱ༵འོ༵། །",
            " གཉིས་པ་ཐོད་རྒལ་གྱི་ཁྲིད་སློབ་དཔོན་འཇམ་དཔལ་བཤེས་གཉེན་གྱི་",
            "འདས་རྗེས་སྒོམ་ཉམས་དྲུག་པའི་མན་ངག་དང་སྦྱར་ཏེ་",
            "བཤད་པ་ནི། ",
            "རིག་གདངས་འོད་དང་ཐིག་ལེའི་རྣམ་པར་སྣང་བ་དེ༵་",
            "ཉམས་སུ་ལེན་པ་ལ༵་གནད་ཆེན་པོ་དྲུག་ལས། ",
            "ད༵ང་པོ༵་རིག་པ་མི་གནས་པ་གནས་པར་བྱ་བའི་",
            "གདམས་ངག་གིས་ཤེས་པས་བུས་ཕ་བཙལ་བ་ནི། ",
            "འདི༵་ལྟ༵ར་དབེན་པའི་གནས་སུ་གཅིག་པུར་བྱ་བ་དགུ་ཕྲུགས་སུ་བཏང་ལ",
            "ལུས་འདུག་སྟངས། ",
            "མིག་གཟིགས་སྟངས་རིག་པ་འོད་སྣང་ལས་མི་འགུལ་བར་",
            "སྒོ་གསུམ་རང་བབས་སུ་བཞགསེམས་འཕྲོ་ན་ཡན་ལག་བསྐུམ། ",
            "དབུགས་སྙིང་གར་བཟུང༌། ",
            "རིག་པ་ལྟེ་བར་།",
            "མིག་བཙུམ་པས་དྲན་བསམ་ར༵ང་བ༵བས་སུ་",
            "འགགས་པ་ནི་བུས་ཕ་འཚོལ་གྱི་གདམས་པ་ཞེས་བྱ་སྟེ་",
            ""
        ],
        [
            "ཐབས་དེ་ཉིད་བུ་འདྲ་བས་ཕ་ལྟ་བུའི་ཤེས་རབ་གདོད་མའི་",
            "ངང་དུ་གནས་པར་བྱེད་པའི་ཕྱིར་རོ། །",
            "དེ་ལྟར་སྐྱེ་མེད་ནམ་མཁའ་ལྟ་བུའི་ངང་ལ་གནས་པ་ནི། ",
            "སྙིང་གར་དང་པོར་གནས་པའི་",
            "ཡེ་ཤེས་ཀྱི་རང་བཞིན་གསལ་བ་ཡིན་ནོ།། ",
            "གཉིས་པ་རིག་པ་མ་ཟིན་པ་ཟིན་པར་བྱ་བའི་",
            "གདམས་ངག་གིས་གནད་རྣམ་པ་གསུམ་ལ་མཁས་པར་བྱ་བ་ནི། ",
            "དབུགས་ཐུབ་ཐང་དུ་བཟུང་ནས་བཏང་སྟེ་",
            "ཡིད་ཀྱིས་ཉེར་གཅིག་རེའི་ཚད་དུ་བྱས་པས་",
            "ཤེས་པ་རང་སོར་གནས་ཤིང་འཕྲོ་འདུ་མེད་དུས་རིག་པ་མིག་ལ་",
            "བཅུག་མིག་ནམ་མཁའི་འོད་སྣང་ལ་ཧྲིག་གེར་གཏད་ནས་",
            "མ་ཡེངས་པར་།",
            "དེ་ནས་ཤེས་པ་སྙིང་ག་དང་མགྲིན་པ་སྤྱི་བོར་གཏད་ཅིང་",
            "མིག་འོད་ཕྲེང་ལ་བལྟས་པས་སེ༵མས་ཀྱི༵་རྟོ༵ག་པ༵་བ༵ར་ཆ༵ད་དེ་",
            "འཛིན་མེད་དུ་གནས་དུས་རིག་པ་མིག་ནས་མ་ཡེངས་པར་བལྟས་པས་",
            "ཞེན་འཛིན་རང་འགགས་སུ་འགྲོ་བ་ནི་",
            "སྡོད་པ་རྣམ་པར་དག་པའི་དགོངས་པ། ",
            "མདའ་ཡིས་གཞུ་འཚོལ་གྱི་གདམས་ངག་ཅེས་བྱ་སྟེ",
            "གནད་ཀྱི་མདས་མཉམ་གནས་འཕོ་འགྱུར་མེད་པའི་",
            "ངང་གི་གཞུ་འཚོལ་བའི་ཕྱིར་རོ། །",
            "དེ་ཚེ་རིག་པ་རང་གནས་སུ་ཟིན་པ་ནི་སྙིང་ནང་ན་",
            "རང་རིག་མཉམ་པར་གནས་པ༵འི་དགོངས་པ་ཟིན་པའོ།།",
            ""
        ],
        [
            "གསུམ་པ་རིག་པ་མི་བརྟན་པ་བརྟན་པར་བྱ་བའི་",
            "གདམས་ངག་གིས་ཡུལ་དང་ཤེས་པ་བསྲེ་བ་ནི། ",
            "བཞུགས་སྟངས་གསུམ་གང་རུང་ལ་",
            "གནས་པས་ཡེ་ཤེས་རང་ཤར་ནས་གྲོལ་ས་ཟིན་པར་།",
            "ཤེས་པ་རང་ཐོག་ཏུ་ཕབ་པས་ལུས་མི་།",
            "མིག་མཁའ་ལ་ཕབ་པས་དབྱིངས་མི་།",
            "དབྱིངས་ངོ་བོའི་སྟེང་དུ་ཕབ་པས་",
            "ཡེ་ཤེས་ལྷུག་པའི་ངང་མངོན་དུ་གྱུར་པ་ནི། ",
            "མ༵་མཐོ༵ང་བ༵འི་མཐོ༵ང་བ༵་ཆེ༵ན་པོ༵་ཡིན་པས། ",
            "ངང་ལས་མི་འཕོ་བར་གནས་དུས་བྱིང་ན་",
            "མིག་ཧར་པོར་གྱེན་ལ་བལྟས་ཏེ་",
            "ཧ་དྲག་ཏུ་བརྗོད་པས་སེལ་ལོ། །",
            "དེ་ནས་རིག་པ་མིག་ནས་བཏོན་ཏེ་",
            "མཁའ་ལ་གཏད་པ་ནི་ཡུལ་དབྱིངས་ལ་",
            "བཙལ་བའི་ཐབས་ཏེ་ཐོབ་པ་རྣམ་པར་",
            "དག་པ་འབེན་གྱིས་མདའ་འཚོལ་གྱི་",
            "གདམས་པ་ཞེས་བྱ་སྟེ་",
            ""
        ],
        [
            "འོད་སྣང་འབེན་ལ་བལྟས་པས་འོད་གསལ་རང་མདངས་ཀྱི་མདའ་འཚོལ་བའི་ཕྱིར་རོ། །",
            "དེ་དུས་བདེ་གསལ་མི་རྟོག་པ་ལ་བརྟན་པ་ཅུང་ཟད་ཐོབ་པ་ནི་",
            "གོམས་པའི་སྟོབས་ལས་བྱུང་བའོ།། ",
            "བཞི་པ་རིག་པ་མ་སྐྱེས་པ་སྐྱེ་བར་བྱ་བའི་གདམས་ངག་གིས་",
            "སྣང་བའི་ཚད་གཟུང་བ་ནི། ",
            "རིག་པ་མིག་ནས་སྐར་མདའ་ལྟར་ནམ་མཁར་བཏོན་ནས་",
            "བལྟས་ཚེ་འོད་སྣང་དུམ་བུ་དང་",
            "ཐིག་ལེ་སྐུ་སོགས་སུ་ཤར་བ་ལ་གཏད་པས་",
            "རྟོག་མེད་ན༵མ་མཁ༵འ་ལྟ༵་བུ༵འི་འོད་གསལ་ཁོང་ནས་འཆར་བའི་ངང་ལ་།",
            "འོག་རླུང་འཐེན་རིག་པ་མཁའ་ལ་གཏད་པས་",
            "སྣང་བ་འཕྲལ་དུ་མཆེད་པ་ཇེ་དལ་ལ་ཁྲིད་ཅིང་བཞག་པ་ནི༵། ",
            "འདབ་ཆགས་ཀྱི་ལྡིང་ལུགས་ཞེས་བྱ་།",
            "དང་པོ་འོད་དུ་།",
            "གཉིས་པར་ཐིག་ལེ་འཆར། ",
            "གསུམ་པར་སྐུར་གྱུར་པ་ལ་སོགས་པ་རིམ་གྱིས་མཆེད་པ་ནི་",
            "རིག་པ་དྲན་གཞི་ཟད་པས་འོད་གསལ་མ་བུ་འདྲེས་པ་།",
            "འཇུག་པ་རྣམ་པར་དག་པའི་དགོངས་པ་ཆུང་མས་",
            "ཁྱོ་འཚོལ་གྱི་མན་ངག་ཅེས་བྱ་།",
            ""
        ],
        [
            "གདོད་མའི་ངང་དུ་རིག་པ་འཇུག་ཐབས་ཀྱི་",
            "ཆུང་མས་སྐུ་གསུམ་གྱི་ཁྱོ་འཚོལ་བའི་ཕྱིར་།",
            "དེའི་ཚེ་ཕྱི་སྣང་བའི་རྟགས་འོད། ",
            "ནང་ཏིང་འཛིན་སྐྱེས་པ་ནི་འོད་གསལ་",
            "མ་བུ་འདྲེས་པའི་རྟགས་ཡིན་ནོ།། ",
            "ལྔ་པ་རིག་པ་མ་ཤེས་པ་ཤེས་པར་བྱ་བའི་",
            "གདམས་ངག་གིས་དྲོད་ཚད་གཏན་ལ་དབབ་པ་ནི། ",
            "རིག་གདངས་ལུ་གུ་རྒྱུད་ཤར་བའང་",
            "རིག་པ་འོད་དུ་ཡེ་ནས་ཡོད་པའི་",
            "རྟགས་སུ་ངོ་སྤྲད་ནས་དབྱིངས་རྣམ་པར་དག་པའི་",
            "དབུས་དང་མ་བྲལ་བར་རིག་པ་ཁྲིད་ནས་",
            "སྒེག་མོས་མེ་ལོང་ལ་བལྟ་བ་བཞིན་དུ་",
            "རི༵ག་སྟོ༵ང་ཟུ༵ང་དུ༵་འཇུ༵ག་པ༵འི་འོ༵ད་གས༵ལ་",
            "ལམ་དབྱིངས་རིག་དབྱེར་མེད་པའི་གནད་ལ་བསླབས་།",
            "དང་པོ་སྨིན་མཚམས་ལས་ཕྱིས་ཇེ་རིང་དུ་བལྟ་བ་ནི། ",
            "གསལ་བ་རྣམ་པར་དག་པའི་དགོངས་པ་",
            "བུ་མོས་ཕ་འཚོལ་གྱི་མན་ངག་ཅེས་བྱ་།",
            "རིག་གདངས་རྡོ་རྗེ་ལུ་གུ་རྒྱུད་བུ་མོ་ལ་བལྟས་པས། ",
            "ཕ་སྙིང་ནང་གི་ཡེ་ཤེས་མི་གཡོ་བའི་",
            "དགོངས་པ་ལ་གནས་པའི་ཕྱིར་རོ། །",
            "དེ་ཚེ་རིག་གནད་ཤེས་པས་ན་",
            "འོད་གསལ་གྱི་ངང་དུ་གནས་པ་ཐབས་དམ་པའོ།།",
            ""
        ],
        [
            "དྲུག་པ་མ་གྲོལ་བ་འགྲོལ་བར་བྱེད་པའི་",
            "གདམས་ངག་གིས་སྐུ་གསུམ་གྱི་ས་ལ་གོམས་པར་བྱ་བ་ནི། ",
            "སྣང་སྲིད་ཐམས་ཅད་ཆོ༵ས་ཀྱི༵་སྐུ༵་ཡི༵ན་པ༵འི་",
            "ང༵ང་དེ༵་ཤེ༵ས་ར༵བ་ཆེ༵ན་པོ༵ས་ངོ༵ས་བཟུ༵ང་བ༵འི་ཐབས་ནི། ",
            "ཆོས་སྐུ་འོད། ",
            "ལོངས་སྐུ་ཐིག་ལེ། ",
            "སྤྲུལ་སྐུ་ཟེར་གདངས་སུ་གནས་པ་ལུས་ཆོས་སྐུའི་གནད་དབྱིངས་ལ་བལྟ་བ། ",
            "ལོངས་སྐུའི་གནད་རྩ་ཡིན་པས་ལུས་ཀྱི་འདུག་སྟངས་གཟིར་བ། ",
            "སྤྲུལ་སྐུའི་གནད་སྒོ་ཡིན་པས་གཟིགས་སྟངས་ཀྱིས་",
            "བལྟས་པས་ནམ་མཁའ་འོད་དབྱིངས་ཐིག་ལེ་ཟེར་དང་",
            "ལུ་གུ་རྒྱུད་དང་བཅས་རང་སྣང་བ་ནི་",
            "གྱད་རྩལ་པོ་ཆེས་མདའ་འཕངས་པ་ཕྱིར་",
            "མི་ལྡོག་པ་ལྟར་རིག་པ་སྐུ་གསུམ་སྣང་བའི་ངང་དུ་",
            "མི་ལྡོག་པར་གནས་དུས་དབྱིངས་རིག་ལ་",
            "ཞེན་པ་མེད་པར་རང་གསལ་འཛིན་མེད་ཆེན་པོར་གནས་པ་ནི་",
            "དུག་སྦྲུལ་གྱི་མདུད་ལུགས་ཞེས་བྱ་སྟེ་",
            "སྣང་རིག་རང་གིས་རང་གྲོལ་ཏེ་བ༵ག་ཆ༵གས་ཀྱི༵་",
            "ཀུ༵ན་གཞི༵་གདོ༵ད་མ༵འི་གཞི༵ར་ས༵ངས་པ༵འམ་ད༵ག་སྟེ༵་",
            "འཁོ༵ར་བ༵འི་སྲོ༵ག་བཅ༵ད་ན༵ས་རྟོ༵ག་མེ༵ད་དོ༵ན་གྱི༵་",
            "ཡེ༵་ཤེ༵སམངོན་སུམ་དུ་རྟོ༵གས་པ༵་རང་གྲོལ་ཐབས་ཀྱི་རྒྱལ་པོ་།",
            "སྣང་བ་དེའང་འབྱུང་བཞི་ཟད་པའི་ཆ་ནས་དག་པ་",
            "རྣམ་པར་དག་པའི་དགོངས་པ་རྗེ་ཡིས་",
            "འབངས་འཚོལ་གྱི་གདམས་ངག་ཅེས་བྱ་སྟེ་",
            "སྐུ་གསུམ་རང་སྣང་གི་རྗེ་ཡིས། ",
            "ངང་གནས་སོར་བཞག་གི་ཏིང་ངེ་འཛིན་འབངས་དང་འདྲ་བ་ཚོལ་བའི་ཕྱིར་རོ། །",
            "དེའི་ཚེ་ཡེ་དག་གདོད་མའི་ངང་དུ་གནས་པ་ནི། ",
            "ཡེ་གྲོལ་ཆེན་པོའི་དགོངས་པ་ཆོས་ཉིད་ཟད་པའི་ངང་དུ་ཕྱིན་པ་ཞེས་བྱ༵འོ༵། །",
            " གཉིས་པ་ལ་འཆི་ཁ་བར་དོ་ངོས་གཟུང་བ་དང༌། ",
            "དེའི་གདམས་པ་བཤད་པ་གཉིས་ལས། ",
            "དང་པོ་༼འཆི་ཁ་བར་དོ་ངོས་གཟུང་བ་༽ནི། ",
            "ས་མཚམས་ནི་འཆི་རྐྱེན་གྱིས་ཐེབས་ནས་",
            "ནང་དབུགས་ཁྲོག་གིས་ཆད་པ་ཚུན་ཆད་དོ།།",
            ""
        ],
        [
            "སྣང་ཚུལ་ནི། ",
            "ཉི་ཟླ་ཁ་སྦྱོར་ལས། ",
            "ས་ནི་ས་ལ་རང་ཐིམ་ནས།། ",
            "ལུས་ནི་ལྕི་ཞིང་ཟས་མི་ལེན།། ",
            "ལྡང་དང་འགྲོ་པའི་སྟོབས་ཀུན་ཟད།། ",
            "ཆུ་ནི་ཆུ་ལ་ཐིམ་པའི་ཚེ། །",
            " ཁ་ཆུ་སྣ་ཆུ་འཛག་པར་བྱེད།། ",
            "དེ་བཞིན་མེ་ལ་མེ་ཐིམ་པས། །",
            " ཁ་སྣ་དག་ནི་རབ་དུ་སྐམ།། ",
            "ལུས་ཀྱི་མཐའ་ནས་དྲོད་རྣམས་འཆོར། །",
            " དེ་བཞིན་རླུང་ལ་རླུང་ཐིམ་པས། །",
            " དབུགས་ནི་ངར་ངར་ཡན་ལག་གཡོབ། །",
            " མིག་ཀྱང་གྱེན་ལ་ལྡོག་པར་འོང༌།།",
            ""
        ],
        [
            "ཞེས་ཐིམ་རིམ་གྱི་འཁྲུལ་སྣང་ལ་སྤྱོད་པ་ཡིན་ལ་",
            "ཐིམ་ཚུལ་དེ་ཡང་རྒྱས་པར་རང་ཤར་ལས་ཤེས་པར་བྱའོ།། ",
            "འཆི་ལུགས་དེ་ལའང་རབ་འབྲིང་ཐ་མ་གསུམ་ལས་",
            "རབ་ལུས་རྡུལ་ཕྲན་དུ་དེངས་པ་མཁའ་འགྲོ་མ་འཆི་བ་ལྟ་བུ་དང༌། ",
            "ནམ་མཁའ་འོད་ཕུང་གིས་བཀང་ནས་",
            "རིག་འཛིན་འཆི་བ་ལྟ་བུ་དང༌། ",
            "བུད་ཤིང་ཟད་པའི་མེ་དཔུང་ལྟར་འོད་ལུས་སུ་ཡལ་བ་དང༌། ",
            "བུ་གའི་ནམ་མཁའ་ཕྱིའི་ནམ་མཁའ་ལ་ཐིམ་པ་ལྟར་",
            "ཟག་ཕུང་ཅིག་ཅར་རིས་མེད་པར་ཡལ་བ་དང་བཞི་།",
            "འབྲིང་ལ་འཆི་བའི་རྟགས་མཚན་དང་ཡུལ་རྐྱེན་ཡོད་མེད་ལ་",
            "མི་རྟོག་པར་གར་འཆིའི་ངེས་པ་མེད་པ་བུ་ཆུང་ལྟར་དུ་འཆི་བ་དང༌། ",
            "ཡུལ་རྐྱེན་གྱིས་མི་གནོད་པར་གྲོང་འདབས་སོགས་སུ་འཆི་བ་སྤྲང་པོ་ལྟ་བུ་དང༌། ",
            "ཡུལ་རྐྱེན་མེད་པའི་ས་གངས་ཁྲོད་སོགས་སུ་",
            "འཆི་བ་རི་དྭགས་ལྟ་བུའི་འཆི་ལུགས་དང་གསུམ་ཡོད་ལ",
            "ཐ་མ་རྣམས་ཀྱི་འཆི་ལུགས་སྐྱེ་བོ་ཐ་མལ་པ་ཕལ་ཆེར་དང་འདྲའོ།།",
            ""
        ],
        [
            "དེ་ལ་གདམས་ངག་ནི་ཕྱི་མ་འདི་དང་",
            "དབང་འབྲིང་ཕལ་ཆེར་ལ་དགོས་ཀྱི་རབ་རྣམས་ནི་",
            "འཆི་བ་དང་གྲོལ་བ་དུས་མཉམ་པས་ན་",
            "གདམས་ངག་གསར་དུ་གདབ་མི་དགོས་སོ།། ",
            "གཉིས་པ་༼གདམས་པ་བཤད་པ་༽ལ་གདམས་པའི་ཆ་ལག་དང༌། ",
            "གདམས་པ་དངོས་གཉིས། ",
            "དང་པོ། ",
            "ནམ་འཆི་ཆ་མེད་བཤད་པ། ",
            "འཆི་བ་བརྟག་པའི་ཐབས། ",
            "དེ་བཟློག་པ། ",
            "ཤི་རྗེས་ཇི་ལྟར་བྱ་བའི་ཆོ་ག་བཤད་པ་དང་བཞི་ལས། ",
            "དང་པོ་༼ནམ་འཆི་ཆ་མེད་བཤད་པ་༽ནི། ",
            "སྐྱེས་ཙམ་ཉིད་ནས་འཆི་བར་ངེས་པ་ལ་བསམས་ནས་",
            "དམ་པའི་ཆོས་ཁོ་ན་ལ་བརྩོན་དགོས་ཏེ",
            "རིན་པོ་ཆེ་སྤུངས་པའི་རྒྱུད་ལས། ",
            "སྐྱེས་བུ་བརྟན་པའི་ཚེ་སྲོག་ལ།། ",
            "དུས་བཏབ་མེད་པ་ཡ་རེ་ཆ། །",
            " ཚོགས་དྲུག་ཡུལ་གྱི་སྣང་བ་ལ།། ",
            "རྟག་པ་མེད་པ་ཡ་རེ་ཆ། །",
            " ཞེས་སོ།།",
            ""
        ],
        [
            "གཉིས་པ་༼འཆི་བ་བརྟག་པའི་ཐབས་༽ནི། ",
            "ཐལ་འགྱུར་ལས། ",
            "འཆི་བའི་རྟགས་ཀྱང་ཉི་ཤུ་གཅིག། ",
            "དུར་ཁྲོད་དབེན་པའི་ཕྱོགས་སོང་ལ། ",
            "བླ་མ་མཆོད་ཅིང་བསྟོད་པ་བྱ།། ",
            "གཞན་ཡང་བཟའ་དང་བཏུང་བ་ཡིས། །",
            " འགྲོ་བ་གཞན་ཡང་མགུ་བྱས་ཏེ།། ",
            "དེ་ནས་ཕྱི་ནང་གསང་བ་ཡི། །",
            " འཆི་བའི་རྟགས་ནི་བཤད་པར་བྱ།།",
            "ཞེས་པ་དང༌། ",
            "གསུམ་པ་༼དེ་བཟློག་པ་༽ནི། ",
            "དེ་ཉིད་ལས། ",
            "གལ་ཏེ་ངན་ན་བཟློག་པ་བརྩམ།།",
            ""
        ],
        [
            "བཟང་བར་བླ་མར་གསོལ་བ་བཏབ།། ",
            "ཅེས་གསུངས་པ་ཡིན་།",
            "དེ་ལྟར་འཆི་བ་བརྟག་ཚུལ་དང་། ",
            "དེ་ཉིད་བསླུ་བའི་ཐབས་ཞིབ་པར་ཤེས་འདོད་ན་",
            "ཉི་ཟླ་ཁ་སྦྱོར་གྱི་རྒྱུད་དོན་ལག་ཁྲིད་དུ་བསྟན་པ་བླ་མ་ཡང་",
            "ཏིག་ཡིད་བཞིན་ནོར་བུ་ལས་ཤེས་པར་བྱའོ།། ",
            "བཞི་པ་༼ཤི་རྗེས་ཇི་ལྟར་བྱ་བའི་ཆོ་ག་བཤད་པ་༽ནི། ",
            "འཆི་ཁ་མ་རྣམ་ཤེས་མ་འཕོས་པ་ལ་སྦྱང་བ་ནི། ",
            "དེའི་སྙིང་ནང་དུ་ཨཱཿདཀར་པོ་བསམས་ཏེ་",
            "རང་གི་ཁ་དེའི་སྤྱི་བོར་གཏད་ནས་"
        ],
        [
            "དབུགས་ནར་ནར་དྲང་ཞིང་",
            "ཨཱཿཡིག་དེའི་ལོ་གྲངས་རེ་བརྗོད་པས་རྣམ་ཤེས་གོང་དུ་འདྲེན་པ་ཡིན་ལ",
            "རོ་ལ་སྦྱངས་།",
            "རོ་དེའི་མདུན་དུ་མཎྜལ་པད་འདབ་བཞི་པའི་དབུས་སུ་བུམ་པ་བཤམས་།",
            "རིགས་ལྔའི་སངས་རྒྱས་བླ་མ་བརྒྱུད་པ་དང་བཅས་པ་ནང་དུ་བསྐྱེད་ནས་",
            "མཆོད་བསྟོད་བྱས་ལ་"
        ],
        [
            "ཨོ་ཨཱཿཧཱུྃ་སྭཱ་ཧཱ། ",
            "ཞེས་པ་ཅི་འགྲུབ་བཟླས་མཐར་ཨ་བྷྱ་དྱ་ཏ་ཀེ་༼ཨ་བྷྱ་རྒྱ་ཏ་ཀ༽ཞེས་",
            "བརྒྱ་རྩ་རེ་བཟླས་པའི་བུམ་ཆུས་རོའི་སྤྱི་བོ་མགྲིན་པ་སྙིང་ག་ལྟེ་བ་",
            "མཚན་མ་རྣམས་སུ་བཀྲུས་ནས་གནས་སྦྱོང་བ་ཡིན་ནོ།། ",
            "རྗེས་ལ་བདུན་ཚིགས་བྱེད་ན",
            "འང་རོ་ལ་ཇི་ལྟར་བྱ་བ་བཞིན་མིང་བྱང་བཀྲུ་ཞིང་ལམ་བསྟན་པ་དང༌། ",
            "ཆོས་བཤད་པ་བྱས་ནས་",
            "ཐ་མའི་ནུབ་མོ་མིང་བྱང་བསྲེགས་ནས་",
            "བསྔོ་སྨོན་བྱས་པས་གནས་ངན་ལེན་སྦྱོང་བ་ཡིན་ནོ།།",
            "གཉིས་པ་གདམས་པ་དངོས་ནི་ཡུལ་དང་གནས་ལ་འཇུག་པ་དང༌། ",
            "སྐུ་དང་ཡེ་ཤེས་ལ་འཇུག་པའི་གནད་གཉིས་གང་རུང་ལམ་དུ་བྱེད་པ་།",
            "ཉི་ཟླ་ཁ་སྦྱོར་ལས། ",
            "རླུང་བཞི་རིམ་གྱིས་ཞི་ནས་",
            ""
        ],
        [
            "ཀྱང༌། །",
            " རླུང་ཆེན་དག་གིས་བསྐྱོད་པའི་ཚེ། །",
            " ཡུལ་དང་གནས་ལ་འཇུག་པ་དང༌། །",
            " སྐུ་དང་ཡེ་ཤེས་འཇུག་ལུགས་བསྟན།། ",
            "ཞེས་གསུངས་པ་ལྟར། ",
            "དེ༵་ལ༵་ད༵ང་པོ༵་ནི་འདི༵་ལྟ༵ར་ལུས་ངག་སེམས་ཀྱི་བྱ་བ་གང་ཡང་མི་བྱེད་པར་",
            "ར༵ང་བ༵བས་སུ་བཞགཁྱད་པར་དུ་སེ༵མས་ཀྱི༵་རྟོ༵ག་པ༵་དགྲ་གཉེན་ལ་ཆགས་སྡང་ཚེ་",
            "འདི་ལ་འདོད་ཞེན་སོགས་བ༵ར་ཆ༵ད་པ༵འི་ངང་།",
            "རང་གི་ལུས་ཕྱི་གསལ་ནང་གསལ་ཕྲུ་མ་ཕུས་བཀང་བ་ལྟ་བུའི་",
            "དབུས་ན་རྩ་དབུ་མ་མར་སྣེ་ལྟེ་བར་ཕུག་རྡུགས་སུ་ཡོད་པ་",
            "ཡར་སྣེ་སྦྱི་བོར་ཧར་རེ་སྐར་ཁུང་བཞིན་དུ་",
            "ཁ་ཕྱེ་ནས་ཡོད་པའི་སྙིང་ག་ཚིགས་ཀྱིས་བཅད་པའི་སྟེང་ན་",
            "རླུང་གི་ཐིག་ལེ་ལྗང་སྐྱའི་སྟེང་དུ་",
            "རང་གི་རིག་པ་འོད་ཟེར་ལྔའི་དབུས་ན་",
            "བླ་མའི་སྐུ་ཤིན་ཏུ་ཕྲ་བའམ་ཨཱཿདཀར་པོ་སོགས་གང་མོས་ཀྱི་",
            "ཡི་དམ་གྱི་སྲོག་ཡིག་འཕར་ཞིང་",
            "གཡོ་བའི་བདག་ཉིད་ཅན་དུ་གསལ་བ་ནི། ",
            "མ༵་མཐོ༵ང་བ༵འི་མཐོ༵ང་བ་ཆེ༵ན་པོ༵་ཞེས་བྱ་སྟེ",
            "ཐོགས་རེག་གཟུགས་ཀྱི་ཆོས་ལས་དབེན་ཞིང་",
            "རང་སེམས་དག་པའི་ངོར་གསལ་བར་སྣང་བའི་ཕྱིར་རོ། །",
            " དེ་ནས་ས་བོན་དེ་ཉིད་ལྔ་ཙམ་བརྗོད་པ་དང་ས་བོན་རླུང་གིས་བསྐྱོད་དེ་",
            "སྤྱི་བོར་སླེབས་པ་དང་མཉམ་དུ་ཧིཀ་དྲག་པོ་བརྗོད་པས་",
            "རྣམ་ཤེས་སྐར་མདའ་ལྟར་ཡར་ཏེ་",
            "སྤྱི་བོར་མདའ་གང་ཙམ་གྱི་ནམ་མཁར་བརྒྱུད་པའི་",
            "བླ་མས་བསྐོར་བའི་རྩ་བའི་བླ་མའམ་",
            "ཡི་དམ་གང་མོས་ཀྱི་གཙོ་བོའི་ཐུགས་ཀར་ཐིམ་པ་དང་",
            "མཉམ་དུ་ཞིང་ཁམས་རྟེན་དང་བཅས་པ་",
            "ཇེ་མཐོ་ཇེ་མཐོར་སོང་བའི་མཐར་མི་སྣང་བར་གྱུར་ཚེ་",
            "དམིགས་བསམ་སྤྲོས་པ་དང་བྲལ་བ་ན༵མ་མཁ༵འ་ལྟ༵་བུ༵འི་ངང་ལ་",
            "མཉམ་པར་འཇོག་པ་ནི༵་ཀ་དག་ཆོས་སྐུའི་",
            "དབྱིངས་བར་དོ་མེད་པར་གྲོལ་བའི་ཐབས་སོ།།",
            ""
        ],
        [
            "གཉིས་པ་༼གདམས་པ་དངོས་༽ནི། ",
            "བཞུགས་སྟངས་གསུམ་གང་རུང་ངམ་",
            "སེང་གེ་ཉལ་ལུགས་ཀྱིས་ཉལ་ལ་རིག་པ་མིག་ལ་།",
            "མིག་རི༵ག་པ་རྡོ་རྗེ་ལུ་གུ་རྒྱུད་སྟོ༵ང་པའི་",
            "དབྱིངས་རྣམ་པར་དག་པའི་དབུས་སུ་ཤར་ཏེ་",
            "ཟུ༵ང་དུ༵་འཇུ༵ག་པ༵འི་སྣང་བ་དེ་ནི་",
            "འོ༵ད་གས༵ལ་ལོངས་སྤྱོད་རྫོགས་པའི་སྐུ་དང༌། ",
            "སྟོང་པ་ཆོ༵ས་ཀྱི༵་སྐུ༵་དབྱེར་མེད་པ་རང་གི་སྙིང་ནང་དུ་བཞུགས་པའི་",
            "གདངས་ཡི༵ན་པ༵འི་ང༵ང་དེ༵་ལ་མི་ཟུམ་པར་གཏད་ནས་",
            "ཀ་དག་གི་ངང་ལ་མཉམ་པར་བཞག་པས་སྐད་ཅིག་དེ་ཉིད་དུ་གྲོལ་ལ",
            "དབྱིངས་རིག་མི་གསལ་ན་",
            "ཆོས་ཉིད་བར་དོའི་འཆར་ལུགས་རྣམས་ཤེ༵ས་ར༵བ་ཆེ༵ན་པོ༵ས་ངོ༵ས་བཟུ༵ང་བའམ་",
            "ཡིད་ཆེས་པ་མ་ཉམས་པར་བྱས་པ༵ས་མི་བརྟན་པོ་ལ་",
            "འཕྲིན་བཅོལ་བ་གང་དུ་ཕྱིན་པའི་སར་བརྟོལ་བ་ལྟར་",
            "ཆོས་ཉིད་བར་དོའི་སྣང་བ་རང་ངོ་ཤེས་ནས་",
            ""
        ],
        [
            "གྲོལ་ལོ། །",
            " རང་གིས་གསལ་མ་ནུས་ན་བླ་མའམ་གྲོགས་དམ་ཚིག་གཙང་བས་ངོ་སྤྲད། ",
            "དབྱིངས་ཐིག་རིག་པ་ལ་བལྟར་བཅུག་ནས་",
            "ད་ལྟའི་སྣང་བ་འདི་བར་དོར་འཆར་བ་ལ་",
            "ཆོས་ཉིད་བར་དོ་ཟེར་བས་",
            "དེ་དུས་རང་སྣང་དུ་ངོ་ཤེས་པར་གྱིས་ཤིག་ཅེས་པ་དང༌། ",
            "ད་ལྟའི་རིག་པ་རྗེན་པ་འདི་ཀ་དག་གི་གྲོལ་ས་ཡིན་པས་",
            "དེའི་ངང་ལས་མ་འགྱུར་བར་ལྟོས་ཤིག་",
            "ཅེས་ཐོད་རྒལ་དང་ཁྲེགས་ཆོད་ཀྱི་དོན་གསལ་གདབ་བོ། །",
            " འདེབས་འཕྲོ་ལ་ཤི་ན་",
            "རང་གི་ཁ་སྣ་དང་ནད་པའི་ཁ་སྣ་སྤྲད་ལ་རླུང་དྲག་པོ་འཆང་ལ་",
            "ཚུར་རྔུབ་པས་དེས་དབུགས་ཆད་པ་སོས་ནས་",
            "མིག་ཧྲིག་གེར་བྱུང་དུས་སྔར་བཞིན་གསལ་བཏབ་པས་",
            "དབང་པོ་རབ་དེ་ཉིད་དུ་བ༵ག་ཆ༵གས་ཀྱི༵་",
            "ཀུ༵ན་གཞི༵་གདོ༵ད་མ༵འི་གཞི༵ར་ས༵ངས་པ༵འི༵་ད༵ག་སྟེ༵་གྲོལ་ལ",
            "གཞན་དག་ད་ལྟའི་འོད་གསལ་སྐྱེལ་མ་དང་འདྲ་བས་གྲོགས་།",
            "ཆོས་ཉིད་འོད་གསལ་གྱི་སྣ་བསུས་ཏེ་",
            "གཞན་དུ་འཆོར་ས་མེད་པར་འཁོ༵ར་བ༵འི་སྲོ༵ག་བཅ༵ད་ན༵ས་",
            "རྟོ༵ག་མེ༵ད་དོ༵ན་གྱི༵་ཡེ༵་ཤེ༵ས་རྟོ༵གས་པའམ་སྐུ་གསུམ་དབྱེར་མེད་པའི་",
            "ཀློང་དུ་སངས་རྒྱས་པར་བྱེད་པ་ཡིན་པས་ན་",
            "ལམ་ཟབ་རྨད་དུ་བྱུང་བ་འདི་ལྟ་བུ་ལ་བསླབ་པ༵ར་བྱ༵འོ༵། །",
            " གསུམ་པ་ལ་ཆོས་ཉིད་བར་དོ་ངོས་།",
            ""
        ],
        [
            "དེའི་གདམས་ངག་གི་དོན་བཀྲལ་བ་དང་གཉིས་ལས། ",
            "དང་པོ་ས་མཚམས་ནི། ",
            "དབུགས་ཆད་པའི་སྐད་ཅིག་མ་ལ་འོད་གསལ་ཤར་བ་ནས་",
            "ལྷུན་གྲུབ་ཀྱི་སྣང་བ་ཐིམ་པ་ཚུན་ཆད་དོ།།",
            "སྣང་ཚུལ་ནི། སྐུ་དང་ཡེ་ཤེས་ཀྱི་སྣང་བ་རང་།",
            "རང་བཞིན་གྱི་བསམ་གཏན་ལ་ངང་གིས་གནས། ",
            "རང་སྣང་དག་པའི་འོད་གསལ་ལ་ལོངས་སྤྱོད་པའོ།། ",
            "གཉིས་པ་གདམས་ངག་ནི་ཐིམ་རིམ་བཞི་དང་སྦྱར་ནས་",
            "བཤད་པར་བྱ་བ་དེ༵་ལ༵། ",
            "ད༵ང་པོ༵་རྣམ་ཤེས་ནམ་མཁའ་ལ་ཐིམ་པའི་ཚེ་",
            "འདི་ལྟར་སྒྲོག་སུམ་འབྲེལ་གྱེས་ཏེ་",
            "ལུས་བེམ་པོར་ལིངས་ཀྱིས་སོང་ནས་",
            "གཡོ་འགུལ་མི་ནུས་པར་ར༵ང་བ༵བས་སུ་གནས། ",
            "རླུང་སེམས་གཞི་ཐིམ་ལ་སོང་བས་",
            "སེ༵མས་ཀྱི༵་རྟོ༵ག་པ༵་བ༵ར་ཆ༵ད་པ༵འི་དུས་དེར་རིག་པ་སྙིང་ནས་",
            "མེ་སྟག་ཡར་བ་བཞིན་རྩ་དར་དཀར་སྣལ་མ་བརྒྱུད་དེ་",
            "མིག་ལ་གནས་ཚེ་རྡོ་རྗེ་སེམས་དཔའི་སྣ་ཐག་ཅེས་",
            "བྱ་བ་འོད་ལྔའི་ཟེར་ཐག་གཉིས་ནམ་མཁར་ཟུག་དུས་རང་སྣང་དུ་ཤེས་ན་",
            ""
        ],
        [
            "ལུས་རྡུལ་ཕྲན་དུ་དེངས། ",
            "སེམས་ཆོས་སྐུར་གྲོལ་བར་འགྱུར་ལ",
            "སྐད་ཅིག་གཉིས་པ་ན་ཀ་དག་གཞིའི་འོད་གསལ་རྐྱེན་གསུམ་བྲལ་བའི་",
            "ནམ་མཁའ་ལྟ་བུ་འཆར་བའི་ངང་ལ་བཞག་པས། ",
            "སྐད་ཅིག་གསུམ་ན་ཆོས་སྐུའི་དབྱིངས་སུ་གྲོལ་བར་འགྱུར་རོ། །",
            " གཉིས་པ་ནམ་མཁའ་འོད་གསལ་ལ་ཐིམ་དུས་",
            "རང་ལུས་འོད་དུ་སྣང་བ་ཤེལ་གྱི་གོང་བུ་ལས་འོད་ལྔ་ཕྱིར་གསལ་ཏེ་",
            "སྣང་བ་ཐམས་ཅད་འོད་ལྔའི་",
            "རང་བཞིན་ཕྱི་ནང་གསལ་སྒྲིབ་མེད་པ་མནན་ན་",
            "ནེམ་པ་སྙམ་པ་བཏེགས་ན་འཕར་སྙམ་པ་",
            "འགུལ་བ་འཕྲིག་པ་ཤིན་ཏུ་རྒྱ་ཆེ་ལ་",
            "དཔག་ཏུ་མེད་པའི་སྣང་ཚུལ་ཚད་མེད་པར་མཐོང་བ་ནི་",
            "མ༵་མཐོ༵ང་བ༵འི་མཐོ༵ང་བ༵་ཆེ༵ན་པོ༵་སྟེ་",
            "རགས་པ་རྡུལ་དང་ཕྲ་བ་སེམས་ཀྱི་ཆོས་སུ་མ་གྲུབ་པས་",
            "མཐོང་རྒྱུ་ཅི་ཡང་མེད་ཀྱང་རང་སྣང་ལ་",
            "མཐོང་སྣང་མ་འགགས་པ་རྒྱ་ཆེ་བ་ན༵མ་མཁ༵འ་ལྟ༵་བུ༵། ",
            "དེ་ནི་སྣང་བ་མཆེད་པ་རང་གི་གདངས་སུ་ཤེས་པས་",
            "བསམ་གཏན་གྱི་ཞག་ལྔ་རང་ས་ན་གནས་པ་ལ་ཀ་དག་ཏུ་གྲོལ་ལོ། །",
            " གསུམ་པ་འོད་གསལ་ཟུང་འཇུག་ལ་ཐིམ་པ་ནི། ",
            "ཡེ་ཤེས་ཀྱི་རླུང་གཡོས་པས་འོད་ལྔའི་འཇའ་ཚོན་རིས་ཕྱོགས་མཚམས་སྟེང་འོག་ཐམས་ཅད་དུ་",
            "ལྷུན་སྟུག་པར་བསྡུས་པའི་ནང་ན་རིགས་ལྔའི་",
            "ཚོམ་བུ་བརྒྱ་སྟོང་གྲངས་མེད་པ་རི༵ག་སྟོ༵ང་ཟུ༵ང་དུ༵་འཇུ༵ག་པ༵འི་",
            "སྣང་བ་ཡབ་ཡུམ་ཟུང་འབྲེལ་ཟ་འོག་གི་བེར་ཁྱིམ་ལྟར་འཆར་རོ། །",
            "དེའི་ཚེ་འཇུག་པ་ཤེས་པའི་གདམས་པ་དྲན་པར་བྱ་སྟེ",
            "དང་པོ་རིག་པ་འོད་ལ་འཇུག་པ་ནི། ",
            "རང་གི་སྙིང་ག་ནས་འོད་ཀྱི་ཟེར་ཐག་ཚོམ་བུའི་",
            "ཐུགས་ཀར་ཟུག་པ་བསམ་གཏན་གྱི་ཞག་ལྔར་གནས་།",
            ""
        ],
        [
            "སྣང་བ་དུས་གཅིག་ལ་འཆར་ཡང་ངེས་པ་རིམ་གྱིས་",
            "རྙེད་དེ་ཞག་དང་པོ་ལ་རྣམ་པར་སྣང་།",
            "གཉིས་པར་མི་བསྐྱོད་པ། ",
            "དེ་བཞིན་དུ་གཞན་རྣམས་ཞག་རེར་ཤར་དུས། ",
            "རང་སྣང་དུ་ངོ་ཤེས་ཐོག་དེར་བཞག་པས་དེའི་ངང་དུ་གྲོལ་ནས་",
            "སྤྲུལ་པས་སེམས་ཅན་གྱི་དོན་བྱས་ནས་",
            "དབྱིངས་སུ་ཐིམ་མོ། །",
            "དེའང་གང་དུ་ངོ་ཤེས་པའི་རིགས་དེ་ལ་གྲོལ་ལོ། །",
            " གཉིས་པ་འོད་རིག་པ་ལ་འཇུག་པ་ནི། ",
            "ཚོམ་བུའི་ཐུགས་ཀ་ནས་རང་གི་སྙིང་གར་འོད་ཀྱི་",
            "ཟེར་ཐག་ཟུག་པ་ལས་ཚོམ་བུ་རྣམས་རང་ལ་ཐིམ་སྙམ་པའི་",
            "སྣང་བ་འཆར་ཚེ་རིག་པའི་རང་ངོ་ཤེས་པ་མ་པང་དུ་བུ་འཇུག་པ་ལྟ་བུ་ལ་",
            "མཉམ་པར་བཞག་པས་སྐད་ཅིག་ལྔ་ན་གདོད་མར་གྲོལ་ཏེ",
            "སྐད་ཅིག་དང་པོ་ལ་རང་སྣང་དུ་།",
            "གཉིས་པ་ལ་ཤེས་ཐོག་ཏུ་གནས། ",
            "གསུམ་པ་ལ་གནས་ཐོག་ཏུ་།",
            ""
        ],
        [
            "བཞི་པ་ལ་གྲོལ་ཐོག་ནས་སེམས་ཅན་གྱི་དོན་དུ་སྤྲུལ་པ་།",
            "ལྔ་པ་གདོད་མར་ཐིམ་ནས་ནང་གསལ་དུ་བཞུགས་པའོ།། ",
            "བཞི་པ་ཟུང་འཇུག་ཡེ་ཤེས་ལ་ཐིམ་པ་ནི། ",
            "སྙིང་ག་ནས་འོ༵ད་གས༵ལ་ཡེ་ཤེས་བཞིའི་",
            "སྣང་བ་དཀར་སེར་དམར་མཐིང་བཞིའི་",
            "སྣམ་བུའི་སྟེང་དུ་རང་རང་གི་ཁ་དོག་དང་མཐུན་པའི་",
            "ཐིག་ལེ་མེ་ལོང་ཙམ་གྱི་སྟེང་དུ་",
            "ཚོམ་བུ་ཐིག་ཆུང་ལྔ་ལྔའི་རྒྱན་བཀྲམ་པ་འཆར་བ་དང༌། ",
            "དེ་ཐམས་ཅད་ཀྱི་སྟེང་དུ་འོད་ཟླུམ་པོ་རྨ་བྱའི་",
            "གདུགས་འཁོར་བ་ལྟ་བུ་ཞིག་འཆར་དུས་གྲོལ་བ་དུས་ཀྱི་",
            "གནད་མི་འགྱུར་བ་གསེར་གྱི་ཐུར་མ་འདྲེན་པ་ལྟ་བུའི་",
            "གདམས་ངག་དྲན་པར་བྱ་སྟེ",
            "སྣང་བ་དེ་ནི་རྡོ་རྗེ་སེམས་དཔའ་ཁོང་སེང་གི་ལམ་ཞེས་བྱ་བ་",
            "དེ་གཞན་དུ་མི་འཛིན་པར་སེམས་ཉིད་ཡེ་ཤེས་སུ་",
            "ངོ་སྤྲད་པའི་ངང་ལ་བཞག་པས་གྲོལ་བར་འགྱུར་རོ། །",
            " ལྔ་པ་ཡེ་ཤེས་ལྷུན་གྲུབ་ལ་ཐིམ་པ་ནི། ",
            "ཡེ་ཤེས་བཞི་སྦྱོར་གྱི་སྣང་བ་སྟེང་གི་ཐིག་ཟླུམ་ལ་འདུས་ནས་",
            "སྟེང་འོག་ཕྱོགས་མཚམས་ཐམས་ཅད་འོད་ཀྱི་",
            "ཐིག་ལེ་དབུས་མཐིང་ག་མཐར་འོད་ལྔའི་",
            "མུ་ཁྱུད་ཀྱིས་བསྐོར་བ་དབང་པོའི་ཡུལ་ཐམས་ཅད་ཁྱབ་པར་འཆར་ཏེ་",
            "ཆོས་ཟད་ཆོ༵ས་ཀྱི༵་སྐུ༵འི་སྣང་བ་ནམ་མཁའ་ལྟ་བུའི་",
            "དབུས་ན་ཀུན་བཟང་ཡབ་ཡུམ་མཐིང་གར་འདྲེས་པའི་ངོ་བོ་མེད་པ། ",
            "དེའི་རྩལ་ལས་ལོངས་སྐུའི་སྣང་བ། ",
            "རང་བཞིན་སྤྲུལ་སྐུ་དང༌། ",
            "ཁྲོ་བོའི་སྣང་བ་འགྲོ་དྲུག་གི་སྣང་བ་སོགས་ལྷུན་གྲུབ་སྒོ་བརྒྱད་ཀྱི་སྣང་བ་རང་ཤར་ཚེ། ",
            "མཐར་ཕྱིན་མི་ལྡོག་པའི་གནད་དཔག་ཆེན་གྱིས་",
            "མདའ་འཕངས་པ་ལྟ་བུའི་གདམས་ངག་ཟང་ཐལ་རིག་པའི་",
            "ང༵ང་དེ༵་ཤེ༵ས་ར༵བ་ཆེ༵ན་པོ༵ས་ངོ༵ས་བཟུ༵ང་བ༵ས་",
            "སླར་འཁྲུལ་བ་མི་འབྱུང་བར་ཀ་དག་གི་ངང་དུ་གྲོལ་བའོ།། ",
            "དེ་དུས་ཐིམ་ལུགས་བརྒྱད་དང༌། ",
            "མངོན་ཤེས་དྲུག ",
            "རྗེས་དྲན་དྲུག ",
            "མི་བརྗེད་པའི་གཟུངས། ",
            "རྒྱུན་གྱི་ཏིང་ངེ་འཛིན་ཏེ་ཡོན་ཏན་བཅུ་བཞི་ཐོབ་ཚུལ་ཡོད་པ་ལས་",
            "ཐིམ་ཚུལ་ནི་སྔར་མདོ་ཙམ་བཤད་གྲུབ་ལ་",
            ""
        ],
        [
            "ཡོན་ཏན་རྣམས་ནི་ཚིག་དོན་རིན་པོ་ཆེའི་",
            "མཛོད་སོགས་ལས་ཤེས་པར་བྱའོ།། ",
            "དེ་ལྟར་ཆོས་ཉིད་བར་དོའི་མན་ངག་འཆར་ཚུལ་སོ་སོ་དང་སྦྱར་ཏེ་",
            "སྤྲོས་པ་ལ་དགའ་བ་ལ་རྒྱུད་ལས་དེ་ལྟར་བཤད་ཀྱང་",
            "མན་ངག་གནད་དོན་དང་སྦྱར་ན་",
            "ཆོས་ཉིད་བར་དོའི་སྣང་བ་གང་ཤར་ཡང་རང་སྣང་དུ་ཤེས་པ་ནི་",
            "འཇུག་པ་ཤེས་པའི་གནད་མ་པང་དུ་བུ་འཇུག་པ་ལྟ་བུའི་",
            "གདམས་ངག་ཡིན་ལ",
            "ཁྲེགས་ཆོད་རིག་པའི་རང་ས་གཟུང་བ་ནི་",
            "གྲོལ་བ་དུས་ཀྱི་གནད་མི་འགྱུར་བ་",
            "གསེར་གྱི་ཐུར་མ་ལྟ་བུའི་གདམས་ངག་།",
            "དེ་ཉིད་ཀྱི་ངང་ལས་སླར་མི་ལྡོག་པར་བྱ་བ་ནི་",
            "མཐར་ཕྱིན་མི་ལྡོག་པའི་གནད་རྩལ་ཆེན་གྱིས་",
            "མདའ་འཕངས་པ་ལྟ་བུའི་གདམས་ངག་དང་གསུམ་པོ་འདི་ཁོ་ན་ཡིན་ལ",
            ""
        ],
        [
            "དེ་ལས་ཀྱང་ཕྱི་མ་འདི་ནི་འབྲས་བུ་ཡིན་པས་",
            "ཉམས་སུ་བླང་བྱ་དངོས་ནི་སྔ་མ་གཉིས་ཁོ་ན་།",
            "ད་ལྟའི་སྐབས་སུའང༌། ",
            "ཁྲེགས་ཆོད་ཐོད་རྒལ་ཉམས་སུ་ལེན་པ་ལ་གནད་དེ་གཉིས་ནི་",
            "ཆུ་བརྒྱ་ཟམ་གཅིག་གི་འོག་དུ་འདུ་བ་ལྟ་བུའི་",
            "མན་ངག་ཟབ་མོ་ཡིན་པས་སྙིང་གི་དཀྱིལ་དུ་ཨ་ཐམ། ",
            "དེའང་ཆོས་ཉིད་བར་དོའི་ཉམས་ལེན་གནད་དུ་བསྣུན་པའི་",
            "དབང་པོ་ཉི་ཤུ་རྩ་གཅིག་གི་རིམ་པ་བཞིན་དབྱིངས་སུ་",
            "གྲོལ་བ་ལ་དུས་མྱུར་བུལ་གྱི་ཁྱད་ཡོད་ཀྱང་",
            "གྲོལ་ས་ལ་ཁྱད་མེད་པར་བ༵ག་ཆ༵གས་ཀྱི༵་",
            "ཀུ༵ན་གཞི༵་གཟུང་འཛིན་ཐམས་ཅད་གདོ༵ད་མ༵འི་གཞི༵ར་ས༵ངས་བ༵འམ་",
            "ད༵ག་སྟེ༵་ལས་ཉོན་འཁྲུལ་བའི་རང་གཟུགས་འཁོ༵ར་བ༵འི་སྲོ༵ག་བཅ༵ད་ན༵ས། ",
            "རྟོ༵ག་མེ༵ད་དོ༵ན་གྱི༵་ཡེ༵་ཤེ༵ས་ནང་གསལ་གཞོན་ནུ་བུམ་སྐུ་མངོན་དུ་བྱས་ཏེ་",
            "སླར་གདུལ་བྱའི་ཁམས་ལ་གཟུགས་སྐུ་རྣམ་གཉིས་འགོག་མེད་དུ་",
            "འབྱུང་བའི་ཉེ་རྒྱུ་དམ་པ་འདི་ཉིད་རྟོ༵གས་པ༵ར་བྱ༵འོ། །",
            " བཞི་པ་ལ་སྲིད་པ་བར་དོ་ངོས་།",
            "དེའི་གདམས་པའི་གནད་གཏན་ལ་དབབ་པ་གཉིས་ལས། ",
            "དང་པོ་ས་མཚམས་ནི། ",
            "ལྷུན་གྲུབ་ཐིམ་ནས་ཡིད་ཀྱི་ལུས་ཅན་ཐོགས་མེད་དུ་",
            "རྒྱུ་བ་ནས་མའི་མངལ་དུ་ཚུད་པ་ཚུན་ཆད་དོ།།",
            "སྣང་ཚུལ་ནི་ཡིད་ཀྱི་ལུས་ཅན་རྨི་ལམ་ལྟར་ས་ཟིན་མེད་པ། ",
            "སེམས་ཀྱི་སྙེམ་བྱེད་ཀུན་ལ་འཇུག་ཅིང་མངོན་ཤེས་དང་ལྡན་པ། ",
            "ལུས་སེམས་གཉིས་འདུས་ཀྱི་ཚོགས་པ་གང་ལའང་",
            "ཐོགས་མེད་དུ་རྒྱུ་ཞིང་བར་དོའི་ཚེ་ཕྱེད་སྔ་མ་ད་ལྟའི་",
            "ལུས་ལྟར་སྣང་བ་ཕྱེད་ཕྱི་མའི་ལུས་ལྟར་",
            "སྣང་བ་གཤིན་རྗེ་རྒྱལ་པོའི་དྲུང་དུ་ཕྱིན་ནས་",
            "དགེ་སྡུག་རྩི་བགྲང་བྱེད་པའི་སྣང་བ་སོགས་",
            "སྡུག་བསྔལ་དུ་མའི་འཁྲུལ་སྣང་ལ་སྤྱོད་པའོ།།",
            ""
        ],
        [
            "གཉིས་པ་ནི། ",
            "རབ་འབྲིང་ཐ་མའི་གདམས་ངག་གསུམ་ལས། ",
            "དེ༵་ལ༵་དང༵་པོ༵་འདི༵་ལྟ༵ར་ར༵ང་བ༵བས་སེ༵མས་ཀྱི༵་",
            "རྟོ༵ག་པ༵་བ༵ར་ཆ༵ད་པ༵འི་དུས་སུ་ཟང་ཐལ་རིག་པའི་",
            "ངོ་བོ་ཡེ་སྟོང་རྩ་བ་དང་བྲལ་བ་གསལ་བ་",
            "ཕྱོགས་སུ་མ་ལྷུང་བ་དེ་ལ་མཐོང་བྱ་མཐོང་བྱེད་",
            "ཀུན་དང་བྲལ་ཡང་མཐོང་རྒྱུ་མེད་པའི་",
            "དོན་ལ་ཁོ་ཐག་ནང་ནས་ཆོད་པས་མ༵་མཐོ༵ང་བ༵འི་",
            "མཐོ༵ང་བ༵་ཆེ༵ན་པོ༵་ན༵མ་མཁ༵འ་ལྟ༵་བུ༵་།",
            "སྡུད་པ་ལས། ",
            "ནམ་མཁའ་མཐོང་ཞེས་སེམས་ཅན་ཚིག་ཏུ་རབ་བརྗོད་པ། །",
            " ནམ་མཁའ་ཇི་ལྟར་མཐོང་ཞེས་དོན་འདི་བརྟག་པར་གྱིས། །",
            " དེ་བཞིན་ཆོས་མཐོང་བ་ཡང་དེ་བཞིན་གཤེགས་པས་བསྟན།། ",
            "མཐོང་བ་དཔེ་གཞན་གྱིས་ནི་བསྙད་པར་ནུས་མ་ཡིན།། ",
            "ཞེས་སོ།། ",
            "དེ་ལྟ་བུའི་ལྟ་བ་དེ་ནི༵་རི༵ག་སྟོ༵ང་ཟུ༵ང་དུ༵་འཇུག༵་པ༵འི་",
            "འོ༵ད་གས༵ལ་ཆོ༵ས་ཀྱི༵་སྐུ༵་ཡི༵ན་པ༵ས་དེའི་ང༵ང་ལ་",
            "མཉམ་པར་འཇོག་པ་ནི་",
            "རབ་ལྟ་བས་གྲོལ་བའི་མན་ངག་ཅེས་།",
            "འབྲིང་རྣམས་ཀྱིས་བསྐྱེད་རྫོགས་ཟུང་དུ་",
            "འཇུག་པའི་དོ༵ན་དེ༵་ཤེ༵ས་ར༵བ་ཆེ༵ན་པོ༵ས་",
            "བསྒོམས་པས་མ་དག་པའི་",
            "འཁྲུལ་བ་དབྱིངས་སུ་དག་པ་ནི། ",
            "འབྲིང་བསྒོམས་པས་གྲོལ་བའི་ཐབས་ཁྱད་པར་ཅན་ཡིན་ལ",
            ""
        ],
        [
            "ཐ་མས་སྐྱབས་སུ་འགྲོ་བ་དང་བླ་མ་ལ་གསོལ་བ་།",
            "དག་པའི་ཞིང་ཁམས་ངོ༵ས་བཟུ༵ང་།",
            "སྲིད་པ་ཡིད་ཀྱི་ལུས་ཅན་ཐོགས་པ་མེད་པ་",
            "དེར་འགྲོ་བའི་འདུན་པ་བཞག་པ༵ས་",
            "ཞིང་ཁམས་དེར་སྐད་ཅིག་ལ་བརྫུས་ཏེ་སྐྱེས་ནས་",
            "ལོ་ལྔ་བརྒྱ་ན་སྟེང་ཕྱོགས་ཁྲོ་བོའི་ཞིང་ཁམས་སུ་",
            "ཤེས་སྒྲིབ་དང་བ༵ག་ཆ༵གས་ཀྱི༵་ཀུ༵ན་གཞི༵་གདོ༵ད་མ༵འི་",
            "གཞི༵ར་ས༵ངས་པ༵འམ་ད༵ག་སྟེ༵་སངས་རྒྱས་པ་ནི་",
            "ཐ་མ་མོས་གུས་ཀྱིས་གྲོལ་བའི་ལམ་ཡིན་ནོ།། ",
            "ཡང་ཐ་རྣམས་ཡང་སྲིད་ཕྱི་མའི་",
            "འཁྲུལ་སྣང་གི་མགོ་བརྩམས་ཏེ་ཕོ་མོ་འཁྲིག་པ་",
            "བྱེད་པ་སོགས་མཐོང་ཚེ་རང་ཉིད་དེར་",
            "སྐྱེ་བའི་སྔ་ལྟས་ཡིན་པས་",
            "ཕ་མ་ཡི་དམ་མམ་བླ་མ་ཡབ་ཡུམ་གྱི་སྐུར་།",
            ""
        ],
        [
            "རང་སེམས་ཤེས་རབ་ཆེ་བར་འདོད་ན་",
            "ངྷཱིཿཡིག་སྙིང་རྗེ་ཆེ་བར་འདོད་ན་",
            "ཧྲཱིཿནུས་མཐུ་ཆེ་བར་འདོད་ན་",
            "ཧཱུ་ཡིག་ཏུ་གསལ་ལ་",
            "ཡུམ་གྱི་ལུས་གཞལ་ཡས་ཁང་དུ་མོས་པའི་དབུས་སུ་ཞུགས་པས་",
            "སྐྱེས་མ་ཐག་ཏུ་ཆོས་དང་འཕྲད་དེ་",
            "རང་ལོ་བཅོ་ལྔའམ་ཉེར་ལྔ་སོ་ལྔ་གང་རུང་དུ་",
            "རང་རྒྱུད་ལ་རྫོགས་པ་ཆེན་པོའི་དོན་རྟོགས་ནས་"
        ],
        [
            "རྟེན་དེ་ལ་འཁོ༵ར་བ༵འི་ཡེ་ཤེས་ཆེན་པོས་བཅ༵ད་ན༵ས་",
            "རྟོ༵ག་མེ༵ད་དོ༵ན་གྱི༵་ཡེ༵་ཤེ༵ས་སྐུ་བཞི་ཡེ་ཤེས་ལྔ་ལྡན་",
            "མངོན་དུ་བྱེད་པ་ཡིན་པས་ན་ལམ་ཟབ་རྨད་དུ་",
            "བྱུང་བ་འདི་ལྟ་བུ་ལ་དུས་རྒྱུན་དུ་བརྩོན་པར་བྱའོ། །",
            "སྡུག་འབད་བརྩོན་པའི་ཁུར་གྱིས་ནོན་མིན་པར། །",
            "མཉམ་པར་བཞག་པ་ཁོ་ནའི་ལག་རྗེས་སུ། །",
            "ཟབ་ལས་ཆེས་ཟབ་བརྒྱུད་གསུམ་དགོངས་པའི་མཐིལ། །",
            "རྩོལ་མེད་ཡིད་ཀྱི་ཀློང་ནས་འདི་བཞིན་ཤར།།",
            "བར་སྐབས་ཀྱི་ཚིགས་བཅད་དོ།། ",
            "བཞི་པ་འབྲས་བུའི་རྒྱུད་ནི། ",
            "ཀུན་ཏུ་བཟང་པོ་ཉིད་ཀྱི་སྐུ་དང་གསུང་དང་",
            "ཐུགས་རྡོ་རྗེ་ལས་འདི་ལྟར་བྱུང་ངོ༌།། ",
            "དེ་ཡང་འབྲས་བུ་གཞན་གྱིས་",
            "མ་བསྐུལ་བཞིན་གཙོ་བོས་སྟོན་དགོས་པའི་",
            "གནད་ནི་འབྲས་བུ་མཐར་ཐུག་ནི་",
            "སྟོན་པ་ཉིད་ཡིན་པས་ན་རང་གི་",
            "བཞུགས་ཚུལ་སྟོན་པ་ཡིན་པས་སོ།། ",
            "དེ་ལྟ་བུའི་ལམ་ཟབ་རྨད་དུ་བྱུང་བ་",
            "ཉམས་སུ་བླངས་པས་སྦྱང་གཞི་བདེ་གཤེགས་སྙིང་པོ་ལ་",
            "སྒྲིབ་བྱེད་ལས་དང་སྒྲིབ་པ་མཐའ་དག་སྦྱངས་ཏེ་",
            ""
        ],
        [
            "གཞི༵་ཀ༵་ད༵ག་ཆེ༵ན་པོ༵་ནང་གསལ་དུ་ཐིམ་ལ་མ་རྨུགས་པའི་",
            "ཆོ༵ས་སྐུ༵འི་རྒྱ༵ལ་ས༵ར་དབང་བསྒྱུར་ཞིང༌",
            "གཟུགས་སྐུ་རྟག་ཁྱབ་ཆེན་པོས་འགྲོ་བའི་དོན་རྩོལ་མེད་དུ་",
            "མཛད་པས་དོན་གཉིས་ལྷུན་གྱིས་གྲུབ་པའི་",
            "ས་ལ་དབུ༵ག་འབྱི༵ན་པ༵འི་ཐ༵བས་ཁྱ༵ད་པ༵ར་ཅ༵ན་དབུགས་འབྱིན་པའི་",
            "ཐབས་ཁྱད་པར་ཅན་ནི་ལམ་འདི་ལྟ་བུ་ལས་བྱུང་བ་ཡིན་ནོ༵། །",
            " དེ་ཡང་འབྲས་བུ་མཐར་ཐུག་དེ་",
            "སྐུ་ལྔས་བསྡུས་པར་བཤད་པས་ན་",
            "དེ་དག་ཅུང་ཟད་བཤད་ན",
            "ཆོས་ཀྱི་སྐུ་ནི་དག་པ་གཉིས་ལྡན་མཐར་ཐུག་པ་དམིགས་བསམ་སྤྲོས་པའི་ཡུལ་ལས་འདས་པ། ",
            "འབྲས་ཆོས་རྒྱ་མཚོའི་འཆར་གཞིར་གྱུར་པ། ",
            "ཞལ་ཕྱག་སྤྲོས་པ་ལས་འདས་པ། ",
            "དུས་གསུམ་སངས་རྒྱས་ཐམས་ཅད་སྔ་ཕྱི་མེད་པར་",
            "དབྱིངས་གཅིག་ཏུ་བཞུགས་ཀྱང་",
            "གཅིག་གིས་གཅིག་མི་གཟིགས་པའི་ཚུལ་དུ་བཞུགས་པའི་",
            "དབྱིངས་མཐར་ཐུག་ལ་བརྗོད་པ་ཡིན་ཏེ",
            "གསང་སྙིང་ལས། ",
            "གཅིག་དང་དུ་མ་བྲལ་བ་ཡི། །",
            " མཐའ་དང་དབུས་མེད་དེ་བཞིན་ཉིད། །",
            " སངས་རྒྱས་ཀྱིས་ཀྱང་མི་གཟིགས་ཏེ།། ",
            "རང་བྱུང་ཡེ་ཤེས་གནས་མེད་སྣང༌།།",
            "ཞེས་སོ།།",
            ""
        ],
        [
            "ལོངས་སྐུ་ནི་ཆོས་སྐུའི་བདག་རྐྱེན་ལས་བྱུང་བ་ངེས་པ་ལྔ་དང་ལྡན་པ་",
            "རང་སྣང་དང་གཞན་སྣང་གིས་བསྡུས་པ་ཐམས་ཅད་དོ།། ",
            "སྤྲུལ་སྐུ་ནི་གདུལ་བྱ་དག་དང་མ་དག་པའི་འགྲོ་བ་རྣམས་ལ་",
            "སྣ་ཚོགས་གཟུགས་ཀྱིས་དོན་རྒྱུན་ཆད་མེད་པར་མཛད་པ་ཡིན་།",
            "མི་འགྱུར་རྡོ་རྗེའི་སྐུ་ནི་སྐུ་གསུམ་པོ་གདོད་མའི་ཀློང་ལས་ཤར་ཞིང་",
            "ངོ་བོ་ལ་སྐྱེ་འགག་གི་ཟུག་རྔུ་དང་བྲལ་བའི་ཆ་ལ་བརྗོད་པའོ།།",
            "མངོན་པར་བྱང་ཆུབ་པའི་སྐུ་ནི་",
            "སྐུ་གསུམ་དེ་དག་ཡོན་ཏན་རྒྱ་མཚོའི་མཛོད་དུ་གྱུར་པས་ན་",
            "དེ་སྐད་དུ་བརྗོད་དོ།། ",
            "འདིར་འབྲས་བུ་ལ་བཤད་པར་བྱ་བ་མང་པོ་ཡོད་མོད་ཀྱང་",
            "འདི་ཉིད་བྲི་བར་བརྩོན་པའི་སྐབས་སེམས་ཀྱི་ཤར་ཆ་མོག་པོར་གྱུར་ནས་",
            "རང་ཤུགས་ཀྱིས་བྲི་མ་ནུས་།",
            ""
        ],
        [
            "ཡིག་ཆ་རེ་ཀློག་ནས་བྲིས་ན་ཅུང་ཟད་འབྲི་ཆོག་ཀྱང༌། ",
            "དཔེ་གཅོད་བྱས་པ་ལ་སྤྱིར་དགོས་པ་ཆུང་བ་དང༌། ",
            "ཁྱད་པར་འབྲས་བུ་འདི་སྐལ་ལྡན་ཡིད་ཆེས་པའི་",
            "ཆ་ལག་ཙམ་ལས་ཉམས་ལེན་དངོས་ལ་",
            "མཁོ་གལ་མི་ཆེ་བས་བཏང་སྙོམས་སུ་བཞག་པ་།",
            "གསུམ་པ་ཐ་མར་དགེ་བ་མཇུག་གི་དོན། ",
            "ས་མ་ཡཱ། ",
            "རྒྱ་རྒྱ་རྒྱ་རྒྱ་རྒྱ། ",
            "མཎྜལ་གུ་ཧྱ་ས་མནྟ་ཨ་ཨཿསྦས་རྒྱ། ",
            "གསང་རྒྱ། ",
            "དམ་རྒྱ། ",
            "གཉན་རྒྱ། ",
            "ཟམརྒྱ༼ཨྠ༽༼ཨྠ༽༼བ༽༔ ",
            "སྔགས་སྲུང་རྡོ་རྗེ་རལ་གཅིག་མ། ",
            "དཔལ་མགོན་ནག་པོ་ཆེན་པོ་རྡོ་རྗེདགྲ་འཇོམས་འབར་བས་",
            "སྐད་ཅིག་ལ་གཡེལ་བ་མེད་པར་བཛྲ་ས་མ་ཡ་རཀྵ་སྭཱ་ཧཱ། ",
            "ཞེས་རང་བྱུང་ཡེ་ཤེས་རྒྱུད་ཀྱི་རྒྱལ་པོ་རྫོགས་སོ།། ",
            "སློབ་བུ་གུ་ཎའི་མཚན་ཅན་མཆོག་གྱུར་དམ་པ་དང༌། ",
            "གྲུབ་དབང་འཇིགས་མེད་ཕུན་ཚོགས། ",
            "ཆོས་ཉིད་རྡོ་རྗེ། ",
            "བྱང་ཆུབ་རིག་འཛིན་སོགས་སྐྱེས་བུ་དུ་མའི་",
            "ངོར་སྔགས་ནག་བདེ་སྟོང་གླིང་པ་",
            "འཁྲུལ་ཞིག་རིག་པའི་རྡོ་རྗེས་",
            "གང་དྲན་ཤར་མར་སྤེལ་བ་ཛ་ཡན་ཏུ། ",
            "ཞེས་པའོ།། ",
            "དེ་ལྟར་ཟབ་མོའི་རྒྱུད་སྡེ་འདི་ཉིད་",
            "སྔོན་གྱི་འཆད་ཚུལ་གྱི་དབང་དུ་།",
            ""
        ],
        [
            "རྒྱལ་དབང་པདྨ་ཀ་རས་མདོ་སྔགས་རྒྱ་མཚོའི་",
            "དགོངས་གནད་བཀྲོལ་བའི་ལྡེའུ་མིག་གི་ཚུལ་དུ་རྒྱས་པར་བཤད་ཚུལ་དང༌། ",
            "རྡོ་རྗེ་བདུད་འཇོམས་ཀྱིས་ནང་རྒྱུད་ཡོ་ག་གསུམ་གྱི་",
            "སྤྱི་ཆིངས་སུ་འབྲིང་པོའི་བཤད་ཚུལ་དང༌། ",
            "རྒྱལ་བ་མཆོག་དབྱངས་ཀྱིས་མན་ངག་སྙིང་པོའི་གནད་དང་སྦྱར་ནས་",
            "བསྡུས་པའི་བཤད་ཚུལ་དང་གསུམ་ཡོད་པ་ལས། ",
            "འདི་ནི་བར་བའི་ལུགས་ལྟར་བྱས་པ་ཡིན་ལ",
            "དེ་ལའང་ནང་གསེས་ཀྱིས་རྒྱས་བསྡུས་ཀྱི་འཆད་ཚུལ་མང་པོ་ཡོད་པ་།",
            "མ་ཧཱ་དང་ཨ་ནུ་བསྡུས་པ་དང་ཨ་ཏི་འབྲིང་པོའི་",
            "བཤད་ཚུལ་དུ་བྱས་ཏེ་བཀྲལ་བ་ཡིན་ནོ།། ",
            "འགྲེལ་བའི་མཇུག་དོན། ",
            "འདིར་སྨྲས་པ། ",
            "དེ་ལྟར་ལེགས་བཤད་ཉིན་བྱེད་དབང་པོ་མཆོག། ",
            "མན་ངག་སྙིང་པོའི་མུ་ཁྱུད་ཀུན་ནས་ཟླུམ། །",
            " དྲི་བྲལ་ལུང་རིགས་འོད་སྟོང་འཕྲོ་བ་འདི། །",
            " ཐུབ་བསྟན་གླིང་བཞི་གསལ་བའི་དཔལ་དུ་ཤར།། ",
            "ཟབ་རྒྱས་བཅུད་ཀྱིས་གཏམས་པའི་རྒྱུད་མཆོག་གཏེར་གྱི་བུམ་པ་བཟང་པོ་འདི། །",
            " ཟབ་གཏེར་བདག་པོས་བདག་ལ་གཏད་ནས་",
            ""
        ],
        [
            "འགྲོ་ཀུན་རེ་བ་སྐོངས་ཤིག་ཅེས། །",
            " ཟབ་མོའི་བཀའ་མཆིད་སྙིང་ལ་སོན་ཚེ་",
            "ཞུམ་མེད་བརྩོན་པའི་ཁུར་བཏེགས་ནས།། ",
            "ཟབ་གསང་མན་ངག་འདོད་དགུའི་བཀོད་པ་",
            "རིས་མེད་འགྲོ་བའི་དཔལ་དུ་བསྐྲུན། །",
            " གྲགས་འདོད་རྙེད་ལ་རེ་བའི་གྲུབ་རྫུན་དང༌། །",
            " ཆགས་སྡང་ཡིད་ལ་མཛའ་བའི་རྟོག་གེ་བའི། །",
            " བློ་ལ་ཟབ་མོའི་རྒྱུད་འདི་འཕྲོད་དཀའ་ཡང༌། །",
            " པདྨ་ཀ་རའི་སྨོན་འབྲས་སུ་ཡིས་འགོག། ",
            "ཆོས་ཚུལ་འདི་ནི་ཉི་ཟླ་ཇི་བཞིན་",
            "རིས་མེད་བསྟན་འགྲོའི་དཔལ་དུ་སྨན། །",
            " ཆུ་བོ་ཇི་བཞིན་ཕྲིན་ལས་འཆད་མེད་",
            "མཁའ་བཞིན་སྲིད་མཐར་གནས་པ་དང༌། །",
            " ནོར་བུ་དང་ནི་བུམ་བཟང་ཇི་བཞིན་",
            "འདོད་དགུ་རྒྱ་མཚོའི་གཏེར་དུ་གྱུར།། ",
            "བདུད་རྩིའི་མཆོག་བཞིན་ལས་ཉོན་",
            "མཐའ་དག་སེལ་བའི་མཐུ་དང་ལྡན་པར་།",
            "སྐྱེས་སྦྱངས་ཤེས་བརྩོན་ཤིན་ཏུ་དམན་པ་བདག། ",
            "བསྟན་བཅོས་རྩོམ་པའི་རྒྱུ་གསུམ་དང་བྲལ་ཕྱིར། །",
            " རྒྱུད་འདི་བཤད་ལ་ཉེས་པའི་ཆ་མཆིས་རྣམས། །",
            " རྩ་གསུམ་དམ་ཅན་ཚོགས་ཀྱི་སྤྱན་སྔར་འཆགས། །",
            " བསམ་སྤྱོད་དག་པའི་ཆ་གང་",
            "དུས་གསུམ་བསགས་པའི་དགེ་ཚོགས་དང་འགྲོགས་ཏེ།། ",
            "མཁའ་མཉམ་ཡིད་ཅན་སྐྱེ་བོའི་",
            "རྗེས་སོན་ཀུན་ཀྱང་ཕན་བདེའི་གཏེར་ལ་དབང༌། །",
            " ཐུབ་བསྟན་ལུང་རྟོགས་སྣང་བས་མཁའ་དང་",
            "ནོར་འཛིན་ཁྱོན་ཀུན་ཡོངས་ཁྱབ་སྟེ།།",
            ""
        ],
        [
            "སྣོད་བཅུད་མཐའ་དག་མངོན་དགའི་",
            "ཞིང་གི་འབྱོར་བ་དམ་པས་མཛེས་གྱུར་།",
            "བདག་ནི་འདི་ནས་ཚེ་རབས་ཐམས་ཅད་དུ། །",
            " ཀུན་མཁྱེན་མི་ཕམ་རྒྱ་མཚོས་རྗེས་བཟུང་སྟེ།། ",
            "ཟབ་རྒྱས་གདམས་པ་ཀུན་གྱི་སྣྲོད་གྱུར་ནས།། ",
            "མཐའ་ཀླས་འགྲོ་རྣམས་འདྲེན་པའི་མཐུ་ཐོབ་ཤོག",
            "ཅེས་ཟབ་གཏེར་བདག་པོ་ཉིད་ཀྱིས་ཁྱི་ལ་",
            "སེང་གེར་བཏགས་པའི་དཔེ་བཞིན་ཕྲན་དམན་གྱི་ན་བའང་",
            "གཏེར་གྲོགས་མཆོག་ཏུ་ལུང་བསྟན་པས་དབུགས་ཕྱུང༌། ",
            "རྒྱུད་འདི་རིགས་ལ་འགྲེལ་བ་རེ་གྲུབ་ན་",
            "ལེགས་ཚུལ་གྱི་བཀའ་གནང་།",
            ""
        ],
        [
            "སྙིང་གྲོགས་དར་རྒྱས་ཀྱིས་བླ་མའི་སྐུ་བསྙན་འཕྲུལ་གྱིས་བཞེངས་པའི་",
            "སྐྱེས་དང་བཅས་ཡང་ཡང་བསྐུལ་བ་སྙིང་ལ་བཅགས་ཏེ་",
            "རང་གི་མོས་འདུན་སྟོབས་སུ་གྱུར་ཚེ་འདིའི་",
            "འགྲེལ་བ་ལྡེབ་ཆུང་བཅུ་ཙམ་འབྲི་འདོད་ཀྱི་བྱ་བའི་མགོ་མགོ་བཟུང་ཚེ། ",
            "རྣམ་རྟོག་འཁྲུལ་བའི་ཤར་ཆ་ཆུ་བོའི་",
            "བཞིན་རྩོལ་མེད་དུ་ཤར་བ་མཐའ་དག་བྲིས་ན་",
            "ལྡེབ་གྲངས་ལྔ་བརྒྱ་ལྷག་ཙམ་ཡོད་སྙམ་པར་གྱུར་ཚེ་",
            "ཕྱི་རྐྱེན་ཏུ་རུ་ཀའི་འཚུབ་མས་ལྷག་པར་གཡོ་བ་དང༌། ",
            "ནང་རྐྱེན་ལེ་ལོ་དབང་བཙན་པས་",
            "ཡིད་ལ་ཤར་བ་རྣམས་མགོ་ཟིན་མཇུག་ཟིན་ཏུ་བྱས་ནས་",
            "རབ་རྒྱལ་ཤིང་འབྲུག་ཟླ་ཚེས་ཀུན་མཁྱེན་བུ་རམ་ཤིང་པས་",
            "བདེན་བཞིའི་ཆོས་ཀྱི་འཁོར་ལོས་འགྲོ་མང་བྱང་ཆུབ་ལ་བཀོད་པའི་",
            "དུས་ཆེན་ལ་མགོ་བཟུང་ཞག་བཅུའི་",
            "ཁོངས་སུ་གྲུབ་པར་བྱེད་པ་པོ་ནི་",
            "ངག་དབང་བློ་གྲོས་མཚུངས་མེད་དུ་འབོད་པ་དེའོ།།།།",
            ""
        ]
    ]
}