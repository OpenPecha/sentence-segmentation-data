{
    "version": "P000018",
    "reviewed_text": [
        [
            "༄༅། །འདིར་རང་གཞན་ལ་བསླབ་བྱ་གྲོས་འདེབས་ཀྱི་སྐོར་རྣམས་",
            "ཕྱོགས་གཅིག་ཏུ་བསྡེབས་པ་ལྷག་བསམ་རབ་དཀར་པདྨའི་འཕྲེང་བའོ།། ",
            "མཛད་པ་པོ། ",
            "མཁས་གྲུབ་ཆེན་པོ་རྩེ་ལེ་སྣ་ཚོགས་རང་གྲོལ། ",
            "༄༅། །འདིར་རང་གཞན་ལ་བསླབ་བྱ་གྲོས་འདེབས་ཀྱི་སྐོར་རྣམས་ཕྱོགས་གཅིག་ཏུ་བསྡེབས་པ་ལྷག་བསམ་རབ་དཀར་པདྨའི་འཕྲེང་བའོ།། ",
            "ན་མོ་གུ་རུ། མཁྱེན་རབ་ནམ་མཁའི་ཁྱོན་ཡངས་པར། །",
            "ཐུགས་རྗེའི་ཉི་གཞོན་འོད་འབར་བས། །",
            "བསྐལ་བཟང་ཡིད་ཀྱི་མུན་སེལ་བ། །",
            "དྲིན་ཅན་བླ་མའི་ཞབས་ལ་འདུད། །",
            "དེ་ཡང་བདག་ནི་དལ་འབྱོར་གྱི་མི་ལུས་ཙམ་ཞིག་སྟེས་དབང་གིས་ཐོབ་མོད་ཀྱང་། ",
            "ཐོས་བསམ་སྒོམ་གསུམ་གྱི་ཤེས་རབ་དང་མི་འབྲལ་ཞིང་།",
            "བླ་མ་དགེ་བའི་བཤེས་གཉེན་དམ་པ་འགའ་དང་། །",
            "མཇལ་ནས་དེ་དག་གི་ཐུགས་རྗེས་འཛིན་པར་མཛད་ནའང་། ",
            "རང་ཉིད་སྐལ་བ་དམན་ཞིང་",
            "ཤེས་རབ་ཞན་པའི་དབང་གིས་ཡོན་ཏན་གྱི་ཆ་ཤས་འགའ་ཙམ་ཡང་ཐོབ་པར་མ་ནུས་།",
            ""
        ],
        [
            "ཇི་སྐད་དུ། ",
            "མངོན་རྟོགས་རྒྱན་ལས། ",
            "ལྷ་ཡི་རྒྱལ་པོས་ཆར་ཕབས་ཀྱང་། །",
            " ས་བོན་མི་རུང་མི་འཁྲུངས་ལྟར། །",
            " སངས་རྒྱས་རྣམས་ནི་བྱོན་གྱུར་ཀྱང་། །",
            " སྐལ་བ་མེད་པས་བཟང་མི་མྱོང་།། ",
            "ཞེས་པ་ལྟར་དང་། ",
            "ཁྱད་པར་དུ་ཟབ་ཁྲིད་གདམས་པའི་སྙིང་པོ་མང་ཞིག་ཞུ་ལོ་བགྱིས་ཀྱང་། ",
            "དེ་དག་རང་ཉིད་ཀྱི་རྒྱུད་ཐོག་ཏུ་མ་འཁེལ་བར་སྒོ་གསུམ་རྣམ་གཡེང་དང་",
            "སྙོམ་ལས་ཀྱི་དབང་དུ་གྱུར་ཅིང་ཟབ་ཆོས་ཉམས་ལེན་གཤའ་མ་ཞིག་བྱེད་པའི་ལོང་མེད་པར་ཚེ་འདིའི་ཁེ་གྲགས་དང་འདུ་འཛི་སོགས་ཆོས་མིན་གྱི་བྱ་བ་ཤ་སྟག་ལ་མི་ཚེ་སྐྱེལ་བ་ཞིག་བདག་ལ་འབབ་གདའ་བས། ",
            "ད་ནི་དེ་དག་ལས་བརྒྱང་བསྲིངས་ཏེ་རྒྱལ་བས་བསྔགས་པས་རི་ཁྲོད་དབེན་པར། ",
            "རིའི་བུ་།",
            "ན་བུན་ལ་གོས་།",
            "གྱོང་ལྟོ་གོས་གཏམ་གསུམ་ལ་བསྐུར་ནས་ཚེ་དང་སྒྲུབ་པ་མཉམ་པ་ཞིག་ཨེ་ཡོང་དང་། ",
            "ཐ་མ་ཡང་འཇིག་རྟེན་གྱི་ཆགས་སྡང་ཞེ་སྡང་དང་། ",
            "དཀོར་ནག་ལ་",
            "བག་མེད་དུ་སྤྱོད་མི་དགོས་ཙམ་ཞིག་གི་འདུན་པ་ནི་གཏན་དུ་ཡོད་ཀྱང་། ",
            "རང་དབང་མེད་པར་འཆིང་བའི་ཞགས་པ་དམ་པོས་བཅིངས་ཤིང་",
            "ཁྲི་མུན་གྱི་ནང་དུ་ཆུད་པ་འདི་ལས་ཐར་ནས",
            "རྗེ་མི་ལས། ",
            "ང་ཤི་བ་དགྲ་ཡིས་མ་ཚོར་ཞིང་།།",
            ""
        ],
        [
            "ན་བ་གཉེན་གྱིས་མ་ཚོར་བར། །",
            " རི་ཁྲོད་འདི་རུ་འཆི་ནུས་ན།། ",
            "སྤྲང་པོའི་བསམ་པ་འགྲུབ་པ་ཡིན།། ",
            "ཞེས་གསུངས་པ་ལྟ་བུའི་ཆོས་ཚུལ་བཞིན་བྱེད་པའི་སྐལ་བ་དང་ལྡན་པ་ཞིག་",
            "བླ་མ་དཀོན་མཆོག་མཁྱེན་ཞེས་གསོལ་བ་བཏབ་ཅིང་། ",
            "རང་གི་རང་ཉིད་ལ་བསྐུལ་འདེབས་ཀྱི་ཚིག་འགའ་སྨྲས་པ་ནི། ",
            "༈ རྗེ་འགྲོ་བའི་སྡེ་དཔོན་པདྨ་འབྱུང་།།",
            "མཚུངས་བྲལ་གྱི་བཀའ་བརྒྱུད་བླ་མའི་ཚོགས། །",
            "ཆོས་མེད་ཀྱི་བུ་ངས་གསོལ་འདེབས་ཀྱིས། །",
            "རྒྱུད་བྱིན་གྱིས་རློབས་ཤིག་ཐུགས་རྗེ་ཅན། །",
            "བདག་སྙིགས་དུས་ཀྱི་བཙུན་གཟུགས་ཚུལ་འཆོས་མཁན། །",
            "བསོད་ནམས་ཀྱི་ལས་འཕྲོ་ཆུང་བའི་མཐུས། །",
            "རྩོད་ལྡན་གྱི་བསྟན་ཞབས་འདི་འདྲར་སྐྱེས།།",
            "ཆོས་མེད་ཀྱི་བླ་མའི་ཚུལ་བཟུང་ཞིང་།།",
            "འཇིག་རྟེན་གྱི་བྱ་བ་ཁོ་ནས་མནར། །",
            "འདི་སྐྱུག་ནད་ཅན་གྱིས་ཟས་མཐོང་བཞིན། །",
            "བློར་དྲན་པ་ཙམ་གྱིས་མཚང་ལ་།",
            ""
        ],
        [
            "ལར་འཇིག་རྟེན་ལས་ཀྱི་བྱ་བྱེད་འདི། །",
            "བདག་སྔར་ནས་མི་འདོད་ཡོད་བཞིན་དུ། །",
            "དུས་དིང་སང་ལྷག་པར་སྐྱོ་ཤས་འཕེལ།།",
            "ཚེ་མི་རྟག་ལ་ཁའི་ན་བུན་འདྲ།།",
            "དུས་དོ་ནུབ་འཆི་འམ་ཆ་མེད་པར། །",
            "ཚེ་འདི་ཉིད་ཀྱི་བྱ་བྱེད་བགྱིད་བགྱིས་ནས།།",
            "རང་ཕྱི་མའི་དོན་ཆེན་ཡལ་བར་འདོར།།",
            "ལར་སྐྱེས་པའི་ཕ་ཡུལ་རྒྱབ་བསྐྱུར་ཞིང་།།",
            "མགོན་ཤཱཀྱའི་བསྟན་ལ་",
            ""
        ],
        [
            "རབ་བྱུང་ཡང་། །",
            "ཆོས་ཚུལ་བཞིན་བྱེད་པའི་ལོང་མེད་ཅིང་། །",
            "གནས་དབེན་པ་བསྟེན་པའི་དབང་མེད་པར། །",
            "གཞན་མགུ་བྱེད་ཐབས་ལ་འབད་པ་འདི། །",
            "ཕུགས་རང་གཞན་གཉིས་ཀ་འཕུང་བའི་རྒྱུ། །",
            "དེ་ཡིན་པར་གོ་ཡང་རང་དབང་མེད།།",
            "འཁོར་གཡོག་གི་སྐྱོང་བྲན་ཞེ་སྡང་གི་རྒྱུ། །",
            "ནོར་རྫས་ཀྱི་རྩོལ་སྒྲུབ་རྣམ་སྨིན་གྱི་ལས། །",
            "ཡོན་བདག་གི་ངོ་སྲུང་ཆགས་སྡང་གི་གཞི། །",
            "བྱ་བྱེད་ཀུན་ཆོས་དང་མི་མཐུན་ཞིང་།",
            "འཇིག་རྟེན་གྱི་བྱ་བས་གཡེངས་པ་ལ།།",
            "རྒྱལ་བསྟན་གྱི་ཞབས་ཏོག་ཡིན་པར་རློམ། །",
            "འདི་བསྐྱུར་ན་ནི་ཐེག་དམན་གྱི་ལྟ་བར་འགྲོ།།",
            "བྱས་ན་ནི་དགེ་སྦྱོར་གྱི་བར་ཆད་ཆེ།།",
            "བདག་འདི་འདྲའི་འཆིང་བས་མ་བཅིངས་པ། །",
            "ལས་ཅི་འདྲའི་རྣམ་སྨིན་འདིར་གྱུར་ཏམ། །",
            "སྐྱབས་མི་བསླུ་ངེས་པ་དཀོན་མཆོག་གསུམ། །",
            "རྗེ་སྐྱབས་གནས་དམ་པ་པདྨ་འབྱུང་།།",
            ""
        ],
        [
            "ཁྱོད་ཐུགས་རྗེས་ནུས་པའི་དཔུང་བསྐྱེད་ལ།།",
            "བདག་འཁོར་བའི་འདམ་ལས་དྲང་དུ་གསོལ།།",
            "དེ་ཡང་བདག་འཁོར་བའི་བྱ་བ་དང་འདུ་འཛིའི་ལས་ཀྱི་མནར་བ་འདི་ཉིད་སྤྱིར་ནི་རང་ལ་ཆོས་ཀྱི་བསོད་ནམས་དམན་པར་གོར་མ་ཆག་ཅིང་། ",
            "ཁྱད་པར་དུ་ནི་རང་གི་ཡིད་ལ་ཆོས་ཤ་སྟག་དེ་ལྟ་བུ་ཞིག་འདུན་པ་ཡོད་ཀྱང་། ",
            "ད་དུང་ཅུང་ཞིག་བློ་ཐག་མ་ཆོད་པར་གཞན་གྱི་ངག་ལ་ཉན་པས་ལན་པ་དང་། ",
            "ལེ་ལོ་ཕྱི་བཤོལ་གྱི་དབང་དུ་ཐལ་བར་འདུག་སྙམ་སྟེ",
            "རང་གིས་རང་ཉིད་ལ་གྲོས་འདེབས་དྲན་པའི་ལྕགས་ཀྱུ་འདི་སྨྲས་སོ།།",
            "༈ སྐྱབས་གནས་བླ་མའི་ཞབས་ལ་གུས་བཏུད་དེ།།",
            "ད་ནི་རང་གིས་རང་ལ་གྲོས་ཅིག་འདེབས།།",
            ""
        ],
        [
            "དུས་མཐའི་སྤྲང་པོ་ཚུལ་འཆོས་མཁན་པོ་ཁྱེད། །",
            "བསྟན་པའི་སྒོར་ཞུགས་ལོ་མང་ལོན་མོད་ཀྱང་། །",
            "ད་དུང་ཆོས་དང་རང་རྒྱུད་མ་འདྲེས་པར། །",
            "རྣམ་རྟོག་བརྒྱུད་མར་སྤེལ་འདི་ཞེ་རེ་ཁྲེལ། །",
            "ད་ནས་ཆོས་དང་རང་རྒྱུད་བསྲེ་བ་འཐད།།",
            "ན་སོ་གཞོན་ཀྱང་ཚེ་ལ་ངེས་མེད་ཅིང་། །",
            "འབྱུང་འདུས་སྒྱུ་ལུས་ནམ་འདོར་ཆ་མེད་ཀྱང་། །",
            "ད་དུང་སྐྱིད་འདོད་ཚེ་འདིའི་ཞེན་པས་བཅིངས།།",
            "ད་ནི་ལོང་མེད་ཆོས་ལ་བརྩོན་པ་འཐད།།",
            "ཤི་དུས་ཆོས་མིན་ཅིས་ཀྱང་མི་ཕན་པར། །",
            "ཆ་ཡོད་བཞིན་དུ་ད་དུང་རྣམ་གཡེང་བྱེད།།",
            "ཆོས་མེད་ཆོས་པར་བརྫུ་འདི་ཞེ་རེ་ཁྲེལ། །",
            "ད་ནི་ཕྱི་མའི་དོན་མཆོག་སྒྲུབ་པ་འཐད།།",
            "འཁོར་གཡོག་ལོངས་སྤྱོད་ནོར་རྫས་ལ་སོགས་པ། །",
            "འདུ་འཛི་ཆོས་ཀྱི་བདུད་དུ་མི་བསམ་པར། །",
            "ད་དུང་འཇིག་རྟེན་ཁེ་གྲགས་ལོ་འདོད་སྒྲུབ།།",
            ""
        ],
        [
            "ད་ནི་ངེས་པར་དབེན་པ་བསྟེན་པ་འཐད།།",
            "མཚན་ལྡན་བླ་མ་འགའ་དང་མཇལ་ན་ཡང་། །",
            "སྙིང་ནས་མོས་གུས་བཀུར་སྟི་མི་བྱེད་པར། །",
            "འགྲན་སེམས་མཉམ་འགྲོགས་བྱེད་པ་ཞེ་རེ་ཁྲེལ། །",
            "ད་ནི་གུས་པས་གདམས་ངག་ཞུ་བ་འཐད།།",
            "དམ་ཚིག་སྡོམ་པ་ཚུལ་བཞིན་མི་བསྲུང་ཞིང་།།",
            "དགེ་བའི་བཤེས་ཀྱི་མཚན་ཉིད་མི་ལྡན་པར། །",
            "ད་དུང་བཙུན་པའི་གྲལ་མགོར་སྡོད་འདི་བླུན།།",
            "ད་ནི་གཅིག་པུར་རི་ཁྲོད་འགྲིམ་པ་འཐད།།",
            "ཐོས་པས་ཕྱི་ཡི་སྒྲོ་འདོགས་མ་ཆོད་ཅིང་། །",
            "སྒོམ་པས་ནང་གི་བཙན་ས་མ་ཟིན་པར། །",
            "ད་དུང་གཞན་ལ་ཆོས་བཤད་བྱེད་པ་བླུན།།",
            ""
        ],
        [
            "ད་ནི་སྒྲུབ་པ་སྙིང་པོར་དྲིལ་བ་འཐད།།",
            "དབང་ཁྲིད་གདམས་པ་འགའ་ཞིག་ཐོབ་ན་ཡང་། །",
            "རང་རྒྱུད་ཐོག་ཏུ་མ་འཁེལ་ཞུ་ལོ་ཙམ། །",
            "ཆོས་དང་རང་སེམས་སོ་སོར་སྡོད་འདི་བླུན།།",
            "ད་ནི་ཟབ་དོན་ཉམས་སུ་བླངས་པ་འཐད།།",
            "བསྐྱེད་རིམ་ལྷ་ཡི་བསྙེན་སྒྲུབ་མ་རྫོགས་ཤིང་། །",
            "རྫོགས་རིམ་ལྟ་བའི་གདེང་དང་མ་ལྡན་པར། །",
            "ཤི་གསོན་ཀུན་གྱི་སྐྱབས་གནས་བྱེད་པ་འཁྲུལ། །",
            "ད་ནི་ཐོག་མར་རང་སྐྱབས་འཚོལ་བ་འཐད།།",
            "སྨིན་བྱེད་དབང་གིས་རང་རྒྱུད་མ་སྨིན་ཞིང་།།",
            ""
        ],
        [
            "གྲོལ་བྱེད་གདམས་པའི་རྩི་ཡིས་མ་ཟིན་པར། །",
            "ད་དུང་གཞན་གྱི་འདྲེན་པ་བྱེད་པ་བླུན།།",
            "ད་ནི་ཐོག་མར་རང་དོན་བསྒྲུབ་པ་འཐད།།",
            "ནམ་ཞིག་བར་དོའི་འཕྲང་ལ་འགྲིམ་པའི་ཚེ། །",
            "འཁོར་གཡོག་མང་པོས་ཕན་པ་མེད་མོད་ཀྱང་། །",
            "ད་དུང་ཆོས་མེད་གྲོགས་མང་བརྟེན་འདི་བླུན།།",
            "ད་ནི་གཅིག་པུར་བསམ་གཏན་བསྒོམ་པ་འཐད།།",
            "འཆི་བདག་བདུད་ཀྱི་ཞགས་པས་བཏབ་པའི་ཚེ། །",
            "ལོངས་སྤྱོད་ནོར་གྱི་རྡུལ་ཙམ་ཕན་མེད་ནའང་། །",
            "ད་དུང་ནོར་རྫས་གསོག་འཇོག་བྱེད་འདི་བླུན།།",
            ""
        ],
        [
            "ད་ནི་ཟང་ཟིང་སྲེད་པ་བསྐྱུངས་ན་འཐད།།",
            "འཁོར་འདས་གཉིས་ཀྱི་འདམ་ཁའི་སོ་མཚམས་སུ། །",
            "ད་རེས་འདམ་ཁ་ལོག་ན་ཤིན་ཏུ་།",
            "འཇིག་རྟེན་བྱ་བཞག་བྱས་པ་དོན་མེད་བོར།།",
            "ད་ནི་གཏན་གྱི་འདུན་མ་བསྒྲུབ་པ་འཐད།།",
            "འཁོར་བའི་ཆོས་ལ་སྤྲོས་པ་མ་ཆོད་ཅིང་། །",
            "དཀོན་མཆོག་གསུམ་ལ་བློ་གཏད་མ་བྱས་ན།།",
            "ད་དུང་རྟག་ཏུ་འཁོར་བར་འཁྱམས་འགྱུར་བས། །",
            "ད་ནི་དམ་པའི་ཆོས་ལ་འབུང་བ་འཐད།།",
            ""
        ],
        [
            "ཕ་ཡུལ་བདུད་ཀྱི་བཙོན་རར་མ་ཤེས་ཤིང་། །",
            "ཉེ་འབྲེལ་བདུད་ཀྱི་ཕོ་ཉར་མ་ཤེས་པར། །",
            "ཆགས་ཤིང་ཞེན་ན་ངན་འགྲོར་འཕེན་པའི་རྒྱུ། །",
            "ད་ནས་ཆགས་སྡང་རྩད་ནས་བཅད་པ་འཐད།།",
            "མཚན་ལྡན་བླ་མའི་ཞབས་ལ་མ་གཏུགས་ན།།",
            "ངན་སོང་འཁོར་བའི་སྐྱེ་སྒོ་སུ་ཡིས་ཆོད།།",
            "ལུས་སྲོག་ལོངས་སྤྱོད་བླ་མའི་ཕྱོགས་བཏང་ནས།།",
            "ཁ་ཞེ་མེད་པའི་སྐྱབས་གནས་བཅོལ་བ་འཐད།།",
            ""
        ],
        [
            "རང་གིས་ཆོས་བཙལ་ཉམས་སུ་མ་བླངས་ན།།",
            "ཆོས་ཀྱིས་རང་ཉིད་འཚོལ་བར་ག་ལ་འགྱུར།།",
            "ལུས་སྲོག་བློས་གཏང་དཀའ་བ་ལྷུར་བླངས་ནས།།",
            "ཟབ་མོའི་གདམས་ངག་ཉམས་སུ་ལེན་པ་འཐད།།",
            "དེ་ལྟར་ཆོས་མེད་དུས་མཐའི་སྙོམ་ལས་པས། །",
            "གནས་སྐབས་ཤིག་ཏུ་རང་གི་རང་ཉིད་ལ།།",
            "བསླབ་བྱ་གྲོས་འདེབས་ཕྱིར་དུ་འདི་སྨྲས་པའི། །",
            "དགེ་བས་འགྲོ་ཀུན་བྱང་ཆུབ་མྱུར་ཐོབ་།",
            ""
        ],
        [
            "༈ སྭསྟི། ",
            "སྐྱབས་མཆོག་གསུམ་གྱི་ངོ་བོ་རྡོ་རྗེ་འཛིན།།",
            "མགོན་མཚན་ལྡན་གྱི་བླ་མ་རིན་པོ་ཆེ། །",
            "དེ་སྤྱི་གཙུག་ཏུ་མི་འབྲལ་རྒྱན་དུ་བཞུགས།།",
            "རྗེ་ཐུགས་རྗེའི་བདག་དེས་བྱིན་གྱིས་རློབས།།",
            "ང་སྙིགས་དུས་ཀྱི་ཆོས་གཟུགས་སྙོམ་ལས་པ། །",
            "ཡིད་སྐྱོ་བ་སེང་བའི་གླུ་འདི་བླངས།།",
            "ལྷ་དཔའ་བོ་མཁའ་འགྲོར་མཆོད་པ་འབུལ། །",
            "གྲོགས་རྡོ་རྗེའི་སྤུན་ཚོ་དགྱེས་པར་མཛོད། །",
            "ཕྱི་མཐའ་བྲལ་གྱི་ནམ་མཁའ་སྟོང་པ་དང་། །",
            "ནང་འཛིན་མེད་ཀྱི་རིག་པ་སྟོང་གསལ་གཉིས། །",
            "དེ་སྟོང་ཚུལ་འདྲ་ཡང་གསལ་བའི་ཁྱད། །",
            "སེམས་གསལ་སྟོང་ཟུང་འཇུག་ཅིག་མ་གོ་།",
            "ལྷ་སྣང་སྟོང་དུ་གོ་བ་དེ་བས་དཀའ།།",
            ""
        ],
        [
            "ལར་སྙིགས་དུས་ཀྱི་ཆོས་པའི་གཟུགས་འཛིན་པ། །",
            "བློ་གཉིས་འཛིན་གྱི་མདུད་པ་མ་གྲོལ་བར། །",
            "གཞན་གསལ་སྟོང་སོགས་ངོ་སྤྲོད་བྱེད་པ་དེ།།",
            "དཔེ་དམུས་ལོང་གིས་ལམ་མཁན་བྱེད་པ་འདྲ།།",
            "ལར་གཉིས་འཛིན་འདི་འཁོར་བར་འཁྱམས་པའི་རྒྱུ། །",
            "ནམ་གཉིས་འཛིན་བྲལ་ན་སངས་རྒྱས་ཞེས། །",
            "དེ་ལོགས་ནས་འཐོབ་རྒྱུ་ཞིག་མེད་པ་ལགས། །",
            "འདི་རིག་པའི་ཁྱེའུ་ཆུང་ཁྱོད་མ་གོའམ། །",
            "ཞེས་སྙིགས་དུས་ཀྱི་བླ་མའི་ཚུལ་འཛིན་དེས། །",
            "ཚིག་བསླབ་བྱ་རང་གིས་རང་ལ་སྨྲས། །",
            "རྟོགས་གྲོལ་གྱི་དོན་མཆོག་ཐོབ་པར་།",
            "ཅེས་པ་འདི་འགའ་ཞིག་ནི་ཆོས་སྐད་སེམས་དང་ནམ་མཁའ་གཅིག་ཟེར་བ་དང་། ",
            "རྫོགས་རིམ་མི་ཤེས་ཀྱང་བསྐྱེད་རིམ་ལས་",
            "སླ་ཟེར་བ་སོགས་ལ་ཅུང་ཟད་ཡིད་མ་རངས་ནས་སྨྲས་པ་།",
            ""
        ],
        [
            "དེ་ལྟར་འདི་ཡན་ཆད་",
            "རང་ལོ་གཞོན་ནུའི་ལོ་བཅོ་ལྔ་པའི་དུས་འཁོས་ཀ་མེད་རུང་བླ་མའི་ཚུལ་བཟུང་ནས་",
            "འཇིག་རྟེན་གྱི་བྱ་བ་ལ་བསྟན་དོན་ཡིན་རྒྱུར་བསྒོམས་ཤིང་",
            "གྲྭ་འཁོར་ཡོན་བདག་གི་སྐྱོང་བསྟར་མི་ཡོང་བཞིན་དུ་བྱེད་དགོས་པའི་སྐབས་བྱུང་བའི་ཚེ་སྨྲས་པའོ།།",
            "༈ ཀྱེ་མ། ",
            "དལ་འབྱོར་བཅོ་བརྒྱད་ཀྱིས་བརྒྱན་པའི་མི་ལུས་དང་རིན་ཆེན། །",
            "ཐོབ་ནས་སྙོམ་ལས་སུ་བསྡད་ན་དོན་མེད་དུ་འགྱུར་བས། །",
            "མི་ཚེ་སྟོང་ཟད་དུ་མ་བཏང་ལྷ་ཆོས་ལ་འབུངས་དང་། །",
            "འདིར་བདེ་ཕྱི་མ་སྐྱིད་པའི་འདུན་མ་རང་ཡིན་ནོ།།",
            "ཚེ་སྲོག་རྩྭ་ཁའི་ཟིལ་འདྲ་ངེས་མེད་ཀྱི་ཚེ་ལ།།",
            "ལོང་ཡོད་ཕྱི་བཤོལ་དུ་བསྡད་ན་འཆི་བདག་གི་སླེབས་ཡོང་། །",
            "བློ་སྣ་ཆོས་ཕྱོགས་སུ་དྲིལ་ལ་",
            "བརྩོན་འགྲུས་སུ་གྱིས་དང་། །",
            "ཤི་དུས་འགྱོད་མེད་ཀྱི་གྲབས་གཅིག་ད་ལྟ་ནས་དགོས་སོ།།",
            ""
        ],
        [
            "དཀའ་ལས་རྩོལ་སྒྲུབ་ཀྱིས་བསགས་པའི་ནོར་རྫས་དང་ལོངས་སྤྱོད། །",
            "འཆི་དུས་འཁྱེར་དབང་མེད་པར་ལག་སྟོངས་སུ་འགྲོ་དགོས།།",
            "ཞེན་མེད་ཆོག་ཤེས་ཀྱི་བང་མཛོད་ནོར་རྫས་ཀྱི་དམ་པ། །",
            "ཕྱི་མའི་ལམ་རྒྱགས་ཤིག་བསྒྲུབ་ན་དེ་འདྲ་ཞིག་དགོས་སོ།།",
            "དགོས་འདོད་ཀུན་འབྱུང་གི་ནོར་བུ་མཚོན་ལྡན་གྱི་བླ་མ། །",
            "མོས་གུས་གསོལ་འདེབས་ལ་འབད་ན་བྱིན་རླབས་ཀྱི་ཆར་འབེབས།།",
            "བློ་སྙིང་བྲང་གསུམ་གྱི་གཏད་ས་འདི་ལ་རང་གྱིས་དང་། །",
            "འདི་ཕྱིའི་བདེ་ལེགས་ཀྱི་ལམ་ཞིག་དེ་ན་རང་གདའོ།།",
            "འཁོར་འདས་ཆོས་ཀུན་རྩ་བ་རང་རིག་དང་སྟོང་གསལ། །",
            "འཁྲུལ་སྣང་ཨ་འཐས་སུ་མ་བཏང་དྲན་ཤེས་ཀྱིས་བཟུང་དང་། །",
            "འཛིན་མེད་རང་གྲོལ་དུ་འགྲོ་བ་ནམ་མཁའ་དང་སྤྲིན་ལྟར། །",
            "ལྟད་མོ་ངོ་མཚར་ཅན་ཞིག་དེ་ན་རང་གདའོ།།",
            "ཆོས་མེད་སྙོམ་ལས་ཀྱི་སྤྲང་པོ་སྣ་ཚོགས་དང་རང་གྲོལ། །",
            "གཏད་མེད་གང་ཤར་དུ་སྨྲས་པའི་ཤུགས་འབྱུང་གི་གླུ་འདི། །",
            "དབེན་པའི་མཚམས་ཁང་ནས་སྨྲས་འདི་དད་ལྡན་རང་རྣམས་ཀྱི། །",
            "ཡིད་ཀྱི་རེ་བ་སྐོང་བའི་དགའ་སྟོན་དུ་གྱུར་།",
            ""
        ],
        [
            "༈ བླ་མ་དང་རང་སེམས་དབྱེར་མེད་དུ་འདྲེས་པས། །",
            "གསོལ་བ་ལ་འདེབས་བྱ་འདེབས་བྱེད་དང་བྲལ་ཞིང་།།",
            "བྱིན་རླབས་སུ་རང་སེམས་རང་ངོ་ཤེས་པས། །",
            "བཀའ་དྲིན་གྱི་མཆོག་ཏུ་འདི་རང་ཆེ་བྱུང་།།",
            "གང་ཤར་གྱི་རང་ངོ་ཅེར་གྱི་བལྟས་ཙམ་ན།།",
            "ཤར་མཁན་གྱི་ངོ་བོ་ལོགས་སུ་མ་རྙེད།།",
            "བལྟ་བྱ་དང་ལྟ་བྱེད་དབྱེར་མེད་དུ་སོང་བས། །",
            "ངོ་སྤྲོད་ཀྱི་མཆོག་ཏུ་འདི་རང་ཟབ་བྱུང་།།",
            "རྩོལ་བྱས་ཀྱི་དམིགས་པས་རྣམ་རྟོག་སྤེལ་ཞིང་།།",
            ""
        ],
        [
            "སྤང་བླང་གི་སྒོམ་གྱིས་བོགས་སྐྱེད་མི་།",
            "སྒོམ་མེད་ཀྱི་ངང་དུ་ཡེངས་མེད་སྐྱོང་བ། །",
            "གདམས་ངག་གི་གནད་དུ་འདི་རང་ཆེ་བྱུང་།།",
            "ཆོས་མེད་ཀྱི་སྤྲང་པོ་གཏད་མེད་བདག་འདྲས། །",
            "ངེས་མེད་ཀྱི་ཚིག་འདི་རང་ཤར་དུ་སྨྲས་པས། །",
            "ཐར་མེད་ཀྱི་འགྲོ་བ་སྡུག་བསྔལ་ལས་གྲོལ་།",
            "སྤྲོས་མེད་ཀྱི་གོ་འཕང་ཐོབ་པར་ཤོག་།",
            "ཅེས་པ་རྣམས་རང་ལོ་ཉེར་གསུམ་པར་མཚམས་མལ་ནས་སྨྲས་པའོ།།",
            "༈ ཨེ་མ། ",
            "དལ་འབྱོར་རིན་ཆེན་རྙེད་པར་དཀའ་བ་ད་ལན་ལན་གཅིག་ཐོབ་དུས་འདིར། །",
            "དོན་མེད་ཚེ་འདིའི་བྱ་བ་བསྒྲུབ་ན་",
            ""
        ],
        [
            "གཏན་གྱི་འདུན་མ་མི་འབྱུང་བས། །",
            "སྙིང་པོ་མེད་པའི་འཇིག་རྟེན་བྱ་བ་སྒྱུ་མའི་འཁྲུལ་འཁོར་འདྲ་བ་འདི། །",
            "སྤངས་ནས་དམ་པའི་ལྷ་ཆོས་བསྒྲུབ་པ་སྤྲང་པོ་ཁོ་བོའི་སྙིང་གཏམ་ཡིན།།",
            "ཚེ་འདི་མི་རྟག་རྩྭ་ཁའི་ཟིལ་དང་ལ་ཁའི་ན་བུན་ཇི་བཞིན་དུ། །",
            "ནམ་འཆི་ཆ་མེད་ངེས་མེད་ཚེ་ལ་རྣམ་གཡེང་བྱེད་དུ་མི་ཁོམ་པས། །",
            "སང་བྱེད་གནངས་བྱེད་ལོ་ཟླ་འདས་ནས་",
            "འཆི་བདག་བདུད་ཀྱིས་གཏུག་གེ་འོངས།།",
            "ད་ལྟ་ཉིད་ནས་ཆོས་ལ་བརྩོན་པ་སྤྲང་པོ་ཁོ་བོའི་སྙིང་གཏམ་ཡིན།།",
            "གཉེན་དང་ཉེ་བ་ནོར་རྫས་ལོངས་སྤྱོད་བདུད་ཀྱི་ཕོ་ཉ་ཆོས་ཀྱི་དགྲ། །",
            "ཅིས་ཀྱང་དགོས་མེད་ཞེན་ལོག་སོམས་ཤིག་ཁ་ཞེ་མེད་པར་མ་སྐྱེས་ན།།",
            ""
        ],
        [
            "འདོད་པའི་ར་བ་སྒྱུ་མའི་ནོར་གྱིས་གང་བའི་དུས་ཤིག་མི་ཡོང་བས། །",
            "སེར་སྣ་སྤོང་ཞིང་ཆོག་ཤེས་བྱེད་པ་སྤྲང་པོ་ཁོ་བོའི་སྙིང་གཏམ་ཡིན།།",
            "མཚན་ལྡན་བླ་མ་དགོས་འདོད་ཀུན་འབྱུང་ཡིད་བཞིན་ནོར་བུ་རིན་ཆེན་ལ།།",
            "རྩེ་གཅིག་གུས་པས་གསོལ་བ་བཏབ་ན་བྱིན་རླབས་དངོས་གྲུབ་ཆར་རྒྱུན་འབེབས།།",
            "མོས་པའི་བུ་ལ་ཐུགས་རྗེས་གཟིགས་པ་བླ་མ་ཀུན་གྱི་དམ་ཚིག་སྟེ།།",
            "དད་གུས་གསོལ་འདེབས་རྒྱུན་དུ་བྱེད་པ་སྤྲང་པོ་ཁོ་བོའི་སྙིང་གཏམ་ཡིན།།",
            "རྒྱལ་བའི་གསུང་རབ་མདོ་རྒྱུད་མན་ངག་དུ་མའི་བཅུད་གྱུར་དམ་པའི་ཆོས། །",
            "ཞི་་་་་་་་་"
        ],
        [
            "བྱེད་",
            "ཕྱག",
            "་་་་་་་་་ཆེན་ལམ",
            "་་་་་་་་་འབྲས་ ",
            "རྫོགས་་་་་་་་་",
            "ཆེན་རྒྱ་ཆེན་ཆོས་ཀྱི་རྣམ་གྲངས་དཔག་ཏུ་མེད་མོད་ཀྱང་། །",
            "ཀུན་གྱི་དགོངས་མཐུན་མ་བཅོས་མཐའ་བྲལ་རང་རིག་གསལ་སྟོང་ཟབ་མོའི་ཆོས། །",
            "སྒོམ་མེད་ཡེངས་མེད་རྒྱུན་དུ་སྐྱོང་བ་སྤྲང་པོ་ཁོ་བོའི་སྙིང་གཏམ་ཡིན།།",
            "ངོ་མཚར་སྤྲོ་སྐྱེད་ཟབ་མོའི་གདམས་ངག་སྙིང་གཏམ་བསླབ་བྱ་མདོར་བསྡུས་འདི། །",
            "རང་ལ་སྤངས་རྟོགས་ཡོན་ཏན་མེད་ཀྱང་ཕན་པའི་སེམས་ཀྱིས་སྨྲས་ལགས་པས། །",
            "སྐལ་ལྡན་ཁྱོད་ཀྱི་ཐུགས་ལ་ཆོངས་ཤིག་བླང་དོར་མ་ནོར་ཉམས་སུ་ལོངས།།",
            "འདི་ཡི་དགེ་བས་མཁའ་མཉམ་འགྲོ་ཀུན་སངས་རྒྱས་ས་ལ་མྱུར་འཁོད་།",
            "ཅེས་པ་འདི་དགེ་བཤེས་བཀྲ་ཤིས་དོན་གྲུབ་ཀྱི་བསྐུལ་ངོར་གདམས་པའོ།།",
            ""
        ],
        [
            "༈ དུས་གསུམ་རྒྱལ་བའི་ཐུགས་རྗེ་གཅིག་བསྡུས་པ། །",
            "སྲིད་གསུམ་འགྲན་ཟླ་ཀུན་བྲལ་པདྨ་འབྱུང་།།",
            "ཁམས་གསུམ་འགྲོ་ལ་ཐུགས་རྗེས་བརྩེར་དགོངས་ནས།།",
            "སྐུ་གསུམ་གོ་འཕང་མཆོག་ལ་འགོད་དུ་གསོལ།།",
            "ཀྱེ་མ་དིང་སང་སྙིགས་མའི་མཐར་ཐུག་པས། །",
            "སངས་རྒྱས་བསྟན་ཡང་ཕྱི་དྲོའི་ཉི་མ་བཞིན། །",
            "ནག་ཕྱོགས་བདུད་རིགས་དབྱར་གྱི་ཆུ་ལྟར་རྒྱས།།",
            "དུས་ངན་འདི་འདྲ་ཤར་བས་སྐྱོ་ཤས་འཕེལ།།",
            "བསྟན་པ་འཛིན་པའི་བཤེས་གཉེན་ཚུལ་བཟུང་ཀུན། །",
            "བྱམས་དང་སྙིང་རྗེ་དག་སྣང་མོས་གུས་དང་། །",
            "ཐོས་བསམ་སྒོམ་དང་ཆོས་སྤྱོད་བཅུ་སོགས་ཀྱིས། །",
            "རང་གཞན་ཁ་ལོ་ཆོས་ལ་མི་བསྒྱུར་བར། །",
            "མདོ་རྒྱུད་མན་ངག་ཤེས་རྒྱ་གཞན་ལས་ཆུང་།།",
            ""
        ],
        [
            "ཅུང་ཟད་ཤེས་ན་ཁེངས་པ་སུ་ལས་ཆེ།།",
            "ཆགས་སྡང་ཀུན་སློང་ཕྲག་དོག་འགྲན་སེམས་ཀྱི། །",
            "རང་དང་གཞན་རྒྱུད་རབ་ཏུ་ཚིག་བྱེད་ཅིང་། །",
            "ཡུལ་ལྗོངས་ཐམས་ཅད་ཀུན་ཏུ་མྱུལ་བྱས་ནས།།",
            "ཁ་གསག་གཡོ་སྒྱུ་ཟོལ་ཟོག་དུ་མ་ཡིས། །",
            "བླུན་དད་ཅན་རྣམས་མགོ་བོ་བསྐོར་བྱེད་ཅིང་། །",
            "གཏོང་ཕོད་ཅན་གྱི་ནོར་རྣམས་བཟང་བཅོམ་བྱེད།།",
            "ཇི་ཙམ་རྙེད་པའི་ཟང་ཟིང་དེ་དག་ཀྱང་། །",
            "སྦྱིན་དང་དཀོན་མཆོག་མཆོད་སོགས་མི་བྱེད་པར། །",
            "ལོག་པའི་ཕྱོགས་བརྒྱར་དད་ཟས་ཆུད་གཟོན་ཞིང་།།",
            "ངན་སོང་གནས་སུ་རང་གཞན་ཁྱུ་དེད་པའི། །",
            "ཆོས་མིན་བླ་གཟུགས་མཐོང་ཚེ་སྐྱོ་ཤས་འཕེལ།།",
            "ངོ་ཤེས་འདྲིས་མེད་ཕྱོགས་མེད་རྒྱལ་ཁམས་སུ། །",
            "མི་མེད་དབེན་པའི་རི་ཁྲོད་འགྲིམ་བྱེད་ཅིང་། །",
            "དཀར་ནག་ལོག་འཚོའི་ཟས་རྣམས་སྤངས་ནས་",
            ""
        ],
        [
            "སུ། །",
            "དཀའ་ཐུབ་དག་ལ་མེལ་ཚེ་བསྐྱལ་ན་བསམ། །",
            "དགེ་འདུན་སྡེ་དང་དགོན་གནས་འཛིན་རྣམས་ཀྱང་། །",
            "བསྟན་པའི་གཞིར་གྱུར་འདུལ་ཁྲིམས་བག་ཡོད་དང་། །",
            "སློབ་གཉེར་ཁ་ཏོན་བཟླས་པ་བསམ་གཏན་སོགས། །",
            "འདི་ཕྱིའི་དོན་གཉེར་བསྒྲུབ་ལ་མི་བརྩོན་པར། །",
            "དམ་ཚིག་སྡོམ་དང་ཐོས་བསམ་རྒྱབ་ཏུ་བསྐྱུར། །",
            "གཡོ་ཁྲམ་རང་མཐོང་འགྲན་སེམས་དང་དུ་ལེན།།",
            "དམན་པ་འཛིན་དང་བཙུན་ཚུགས་རིང་དུ་འདོར།།",
            "ཤ་ཆང་ལོངས་སྤྱོད་གོས་རྒྱན་གཙོ་བོར་འདོན།།",
            "བསྟན་དང་ཕྱི་མའི་དོན་ལ་མི་བསམ་པར། །",
            "ལོ་འདོད་གཏམ་སོགས་བྱུང་ན་",
            "ཆོག་པར་སེམས། །",
            "མིག་གི་འབྲས་ལྟར་བསྲུང་རྒྱུ་འདུལ་ཁྲིམས་ཉིད། །",
            "མཆིལ་མའི་ཐལ་བ་བཞིན་དུ་བོར་བྱས་།",
            ""
        ],
        [
            "བག་མེད་སྤྱོད་པས་དུས་ཀུན་འདའ་བཞིན་དུ། །",
            "དགེ་སྦྱོང་མིང་འཛིན་ཆོས་གོས་དུ་མས་བརྒྱན།།",
            "འདི་ཕྱིའི་སྐྱབས་གནས་རྩ་བའི་བླ་མ་ལ།།",
            "གུས་པས་ཅི་གསུང་རྗེས་སུ་མི་བསྒྲུབ་པར། །",
            "ཅི་མཛད་དག་ལ་ལོག་ལྟ་སྐྱེད་བྱེད་ཅིང་། །",
            "གསུང་གཅོག་ཐུགས་དཀྲུགས་སྐུར་འདེབས་ཁོ་ན་བྱེད།།",
            "རང་ལ་ནོར་རྫས་གནང་སྦྱིན་བྱུང་བའི་ཚེ། །",
            "བླ་མ་སངས་རྒྱས་དངོས་སུ་མཐོང་བྱེད་ཅིང་། །",
            "རང་མི་འདོད་པའི་ཚིག་གཅིག་གསུངས་ཙམ་ལའང་། །",
            "སྲང་མདོའི་ཁྱི་རྒན་ལས་ཀྱང་ལོག་པར་བལྟ།།",
            "ཚིག་ཙམ་ལའང་འཐབ་རྩོད་དུ་མ་བྱེད།།",
            "དཀོར་ཟས་ཆེད་དུ་སྡིག་པ་གང་ཡང་ཕོད།།",
            ""
        ],
        [
            "ཁེ་གྲགས་བསྒྲུབ་ཕྱིར་ཟོལ་ཟོག་ཅི་ཡང་ཤེས།།",
            "ཚུལ་མིན་བཙུན་གཟུགས་མཐོང་བས་སྐྱོ་ཤས་འཕེལ།།",
            "བསྟན་དོན་ཡིན་རྒྱུའི་ཆོས་མིན་བྱ་བྱེད་ཀྱིས། །",
            "དལ་འབྱོར་ཆུད་ཟོས་བྱེད་པ་འདི་སྤངས་ནས།།",
            "དབེན་པའི་གནས་སུ་སྤྲོས་མེད་སྤྱོད་ཞུགས་ཏེ།།",
            "སྨྲ་བཅད་འདག་སྦྱར་དག་ལ་གནས་ན་བསམ། །",
            "སྦྱིན་བདག་རྣམས་དང་སྐྱེ་བོ་ཕལ་ཀུན་ཀྱང་། །",
            "དམ་པ་རྣམས་དང་བསླུ་བྱེད་ཟོག་པོའི་རིགས། །",
            "ལེགས་པར་བརྟགས་ནས་",
            "བཀུར་སྟིའི་འོས་གྱུར་རྣམས། །",
            "འགྱུར་མེད་དད་པས་སྤྱི་བོར་མི་འཁུར་བར། །",
            "ཁ་མཁས་གཡོ་ཆེ་ཟོལ་ཟོག་ལ་གོམས་པས། །",
            "ངོ་སྲུང་ཁ་ལན་གཙོ་བོར་འདོན་རྣམས་དང་། །",
            "གནས་འགྱུའི་སེམས་ངོ་ཞིབ་ཏུའང་མ་ཤེས་པར། །",
            "འཁྲུལ་ཞིག་རྟོགས་ལྡན་གྲུབ་ཐོབ་ཡིན་ནོ་ཞེས། །",
            "མི་ཆོས་བླ་མའི་བརྫུན་གྱིས་མངོན་ཤེས་དང་། །",
            "ཁྲེལ་མེད་ཐོ་ཅོ་བྱེད་པའི་ཟོག་པོ་ལ།།",
            ""
        ],
        [
            "དད་པས་སངས་རྒྱས་དངོས་ལྟར་མཐོང་བྱེད་ཅིང་། །",
            "ཞབས་ཏོག་ལོངས་སྤྱོད་རྒྱ་མཚོ་ཆེར་བསྐྱིལ་ནས།།",
            "གཅེས་དགུའི་ནོར་རྫས་རི་ལྟར་སྤུངས་ཏེ་འབུལ། །",
            "གང་དྲན་བྱེད་པའི་སྤྱོད་ལ་ཡ་མཚན་དང་། །",
            "ཅི་དྲན་ཟེར་བའི་གཏམ་ལ་ཡིད་ཆེས་བྱེད།།",
            "ལོག་ལམ་འཁྲིད་པ་དེ་འདྲའི་རྗེས་འབྲངས་ནས།།",
            "ཆོས་མཐུན་དམ་པ་རྣམས་ལ་བརྙས་བྱེད་ཅིང་། །",
            "ཞབས་ཏོག་མཐུན་རྐྱེན་ཅུང་ཟད་སྦྱར་ཚེ་ཡང་། །",
            "ཚོགས་གཉིས་རྫོགས་དང་དགེ་ལ་མི་བསམ་པར། །",
            "ཟས་ལན་གནང་སྦྱིན་བཟང་དུ་བྱུང་ན་",
            ""
        ],
        [
            "སྡོད།།",
            "མ་བྱུང་བླ་མཆོད་རིང་དུ་སྤོང་བྱེད་པའི། །",
            "ཚུལ་མིན་ཡོན་བདག་མཐོང་ཚེ་སྐྱོ་ཤས་འཕེལ།།",
            "རྒྱལ་བས་བསྔགས་པའི་རི་ཁྲོད་ཉམས་དགའ་བར། །",
            "གཞན་ངོ་སྲུང་བའི་བྱ་བྱེད་ཀུན་སྤངས་ནས།།",
            "སྲོག་འཚོ་ལྷག་སྐྱོབ་ཙམ་ལ་གཞི་བརྟེན་ཅིང་། །",
            "དམ་ཆོས་བསྒྲུབ་ལ་གཅིག་ཏུ་དྲིལ་ན་བསམ། །",
            "སྦྱང་ཡོན་ཀུན་གྱི་ཁྱད་པར་གྲགས་རྣམས་ཀྱང་། །",
            "སྡེ་སྣོད་རྒྱུད་གཞུང་བསྟན་བཅོས་གང་དང་གང་། །",
            "ཤེས་པ་དེ་དག་མ་ནོར་མཐར་ཕྱིན་ཅིང་། །",
            "རང་གི་རྒྱུད་ལས་འཁེལ་བར་མི་བྱེད་པར། །",
            "ཇི་ཙམ་ཤེས་བཞིན་ང་རྒྱལ་ལྷག་པར་ཆེ།།",
            ""
        ],
        [
            "རང་ཉིད་མ་གཏོགས་གཞན་ཀུན་དུད་འགྲོར་མཐོང་།།",
            "ཁོ་བོས་ཡོན་ཏན་འདི་ཙམ་ཤེས་སོ་ཞེས། །",
            "ཁུས་འདེབས་དར་འཕྱར་དུང་འབུད་བྱེད་ལ་མཁས།།",
            "ཐོས་པས་འགག་དོན་རྒྱུད་ཐོག་བཀལ་ནས་ནི། །",
            "རང་གཞན་དོན་མཆོག་བསྒྲུབ་ལ་མི་འབད་པར། །",
            "མཁས་པར་གྲགས་དང་རྙེད་བཀུར་བྱུང་བ་ན།།",
            "དོན་གྱི་སྙིང་པོ་དེ་ཀ་ཡིན་པར་རློམ། །",
            "དོན་མ་འབྱོར་ན་ཚིག་གི་འཕྲེང་བ་ལ།།",
            "མཁས་ཀྱང་མཁས་པའི་མཚན་ཉིད་མི་འབྱུང་སྟེ།།",
            ""
        ],
        [
            "འདབ་ཆགས་ནེ་ཙོས་ཡིག་དྲུག་ལ་སོགས་པ། །",
            "སྨྲ་བར་ཤེས་མོད་དོན་དུ་ཅི་ཞིག་རྟོགས།།",
            "དོན་མེད་ཚིག་ལ་མཁས་པའི་རློམ་སེམས་ཅན། །",
            "ཕྲག་དོག་ཆེན་པོས་གཞན་ཡིད་དཀྲུགས་བྱེད་པ། །",
            "སྔོན་བྱུང་ལེགས་སྐར་གཏམ་རྒྱུད་དང་མཚུངས་པའི། །",
            "མཁས་རློམ་དྲེགས་ལྡན་མཐོང་ཚེ་སྐྱོ་ཤས་འཕེལ།།",
            "༈ མི་ཚེ་བར་སྣང་གློག་འདྲ་ཡུད་ཙམ་འདིར། །",
            "ཟད་མཐའ་མེད་པའི་ཚིག་ལ་སྦྱངས་པ་ལས། །",
            "ཆོས་ཀུན་སྙིང་པོ་གཅིག་ཤེས་ཀུན་གྲོལ་དོན། །",
            "བླ་མའི་གདམས་ངག་གཅིག་ཐོག་དྲིལ་ན་བསམ། །",
            "ཟབ་ཁྲིད་ཞུས་ཤིང་བསྒོམ་པར་རློམ་རྣམས་ཀྱང་། །",
            "མཚན་ལྡན་ཉམས་མྱོང་ལྡན་པའི་བླ་མ་ལ།།",
            "སེམས་ཀྱི་ཕུ་ཐག་ལེགས་པར་ཆོད་བྱས་ནས།།",
            "སྙིང་རུས་ཆེན་པོས་ཉམས་སུ་མི་ལེན་པར། །",
            "དང་པོར་མི་རྟག་ངེས་འབྱུང་མི་སྐྱེས་པར། །",
            "སྔོན་འགྲོ་ཁྲིད་རྐང་དམིགས་རིམ་བསྒོམ་ལོ་ཙམ། །",
            "བར་དུ་སེམས་ཀྱི་བརྡར་ཤ་མ་ཆོད་པར། །",
            "གནས་འགྱུ་རིག་པའི་རང་མཚང་ཤེས་པར་རློམ། །",
            "མཐའ་མར་ངོ་སྤྲོད་གནད་དུ་མ་འཁེལ་བར། །",
            "བདག་གི་ཟབ་མོའི་སྒོམ་ཁྲིད་ཐོབ་བོ་ཞེས། །",
            "མང་པོའི་ཁྲོད་དུ་ངོམ་ཞིང་སྒྲོག་པར་བྱེད།།",
            ""
        ],
        [
            "གནད་དོན་ཕྱོགས་ཙམ་གོ་བའང་མེད་པ་ལ།།",
            "ཉམས་ཁྲིད་ཐོས་ལོ་ཙམ་གྱིས་ཆོག་པར་འཛིན།།",
            "སེམས་ཀྱི་མཚན་ཉིད་ཙམ་ཡང་མི་ཤེས་རུང་། །",
            "ཆང་གྲལ་རྣམས་སུ་ཁ་ཏ་གཞན་ལས་མཐོ།།",
            "ཆོས་དོན་རྒྱུད་ལ་མ་འབྱོར་དངོས་རྟགས་སུ། །",
            "ཉོན་མོངས་དུག་ལྔའི་ཟུར་མགོ་སུ་ལས་རགས།།",
            "ལུས་ངག་དགེ་སྦྱོར་ཚོགས་བསགས་སྒྲིབ་སྦྱོང་ཀུན། །",
            "བྱིས་པའི་རྩེད་མོ་འདྲ་ཟེར་རྒྱབ་ཏུ་བསྐྱུར། །",
            "རྒྱུ་འབྲས་བླང་དོར་བྱ་བ་མ་ལུས་ལ།།",
            "ཐེག་དམན་ཉན་རང་ཆོས་ཞེས་ཁྱད་དུ་གསོད། །",
            "འདི་ཡིན་མེད་པའི་མུན་སྒོམ་དོན་མེད་ལ།།",
            ""
        ],
        [
            "སྒོམ་གྱི་སྙིང་པོར་རློམ་སྟེ་ཡིད་རྟོན་བྱེད།།",
            "འགའ་ཞིག་གིས་ནི་འཁྲུལ་སྣང་ལུག་རྒྱུད་ལ།།",
            "གང་ཤར་རང་གྲོལ་ཡིན་ཟེར་རྗེས་སུ་འབྲང་།།",
            "ཞག་གསུམ་ཙམ་ཡང་དབེན་པར་མ་བསྡད་པར། །",
            "སྒོམ་ཆེན་ཡིན་ཞེས་རང་མཐོང་རི་ལས་མཐོ།།",
            "སྟོང་ལྟའི་ཚིག་གི་ཀུ་ཅོ་ཁྱི་ལས་ཆེ།།",
            "ནོར་རྫས་མཐོང་ན་འདོད་ཐག་གཞན་ལས་ཉེ།།",
            ""
        ],
        [
            "རྐྱེན་ངན་བྱུང་ན་བློ་ཕུགས་སུ་ལས་རྡུགས། །",
            "རང་གི་སེམས་ལ་འཇོག་སོ་གཏད་མེད་པར། །",
            "གཞན་ལ་ཁྱད་གསོད་བརྙས་བཅོས་ལྷག་པར་ཆེ།།",
            "བླ་མའི་ཞབས་འདྲེན་མཆེད་གྲོགས་དམའ་འབེབས་པའི། །",
            "ཚུལ་མིན་སྒོམ་ཆེན་མཐོང་བས་སྐྱོ་ཤས་འཕེལ།།",
            "ཟབ་དོན་གནད་འགག་ཚུལ་བཞིན་མ་རྟོགས་ཀྱང་། །",
            "སྲིད་པའི་ངང་ཚུལ་སྒྱུ་མར་རིག་བྱས་ནས།།",
            "ངེས་འབྱུང་སྐྱོ་ཤས་རྒྱུད་ལ་བརྟེན་བྱེད་ཅིང་། །",
            "བླ་མར་གསོལ་འདེབས་ཁོ་ན་འབད་ན་བསམ། །",
            "དེ་ལྟར་སྤྱི་ཡི་གནས་ཚུལ་དེ་བཞིན་ལས། །",
            "སྒོས་སུ་རང་ཕྱོགས་འཁོར་སློབ་ཕལ་ཆེར་ཡང་། །",
            "དམ་པའི་ཆོས་དང་མཐུན་པ་དཀོན་པའི་ཚུལ། །",
            "ལེགས་པར་བརྟགས་ན་ཡིད་ཀྱི་སྐྱོ་ཤས་འཕེལ།།",
            ""
        ],
        [
            "དང་པོར་འཕྲད་ཚེ་མོས་གུས་གཞན་ལས་ཆེ།།",
            "ལྷན་ཅིག་འགྲོགས་ཚེ་མགུ་འཁང་བྱེད་རྒྱུ་མང་།།",
            "མཇུག་ཏུ་ནམ་ཡང་འཁོན་གྱོད་བྱེད་པར་བརྩམས།།",
            "སྙིགས་དུས་སློབ་དཔོན་ཀུན་གྱི་ངང་ཚུལ་ཡིན།།",
            "ཅི་ཡང་མ་སྨྲས་ཁ་རོག་བསྡད་ཙ་ན།།",
            "ཞལ་ཏ་སློབ་སྟོན་བཀའ་ཁྱབ་དགོས་སོ་སྐད། །",
            "དྲང་པོའི་གཏམ་དང་ཤ་ཚའི་ཚིག་སྨྲས་ན།།",
            ""
        ],
        [
            "བཀའ་བཀྱོན་བྱུང་ཞེས་ཁོང་ཁྲོ་མེ་ལྟར་འབར།།",
            "ནོར་དང་ལོངས་སྤྱོད་ཕུགས་སུ་བཞག་པའི་ཚེ། །",
            "རྒྱུ་སྲེད་ཕངས་སེམས་འཛིན་ཆགས་ཆེའོ་སྐད། །",
            "གང་འོས་གཞན་ལ་སྦྱིན་སོགས་བྱེད་གྱུར་།",
            "ཐམས་ཅད་མེད་པར་བྱས་ཞེས་འབར་ཞིང་གཤེ། །",
            "རང་གཞན་དོན་དང་འཕྲལ་ཕུགས་བྱ་བྱེད་སོགས། །",
            "གང་འཐད་འགྱོད་མེད་གྲོས་སུ་བྱས་གྱུར་།",
            "ཉིད་ཀྱིས་གང་མཛད་དེ་",
            "ལ་འདུན་ནོ་སྐད། །",
            "གང་ཤར་ཐོག་ཏུ་གང་བབས་བྱས་པའི་ཚེ། །",
            "འདི་འདྲ་མིན་ཟེར་འབར་ཞིང་",
            ""
        ],
        [
            "གྱོད་ཁ་བརྡུང་། །",
            "བྱེས་སུ་བསྒྲོད་དང་གཞན་ཡུལ་མྱུལ་ཙ་ན།།",
            "འགྲོ་འདུག་མང་པོ་ཚིག་པ་ཟ་ཞེས་བསུན། །",
            "ཟླ་ཤས་ཙམ་ཞིག་མཚམས་ལ་བསྡད་གྱུར་ན།།",
            "ཟང་ཟིང་ནོར་གྱི་གདུལ་བྱ་མ་བྱུང་ལོ། །",
            "དབང་བསྐུར་ལ་སོགས་གཞན་དོན་བྱས་པ་ན།།",
            "དགེ་སྦྱོར་མ་བྱས་བར་ཆད་འོང་ཞེས་སྨྲ།།",
            "གཞན་དོན་བསྐྱུངས་ནས་མཚམས་ལ་འདུག་ཙ་ན།།",
            "དེས་ཀྱང་མི་འཐུས་ཡང་ནི་ཁང་ར་བརྡུང་། །",
            "ལྷན་ཅིག་བསྡད་ནས་ཟབ་ཆོས་བཤད་ན་",
            ""
        ],
        [
            "ནི། །",
            "ཉན་མི་ཁོམ་པར་ཕྱོགས་སུ་འཐོར་ཞིང་འགྲོ།།",
            "དབེན་པར་རང་དོན་བསྒྲུབ་པའི་སྐབས་སུ་ནི། །",
            "བདག་ལ་དམ་ཆོས་ཞུ་ཞེས་ནན་གྱིས་བསྐུལ།།",
            "མཉམ་པར་འགྲོགས་ཚེ་ཅི་ལས་ལོད་མཐོང་ཞིང་།།",
            "རྨི་ལམ་ཙམ་དུའང་དད་གུས་མི་སྐྱེ་བར། །",
            "སོ་སོར་འགྱེད་ཚེ་ཁྱོད་མེད་བདག་ཅག་རྣམས། །",
            "ཅི་ལྟར་བྱེད་ཅེས་འཕང་བའི་རྣམ་འགྱུར་སྟོན།།",
            "སྙིགས་དུས་སྐྱེ་བོ་བློ་སྣ་རབ་ཏུ་མང་།།",
            ""
        ],
        [
            "དུག་ལྔ་རགས་ཤིང་བློ་གཏད་མི་ཐུབ་པར། །",
            "ཅི་ལྟར་བྱས་ཀྱང་མགུ་བའི་དུས་མེད་པའི། །",
            "ཚུལ་འདི་མཐོང་ཚེ་སྐྱོ་ཤས་ལྷག་པར་འཕེལ།།",
            "རང་ལ་བླ་མའི་མཚན་ཉིད་མི་ལྡན་ཞིང་།།",
            "ཁོང་ཅག་སློབ་མའི་མཚན་ཉིད་དེ་བས་དཀའ།།",
            "རང་གཞན་གཉིས་ཕུང་མི་ཚེ་སྟོང་ཟད་ཀྱི། །",
            "བླ་མ་འདི་འདྲ་བྱེད་པ་ཅི་ལ་སྤྲོ། །",
            "དམ་པ་གོང་མའི་མཛད་སྲོལ་ཇི་བཞིན་དུ། །",
            "རྒྱལ་བས་བྱིན་གྱིས་བརླབས་པའི་ཡང་དབེན་མཆོག །",
            "གངས་ཁྲོད་གཡའ་སྤང་ནགས་འདབས་ལ་སོགས་སུ། །",
            "གྲོགས་མེད་གཅིག་པུར་སྒྲུབ་ལ་",
            "བརྩོན་ན་བསམ། །",
            "དེ་ལྟར་གཞན་གྱི་སྐྱོན་མཚང་མང་བརྗོད་ཀྱང་། །",
            "གཙོ་བོ་རང་ཉིད་སྐྱོན་གྱི་ཕུང་པོ་སྟེ།།",
            ""
        ],
        [
            "གཞན་སྐྱོན་སྨྲ་བའང་སྐྱོན་གྱི་ཆེ་ཤོས་ཡིན།།",
            "དེ་ཕྱིར་རང་སྐྱོན་མཐོང་བ་མི་རིགས་སམ། །",
            "དལ་འབྱོར་ཐོབ་པ་ཡིད་བཞིན་ནོར་ལས་དཀོན། །",
            "ཐོབ་པ་འདི་ཡང་མི་རྟག་འཇིག་པར་ངེས།།",
            "སྙོམ་ལས་ལེ་ལོར་སྡོད་པར་མི་རིགས་ཀྱང་། །",
            "རྣམ་གཡེང་བྱེད་འདི་རང་སྐྱོན་མ་ཡིན་ནམ། །",
            "འཆི་དུས་ལྷ་ཆོས་དགོས་པར་ཤེས་བཞིན་དུ། །",
            "མི་ཚེ་ཡུད་ཙམ་ལོང་མེད་དུས་འདི་རུ། །",
            "ཆོས་ལ་མི་བརྩོན་ལྟོ་གོས་དོན་གཉེར་ཞིང་།།",
            "ཆོས་མིན་སྤྱོད་འདིའང་རང་སྐྱོན་མ་ཡིན་ནམ། །",
            "ཐོས་པ་བྱེད་ཚེ་སྒོམ་ལ་འབད་ན་བསམ། །",
            "སྒོམ་པའི་ཚེ་ན་སྤྲོས་བཅས་ཚིག་ཕྱིར་འབྲང་།།",
            ""
        ],
        [
            "གཉིས་འཛིན་བློ་སྣས་དགོས་དོན་ཚལ་པ་རུ། །",
            "གཏོང་བ་འདི་ཡང་རང་སྐྱོན་མ་ཡིན་ནམ། ",
            "རང་དོན་སྒྲུབ་ཚེ་གཞན་ཕན་བྱེད་པར་སྤྲོ། །",
            "གཞན་དོན་བྱེད་ན་སྐྱོ་ངལ་བསྲན་མི་བཟོད།།",
            "དོན་གཉིས་བསྒྲུབ་པའི་བརྩོན་འགྲུས་གོ་ཆ་མཆོག །",
            "མེད་པ་འདི་ཡང་རང་སྐྱོན་མ་ཡིན་ནམ། །",
            "ཆོས་ཀྱི་རྩ་བ་བཟོད་དང་བྱམས་སྙིང་རྗེ། །",
            "ཡིན་པར་གོ་ཡང་རྒྱུད་ལ་མི་སྟོན་པར། །",
            "རང་གི་འདོད་དོན་ཡིད་བཞིན་མ་བྱུང་།",
            "ཁྲོ་ཞིང་འཁྲུག་པའང་རང་སྐྱོན་མ་ཡིན་ནམ། །",
            "གཞན་ལ་ཕན་པ་བསྒྲུབ་པར་རློམ་ན་ཡང་། །",
            "བདག་བས་གཞན་གཅེས་ལྷུར་ལེན་མི་བྱེད་པར། །",
            "གཞན་བདེ་འདོད་ཀྱང་རང་སྡུག་མི་འདོད་པར། །",
            "བདག་འཛིན་ཆེ་བའང་རང་སྐྱོན་མ་ཡིན་ནམ། །",
            "གཞན་ལ་དམ་ཆོས་འཆད་པར་རློམ་བྱེད་ཀྱང་། །",
            "རང་གི་རྒྱུད་ལ་ཆོས་དོན་མ་འབྱོར་བས། །",
            "ཆོས་དང་ཆོས་མིན་འདྲེས་མའི་ལས་ཉིད་ལ།།",
            "སྤྱོད་པ་འདི་ཡང་རང་སྐྱོན་མ་ཡིན་ནམ། །",
            "རང་ཉིད་ཕྱི་ནང་སྒྲོ་འདོགས་མ་ཆོད་པར། །",
            "གཞན་ལ་ཟབ་ཆོས་བཤད་པར་རློམ་པ་འདི། །",
            "རྒྱུས་མེད་མིའམ་ལོང་བས་ལམ་ཁྲིད་ལྟར། །",
            "གྱུར་པ་འདི་ཡང་རང་སྐྱོན་མ་ཡིན་ནམ། །",
            "ཚེ་འདིའི་རྐྱེན་སེལ་ཕྱི་མའི་གཏན་སྲིད་སོགས། །",
            "རང་དོན་བསྒྲུབ་པའི་ནུས་པའང་མེད་མོད་ཀྱང་། །",
            "གཞན་གྱི་དད་རྫས་གཤིན་དཀོར་བག་མེད་སྤྱོད།།",
            ""
        ],
        [
            "ཚུལ་འདི་དག་ཀྱང་རང་སྐྱོན་མ་ཡིན་ནམ། །",
            "མཁྱེན་བརྩེ་ནུས་གསུམ་མངོན་ཤེས་རྫུ་འཕྲུལ་སོགས། །",
            "ལྡན་པར་མ་གྱུར་གཞན་དོན་འགྲུབ་པར་དཀའ།།",
            "གོ་ཞིང་རིག་ཀྱང་དོན་མེད་བྱ་བ་ལ།།",
            "འཇུག་པ་འདི་ཡང་རང་སྐྱོན་མ་ཡིན་ནམ། །",
            "དབེན་པའི་གནས་སུ་སྒྲུབ་པ་ལྷུར་བླངས་ནས།།",
            "དམ་པའི་ཆོས་ལ་བརྩོན་པར་སྨོན་བཞིན་དུ། །",
            "ཐོག་ཏུ་མི་འགེལ་གཡེང་བའི་ངང་ཉིད་ལས། །",
            "སྡོད་པ་འདི་ཡང་རང་སྐྱོན་མ་ཡིན་ནམ། །",
            "རང་ཉིད་འཁྲུལ་པའི་སྐྱོན་གྱི་རྒྱ་མཚོ་ཆེར། །",
            "ལས་ཉོན་རྦ་རླབས་ཤུགས་ཀྱིས་ཁྱེར་བཞིན་དུ། །",
            "ད་དུང་གཞན་གྱི་སྐྱོན་མཚང་སྨྲ་བྱེད་པ། །",
            "འདི་ནི་སྐྱོན་གྱི་ནང་ནས་སྐྱོན་ཆེན་ཡིན།།",
            "སྔོན་ཚེ་རྣམ་གཡེང་འཁྲུལ་པའི་ངང་དུ་སོང་།།",
            "ད་ནི་ཡིན་ལུགས་དོན་ལ་མི་བརྩོན་ན།།",
            ""
        ],
        [
            "འཁོར་བར་སྐྱོ་ཡང་ཆོས་ཀྱི་མདོ་དོན་དེ།།",
            "འགྲུབ་པར་གདའ་འམ་རང་གིས་རང་ལ་སོམས།།",
            "གཞན་དོན་འཚོལ་བའི་ཀུན་རྟོག་ངན་པ་དེ།།",
            "རྒྱང་དུ་བསྐྱུར་ལ་རང་སྐྱོན་རྩད་ནས་ཆོད།།",
            "དྲེད་པོ་ཁ་ཆོས་མཁན་གྱི་སྤྲང་པོ་ཁྱོད། །",
            "ད་ནི་ཕན་པའི་གྲོས་འདེབས་འདི་ལ་ཉོན།།",
            "སྙིགས་དུས་སྐྱེ་བོ་དམུ་རྒོད་དུག་ལྔ་ཧྲག །",
            "ཕར་ལ་ཕན་པའི་བསླབ་བྱ་བྱས་གྱུར་ཀྱང་། །",
            "ཉན་པར་མི་བྱེད་སླར་ཡང་ལོག་ལྟ་སྐྱེ། །",
            "དེ་བས་རང་གྲོས་རང་ལ་གདབ་པར་གྱིས། །",
            "ཚེ་འདིའི་བྱ་བྱེད་སྒྱུ་མའི་རོལ་པ་འདི། །",
            "ཟིན་པའི་མཐའ་མེད་བྱས་ཀྱང་སྙིང་པོས་དབེན།།",
            ""
        ],
        [
            "ཅམ་གྱི་ཞོག་ལ་ཆོས་ཕྱོགས་བྱ་བ་ཀུན། །",
            "ཧུར་གྱིས་ཐོང་ལ་རྒྱུན་དུ་འབད་པར་གྱིས། །",
            "རིག་གནས་ལ་སོགས་ཐོས་པའི་བྱེ་བྲག་རྣམས། །",
            "ཇི་ཙམ་བསླབ་ཀྱང་ཟད་མཐའ་མི་ཡོང་ཞིང་།།",
            "ཚེ་ལ་ངེས་མེད་ནམ་འཆི་ཆ་མེད་འདིར། །",
            "ཟབ་དོན་སྙིང་པོར་དྲིལ་ལ་བརྩོན་པར་གྱིས། །",
            "དལ་འབྱོར་འཚོ་བའི་མཐུན་རྐྱེན་ཟས་དང་གོས། །",
            "མེད་ཐབས་མེད་ཀྱང་ཆོག་ཤེས་མ་བྱས་།",
            "ཇི་ཙམ་ཡོད་ཀྱིན་ཞེན་འདོད་འཕེལ་འགྱུར་བས། །",
            "སྲེད་པ་སྤོང་ལ་"
        ],
        [
            "ཆོག་ཤེས་ལྡན་པར་གྱིས། །",
            "བྱེས་སུ་འཁྱམས་པ་སྟོང་སྐོར་ཡིན་མོད་ཀྱང་། །",
            "ས་གཅིག་སྡོད་ཚེ་ཆགས་སྡང་འདུ་འཛི་འཕེལ།།",
            "དེ་བས་ཆགས་སྡང་རྣམ་གཡེང་བྲལ་བའི་ས། །",
            "ངེས་མེད་རྣམས་སུ་ཆོས་ལ་འབད་པར་གྱིས། །",
            "སྙིགས་དུས་ལྟར་སྣང་འདུ་འཛི་འགྲོ་དོན་དང་། །",
            "དད་ཅན་ཚོགས་པའི་ཟང་ཟིང་འདུ་ལོང་ཀུན། །",
            "བདུད་ཀྱི་གཡབ་མོ་ཆོས་ཀྱི་བགེགས་ཡིན་པས། །",
            "སྤངས་ནས་སྤྲོས་མེད་སྤྱོད་ལ་",
            "གནས་པར་གྱིས། །",
            "ཅིས་ཀྱང་ལས་ཀྱིས་འཕེན་པས་འདུས་གྱུར་།",
            "རང་གི་དགེ་སྦྱོར་ཆོས་ཚུགས་མི་འདོར་ཞིང་།།",
            "གཞན་ཀྱང་ཅི་ནུས་ཆོས་ཕྱོགས་ཉིད་ལ་སྦྱོར།།",
            ""
        ],
        [
            "གང་འབྲེལ་ལེགས་པའི་ལམ་ལ་གཟུད་པར་གྱིས། །",
            "རྒྱལ་བས་སེམས་ཅན་མོས་བློ་ཐ་དད་ལ།།",
            "དགོངས་ཏེ་ཆོས་སྒོ་མཐའ་ཡས་གསུངས་དེའི་ཕྱིར། །",
            "གྲུབ་མཐའི་ཆོས་ལུགས་སྣ་ཚོགས་ཐམས་ཅད་ལ།།",
            "སྐུར་འདེབས་སྤོངས་ལ་དག་སྣང་འབྱོངས་པར་གྱིས། །",
            "མང་པོའི་ཁྲོད་དང་གྲོགས་ཀྱི་ནང་འདུག་ཚེ། །",
            "ལུས་ཀྱི་སྤྱོད་འགྲོས་ངག་གི་གླེང་བརྗོད་སོགས། །",
            "ཞི་ཞིང་འདུལ་ལ་གཞན་ལ་མི་གནོད་པའི། །",
            "བག་ཡོད་སྤྱོད་ལ་རྒྱུན་དུ་གནས་པར་གྱིས། །",
            "དབེན་པར་ནང་དུ་ཡང་དག་འཇོག་པའི་ཚེ། །",
            "དོན་མེད་སྤྲས་སྤྲོས་བྱ་བྱེད་ཀུན་སྤངས་ནས།།",
            ""
        ],
        [
            "ལོང་མེད་བརྩོན་འགྲུས་དྲག་པོའི་གོ་བགོས་ཏེ།།",
            "སྒྲུབ་པའི་དམ་བཅའ་མཐའ་རུ་འཁྱོལ་བར་གྱིས། །",
            "ཆོས་ལ་གནོད་པའི་རྐྱེན་ངན་མང་བ་དང་། །",
            "འཁྲུལ་པའི་སྣང་བ་བསླུ་ཁྲིད་མཁས་པའི་ཕྱིར། །",
            "ཡེངས་མེད་དྲན་པས་རྒྱུན་དུ་བསྐྱངས་བྱས་།",
            "ད་ལྟ་ཤི་ཡང་འགྱོད་མེད་གྲབས་ཚུད་ཀྱིས། །",
            "འདི་དང་ཕྱི་མ་བར་དོ་ཐམས་ཅད་ཀྱི། །",
            "གཏན་གྱི་སྐྱབས་མགོན་དཔལ་མགོན་བླ་མ་ལ།།",
            "སྒོ་གསུམ་ཟོལ་མེད་གུས་པས་མཉེས་བྱས་ཤིང་། །",
            "རྩེ་གཅིག་གསོལ་བ་འདེབས་ལ་བརྩོན་པར་གྱིས། །",
            "རང་དོན་གཙོ་བོ་སྡོམ་དང་དམ་ཚིག་བསྲུང་། །",
            "གཞན་དོན་གཙོ་བོར་དག་སྣང་བྱང་སེམས་སྦྱོངས།།",
            "ཀུན་གྱི་གཙོ་བོར་བསྐྱེད་རྫོགས་ཟུང་འཇུག་བསྒོམ།།",
            ""
        ],
        [
            "ཡེངས་མེད་དགེ་སྦྱོར་དག་ལ་འབད་པར་གྱིས། །",
            "དེ་སྔ་ཕན་ཆད་གཡེང་བས་མི་ཚེ་འདས།།",
            "ད་ནས་ཚེ་ལྷག་ཇི་ཙམ་ཐུབ་པའི་བར། །",
            "ལེ་ལོ་འཁྲུལ་འབྱམས་དབང་དུ་མ་གཏང་བར། །",
            "གྲོས་འདེབས་བསླབ་བྱ་དེ་རྣམས་མཉན་པར་གྱིས། །",
            "དོན་མེད་འཇིག་རྟེན་འཁྲུལ་པའི་ལས་སྤངས་།",
            "དམ་པའི་ཆོས་ལ་ཡང་དག་བརྩོན་པ་ན།།",
            "རང་གཞན་དོན་ཀུན་འབད་མེད་ལྷུན་གྲུབ་ཅིང་། །",
            "སྐྱིད་པའི་ཉི་མ་ནང་ནས་འཆར་བར་འགྱུར།།",
            "རང་གཞན་འཁྲུལ་སྣང་སྐྱོན་གྱི་བྲག་རི་མཐོན་པོ་ཉིད། །",
            "སྐད་ཅིག་ཉིད་ལ་རྡུལ་དུ་རློག་བྱེད་གནམ་ལྕགས་ཐོག །",
            "ཚིག་དོན་ཟབ་མོའི་མེ་སྤུང་འབར་བས་གཏམས་པ་ཡིས། །",
            "ཉོན་མོངས་འཁྲུལ་པའི་རི་བོ་རྩད་ནས་གཅོད་གྱུར་།",
            ""
        ],
        [
            "དེ་ལྟར་རང་གཞན་རྨོངས་པའི་འགྲོ་བ་མ་རིག་པའི་མུན་པ་ཆེན་པོས་འཐུམས་ཤིང་",
            "ལོག་པའི་ལམ་དུ་ཞུགས་པ་དག་ལས་ཟློག་།",
            "འདི་ཕྱི་ཕན་ཞིང་བདེ་བའི་ལམ་བཟང་མཆོག་ཏུ་གྱུར་པ་དམ་པའི་ཆོས་ཁོ་ནའི་བྱ་བ་ལ་ཞུགས་པར་གྱུར་ན་",
            "ཅི་མ་རུང་སྙམ་པའི་འདུན་པ་དྲག་པོས་ཆེད་དུ་བསྐུལ་ཞིང་",
            "དོན་མེད་འཁྲུལ་པའི་ལས་ཀྱིས་རང་གཞན་རྟག་ཏུ་མནར་བ་ལ་མི་བཟོད་པའི་སྐྱོ་ཤས་ཆེན་པོས་སྨྲས་པའི་ཚིགས་སུ་བཅད་པ་",
            "འདི་དག་གི་དོན་ལ་དཔྱོད་ལྡན་སྐལ་བ་ཅན་གྱི་སྐྱེས་བུ་བློ་གསལ་གྱིས་ལེགས་པར་རྟོགས་ཤིང་",
            "བསམ་ན་རྒྱུད་ལ་ཕན་པའི་གདམས་ངག་དམ་པ་མཆོག་ཏུ་འགྱུར་བར་གོར་མ་ཆག་ཅིང་། ",
            "ཡང་སྙིགས་དུས་ཀྱི་སྐྱེ་བོ་ལོག་ལྟའི་མེ་འབར་ཞིང་",
            "ཕྲག་དོག་གི་རླུང་འཚུབས་པ་དག་གིས་བསམ་ཡུལ་དུ་འདི་སྙམ་དུ་འཆར་ཏེ། ",
            "ཀྱེ་མ་།",
            "འདི་ནི་ངེས་པར་གཞན་དག་ལ་སྐུར་པ་འདེབས་ཤིང་སྐྱོན་མཚང་བརྗོད་པའི་བསྟན་བཅོས་ངན་པའོ་",
            "སྙམ་དུ་སེམས་ཏེ་ཁྲོ་ཞིང་",
            ""
        ],
        [
            "འཁྲུགས་ནས་ཚིག་དོན་འདི་དག་སྤོང་བར་བྱེད་པར་འགྱུར་ཏེ",
            "དེ་དག་ནི་དམ་པའི་ཆོས་ལ་འཇུག་པའི་སྐལ་བ་མེད་པ་ཉིད་།",
            "མགོན་པོ་བྱམས་པས། ",
            "ལོག་པའི་ལམ་ལ་མཐའ་མེད་ཕྱིར། །",
            "དེ་དག་འདི་ནི་སྤྲོ་བྱ་མིན།།",
            "ཞེས་གསུངས་པ་དང་མཐུན་ཞིང་།",
            "དེ་ལྟར་མ་ཡིན་པའི་སྐྱེས་བུ་བློ་ལྡན་རྣམས་ལ་ཕན་པའི་ཕྱིར་དང་། ",
            "གཙོ་བོར་རང་ཉིད་ཀྱི་སྐྱོན་མཚང་དྲུང་ནས་འབྱིན་ཅིང་བློ་ནུས་ཆོས་ལ་བསྐུལ་བའི་སྙིང་གཏམ་གདམས་ངག་ཟབ་དོན་གནད་ཀྱི་མདོ་འགག་དམ་ཆོས་བདུད་རྩི་བུམ་བཟང་དམ་པར་སྨྲས་པ་ཡིན་གྱི། ",
            "ཕྲག་དོག་སྡང་བའི་སེམས་ཀྱི་ཤུགས་ལས་བྱུང་བའི་ཚིག་རྩུབ་དུག་མདའ་རྣོན་པོས་གཞན་དག་ཕམ་པར་བྱ་ཕྱིར་སྨྲས་པ་ནི་མ་ཡིན་ནོ།།",
            "༈ འདིར་སྨྲས་པ། ",
            "ཐོག་མེད་དུས་ནས་གོམས་ཤིང་འཐས་པ་ཡི། །",
            "བག་ཆགས་འཁྲུལ་པའི་རྒྱ་མཚོ་ཆེན་པོ་རུ། །",
            "དལ་འབྱོར་གྲུ་དང་རིག་པའི་ཚོང་པ་དག །",
            "ཉོན་མོངས་ལས་ཉོན་རླུང་གིས་རབ་བསྐྱོད་།",
            ""
        ],
        [
            "ངན་སོང་སྲིན་པོའི་གླིང་དུ་ཕྱོགས་པར་འགྱུར།།",
            "དེ་ལ་ལྷག་བསམ་དག་པས་རླུང་གཡོས་ཤིང་། །",
            "ཟབ་དོན་དམ་པའི་བ་དན་འདི་འཕྱར་བས། །",
            "ཐར་པའི་རིན་ཆེན་གླིང་དུ་བདེར་ཕྱིན་བྱེད།།",
            "དེ་ཕྱིར་འདི་དོན་བླང་དོར་འབད་པར་བྱོས།།",
            "སུ་ཞིག་འདི་ལ་ལོག་པར་ལྟ་བྱེད་པའི། །",
            "སྐྱེ་བོ་དེ་ལ་དགེ་ལེགས་ལམ་དག་ནི། །",
            "བྲག་ཕུག་བྱང་བལྟའི་ཉི་མ་ཇི་བཞིན་དུ། །",
            "རེ་བར་མ་བྱེད་རང་རང་ལས་འབྲས་སྤྱོད།།",
            "འོན་ཀྱང་འདི་ཡིས་དགེ་ཚོགས་ཇི་སྙེད་ཀྱིས། །",
            "མཁའ་མཉམ་འགྲོ་དང་ཁྱད་པར་ལས་ངན་གྱི། །",
            "འདམ་དུ་འབྱིང་བའི་འགྲོ་རྣམས་མྱུར་ཐར་ནས།།",
            "བྱང་ཆུབ་གོ་འཕང་མཆོག་ལ་རེག་གྱུར་།",
            ""
        ],
        [
            "ཅེས་པ་འདི་རང་གཞན་གྱི་སྐྱོན་མཚང་ངོས་འཛིན་ལ་བསམ་།",
            "སྨིན་གྲོལ་བསྐྱེད་རྫོགས་གླིང་གི་ཡང་ཐོག་ཆོས་དབྱིངས་རྩེར་",
            "རང་ལོ་ཉེར་གསུམ་པའི་སྐབས་ཤིག་ཏུ་ཡི་གེར་བཀོད་པ་འདི་ཡིས་དགེ་བས་འགྲོ་བ་ཐམས་ཅད་སྐྱོན་བྲལ་ཡོན་ཏན་ཀུན་ལྡན་སངས་རྒྱས་ཀྱི་གོ་འཕང་དམ་པ་ཐོབ་པར་གྱུར་ཅིག། ",
            "༈ དཀོན་མཆོག་བླ་མེད་སྲིད་ཞིའི་དཔལ་མགོན་མཆོག །",
            "ཡིད་བཞིན་ནོར་ལྟར་འདོད་དགུའི་རེ་སྐོང་ཞིང་།།",
            "ལྷར་བཅས་འགྲོ་བའི་སྤྱི་བོའི་རྒྱན་གྱུར་པ། །",
            "མཚུངས་མེད་བླ་མའི་ཞབས་ལ་གུས་ཕྱག་འཚལ།།",
            "དད་པ་ཅན་གྱི་སྐལ་ལྡན་ཕོ་མོ་ལ།།",
            "ཕན་པའི་གྲོས་འདེབས་བཤད་ཀྱི་ཡིད་ལ་ཟུངས།།",
            ""
        ],
        [
            "འདུས་བྱས་མི་རྟག་སྙིང་པོ་མེད་པའི་ཚུལ། །",
            "མི་སྡོད་འགྱུར་བའི་བརྡའ་སྟོན་འདི་ལ་གཟིགས།།",
            "རྟ་བདུན་ཉི་མ་གླིང་བཞི་བསྐོར་བར་བཞུད། །",
            "མུན་པའི་གྲིབ་སོས་ཕྱོགས་ཀུན་ཁྱབ་ཏུ་ཉེ།།",
            "སྔ་དྲོ་ཕྱི་དྲོའི་འགྱུར་ལྡོག་འདི་འདྲས་ཀྱང་། །",
            "མི་རྟག་འཆི་བའི་བརྡའ་རུ་མི་འདུག་གམ། །",
            "དཀར་གསལ་ཟླ་བའང་ནུབ་རིའི་ཕག་ཏུ་སོང་།།",
            "ཆུ་འཛིན་ལྷོ་སྤྲིན་ནམ་མཁའི་ཀློང་དུ་ཐིམ། །",
            "འཇའ་ཚོན་བཀྲ་ཡང་བར་སྣང་ཁམས་སུ་ཡལ། །",
            "དེས་ཀྱང་མི་རྟག་བསྐུལ་བར་མི་འདུག་གམ། །",
            "རི་བོ་ཀུན་ཀྱང་དར་དཀར་ཐོད་ཀྱིས་གཡོག །",
            "ལྗོན་ཤིང་ལོ་འདབ་རང་བཞིན་ས་ལ་ལྷུང་།།",
            "གསུང་སྙན་སྒྲོགས་པའི་བྱ་ཚོགས་ཕྱོགས་སུ་གྱེས། །",
            "འདིས་ཀྱང་མི་རྟག་བསྐུལ་མར་མི་འདུག་གམ། །",
            "ནེའུ་གསིང་ལྗོངས་ཀྱི་ཁ་དོག་དུས་ཀྱིས་བསྒྱུར།།",
            "མདངས་ལྡན་མེ་ཏོག་དོག་མོའི་ས་ལ་ཐིམ། །",
            "རྐང་དྲུག་བུང་བའི་པི་ཝང་སྒྲ་རྒྱུན་ཆད།།",
            ""
        ],
        [
            "འདི་ཡང་མི་རྟག་བསྐུལ་བར་མི་འདུག་གམ། །",
            "ལོ་ཟླ་ཞག་དང་དུས་ཚོད་འགྱུར་ལྡོག་དང་། །",
            "དབྱར་རྒུན་སྟོན་དཔྱིད་ནམ་ཟླའི་འགྱུར་ལྡོག་དང་། །",
            "ཉིན་མཚན་སྔ་ཕྱིའི་དུས་ཀྱི་འགྱུར་ལྡོག་སོགས། །",
            "འདིས་ཀྱང་མི་རྟག་བསྐུལ་མར་མི་འདུག་གམ། །",
            "རྒན་གཞོན་བར་གསུམ་ཀུན་ཀྱང་འཆི་ཚུལ་དང་། །",
            "ཕྱི་ནང་སྣོད་བཅུད་མི་རྟག་འགྱུར་ཚུལ་འདིས། །",
            "གཅིག་ཤི་གཉིས་ཤིའི་རེས་མོས་རང་ལ་བབས།།",
            "ནམ་འཆི་ཆ་མེད་ཡིན་པར་མ་ཤེས་སམ། །",
            "གསོན་པར་འདོད་ཀྱང་འཆི་བདག་བདུད་ཀྱིས་ཟིན།།",
            "འདུག་པར་འདོད་ཀྱང་འགྲོ་བའི་རེ་མོས་བབས།།",
            "རྟག་ཏུ་རེ་ཡང་མི་རྟག་ངང་ཚུལ་སྟོན།།",
            "དེ་འདྲའི་དུས་ཤིག་མྱུར་དུ་མི་འོང་ངམ། །",
            "བསགས་པའི་ནོར་རྫས་ཕན་མེད་ཤུལ་དུ་ལུས། །",
            "བརྩིགས་པའི་ཁང་ཁྱིམ་གཞན་གྱིས་བདག་ཏུ་བཟུང་། །",
            "གཅེས་པའི་ལུས་ཀྱང་བྱ་ཁྱིའི་ཁ་ཟས་བྱེད།།",
            "གང་ལ་ཆགས་ཀྱང་སྙིང་པོ་ཅང་འདུག་གམ། །",
            "འཆི་དུས་ཕན་པའི་ལྷ་ཆོས་མི་བྱེད་ན།།",
            ""
        ],
        [
            "ནོར་རྫས་ཕྱུག་ཀྱང་ཡི་དྭགས་གཏེར་སྲུང་འདྲ།།",
            "རང་ཉིད་རང་གིས་བསླུ་བའི་སྙིང་མེད་པོ། །",
            "འགྱོད་ཀྱང་ཕྱིས་པའི་དུས་གཅིག་མི་ཡོང་ངམ། །",
            "ཆུ་འབྲོག་དང་ས་ཞིང་འཛོམས་པ་ཡི། །",
            "ཕྱི་རོལ་གྱི་ཡུལ་ལ་ཕར་བལྟས་ཚེ། །བདེ་སྐྱིད་དུ་འཛོམས་ཀྱང་སྡོད་དབང་མེད།།",
            "བར་དོ་རུ་འཁྱམས་པའི་དུས་གཅིག་འོང་།།",
            "བཀྲག་མདངས་དཔའ་རྩལ་འཛོམས་པ་ཡི། །",
            "ཤ་ཁྲག་གི་ལུས་ལ་ཚུར་བལྟས་ཚེ། །",
            "འཆི་བདག་གི་བདུད་ཀྱིས་བཅོམ་ནས་ཀྱང་། །",
            "ལུས་སེམས་གཉིས་བྲལ་བའི་དུས་ཤིག་འོང་།།",
            "དཀའ་ལས་ཀྱི་རྩོལ་སྒྲུབ་བྱས་པ་ཡི། །",
            "ལོངས་སྤྱོད་དང་ནོར་ལ་ཕར་བལྟས་ཚེ། །",
            "སྦྲང་མ་ཡི་སྦྲང་རྩི་ཇི་བཞིན་དུ། །",
            "རང་དབང་དུ་མེད་པའི་དུས་ཤིག་འོང་།།",
            ""
        ],
        [
            "ཡུན་རིང་དུ་འགྲོགས་པའི་གྲོགས་རྣམས་དང་། །",
            "མཛའ་བཤེས་དང་གཉེན་ལ་ཕར་བལྟས་ཚེ། །",
            "དགོས་དུས་སུ་མི་ཕན་སོ་སོར་གྱེས། །",
            "གཅིག་པུ་རུ་འགྲོ་བའི་དུས་ཤིག་འོང་།།",
            "འདུས་བྱས་ཀྱི་ཆོས་ལ་སྙིང་པོ་མེད།།",
            "མི་རྟག་ཅིང་འགྱུར་བའི་ཆོས་ཉིད་དེ།།",
            "ལྷ་ཆོས་གཅིག་སྙིང་ནས་མ་བྱས་ན།།",
            "ཅིས་བྱས་ཀྱང་སྡུག་བསྔལ་ཁོ་ནའི་རྒྱུ། །",
            "ཚངས་པ་དང་བརྒྱ་བྱིན་ལ་སོགས་དང་། །",
            "འཁོར་སྒྱུར་གྱི་རྒྱལ་པོ་ཐམས་ཅད་ཀྱང་། །",
            "འཆི་བདག་གི་བདུད་ཀྱིས་ཟིན་པའི་ཚེ། །",
            "དབང་མེད་དུ་འགྲོ་བ་མ་ཐོས་སམ། །",
            "མི་ལུས་འདི་ལན་གཅིག་ཐོབ་གྱུར་ཅིང་། །",
            "རང་དབང་ཉིད་རང་གིས་ཐོབ་དུས་འདིར། །",
            "དོན་མེད་དུ་སྟོང་ལོག་མ་བྱེད་པར། །",
            "ནམ་ཞག་གི་འདུན་མ་སྒྲུབ་རེ་རན། །",
            "སྐྱེས་པའི་མཐའ་དེ་འཆི་ལས་འོས་མེད་པས། །",
            "ཚེ་ལ་བློ་གཏད་མེད་དོ་ཤེས་ལྡན་རྣམས། །",
            "ཕ་ཡུལ་བཟང་ཡང་བསྐྱུར་ནས་འགྲོ་བར་ངེས།།",
            ""
        ],
        [
            "ཡུལ་ལ་ཞེན་པ་མ་ཆེ་ཤེས་ལྡན་རྣམས། །",
            "མཁར་ཁྱིམ་ལེགས་ཀྱང་དྲི་ཟའི་གྲོང་ཁྱེར་འདྲ།།",
            "གཏན་དུ་འདུག་དབང་མེད་དོ་ཤེས་ལྡན་རྣམས། །",
            "སྒྱུ་མའི་ནོར་རྫས་བསགས་ཀྱང་ཁྱེར་དབང་མེད།།",
            "སྦྱིན་པ་ཕྱོགས་མེད་ཐོང་དང་ཤེས་ལྡན་རྣམས། །",
            "གཅེས་པར་གསོས་ཀྱང་ཐལ་བའི་ཕུང་པོར་འགྱུར།།",
            "ལུས་ལ་སྙིང་པོ་མེད་དོ་ཤེས་ལྡན་རྣམས། །",
            "རིམ་གྲོ་བྱས་ཀྱང་འཆི་བདག་བདུད་ཀྱིས་།",
            "ཚེ་ལ་མཐུད་ཐབས་མེད་དོ་ཤེས་ལྡན་རྣམས། །",
            "སང་ཤི་གནངས་ཤི་སུས་ཀྱང་མི་ཤེས་པས། །",
            "གཤོམ་རའི་བློ་སྣ་མ་མང་ཤེས་ལྡན་རྣམས། །",
            "སངས་རྒྱས་བསྟན་པ་ནུབ་ཁའི་ཉི་མ་འདྲ།།",
            "སྙོམ་ལས་སྡོད་ལོང་མེད་དོ་ཤེས་ལྡན་རྣམས། །",
            "མཚན་ལྡན་བླ་མ་ཡིད་བཞིན་ནོར་བུ་ལ།།",
            ""
        ],
        [
            "རྩེ་གཅིག་གསོལ་བ་ཐོབ་དང་ཤེས་ལྡན་རྣམས། །",
            "དམ་ཚིག་བདུད་རྩི་འཆི་གསོས་སྨན་མཆོག་འདྲ།།",
            "གུས་པས་དང་དུ་ལོངས་དང་ཤེས་ལྡན་རྣམས། །",
            "ད་ལྟ་མི་འབུང་འབུངས་དུས་ནམ་ཞིག་བྱེད།།",
            "ཚེ་ཡི་དུས་ཚོད་ཟིན་ནམ་ཤེས་ལྡན་རྣམས། །",
            "དུས་ངན་ཁྱིམ་ཐབས་སྐྱིད་པའི་གོ་སྐབས་མེད།།",
            "འཁོར་བའི་ཞེན་པ་སྤོངས་དང་ཤེས་ལྡན་རྣམས། །",
            "དིང་སང་མི་རྣམས་རི་མགོའི་ཉི་མ་འདྲ།།",
            "སུ་ལའང་བློ་གཏད་མི་ཐུབ་ཤེས་ལྡན་རྣམས། །",
            "རང་གི་འདུན་མ་རང་གིས་མ་བསྒྲུབ་ན།།",
            "གཞན་གྱིས་ཕན་པར་དཀའ་འོ་ཤེས་ལྡན་རྣམས། །",
            "ཕར་ལ་བློ་གཏད་འཆོས་ན་",
            ""
        ],
        null,
        [
            "གསོལ་བ་སྙིང་ནས་ཐོབ་དང་ཤེས་ལྡན་རྣམས། །",
            "དམ་ཆོས་མ་གཏོགས་གང་ཡང་སྙིང་པོ་མེད།།",
            "བློ་ན་ཆོས་ལ་དྲིལ་དང་ཤེས་ལྡན་རྣམས། །",
            "བློ་ཐག་རང་གིས་མ་བཅད་འགྲུབ་དུས་མེད།།",
            "ཐེ་ཚོམ་རྦད་ཀྱི་ཆོད་དང་ཤེས་ལྡན་རྣམས། །",
            "ངན་སོང་སྡུག་བསྔལ་བཟོད་པའི་གོ་སྐབས་མེད།།",
            "ལམ་སྣ་ད་ལྟ་འཚོལ་ཅིག་ཤེས་ལྡན་རྣམས། །",
            "བླ་གཟུགས་མང་ཡང་མཚན་ལྡན་ཤིན་ཏུ་དཀོན། །",
            "སྐྱབས་གནས་ལེགས་པར་འཚོལ་ཅིག་ཤེས་ལྡན་རྣམས། །",
            "སྐྱེས་བུ་དམ་པ་སུ་ཡིན་མི་ཤེས་པས། །",
            "གཞན་ལ་སྐུར་པ་མ་འདེབས་ཤེས་ལྡན་རྣམས། །",
            "འགྲོ་ཀུན་ཕ་མར་མ་གྱུར་གཅིག་ཀྱང་མེད།།",
            "ངན་ལོང་སྙིང་རྗེས་སྐྱོངས་ཤིག་ཤེས་ལྡན་རྣམས། །",
            "ཕྱི་མའི་ལམ་རྒྱགས་ད་ལྟ་བསྒྲུབ་དགོས་པས། །",
            "ནོར་རྫས་མཆོད་སྦྱིན་གྱིས་དང་ཤེས་ལྡན་རྣམས། །",
            "ལབ་ལབ་མང་པོས་ངག་སྒྲིབ་གསོག་པའི་རྒྱུ། །",
            "གསོལ་འདེབས་ཡིག་དྲུག་ཐོན་ཅིག་ཤེས་ལྡན་རྣམས། །",
            "གཞན་སྐྱོན་མཐོང་ཡང་རང་སྐྱོན་མི་ཚོར་བས། །",
            "ང་རྒྱལ་རང་མཐོང་སྤོངས་ཤིག་ཤེས་ལྡན་རྣམས། །",
            "རང་སྣང་དག་ན་སངས་རྒྱས་ཐམས་ཅད་དངོས། །",
            "དག་སྣང་ཕྱོགས་མེད་གྱིས་ཤིག་ཤེས་ལྡན་རྣམས། །",
            "ཆོས་མཐུན་བསླབ་བྱ་ཟབ་མོའི་གདམས་ངག་ཡིན།།",
            "མ་བརྗེད་ཡིད་ལ་ཞོག་ཅིག་ཤེས་ལྡན་རྣམས། །",
            "ཨེ་མ་མདང་གསུམ་རྨི་ལམ་དང་། །",
            "དེ་རིང་ཉིན་གང་སྣང་བ་ལ།།",
            ""
        ],
        [
            "ཁྱད་པར་རྡུལ་ཙམ་མ་མཆིས་ཏེ།།",
            "ཐམས་ཅད་འགྱུར་བའི་རང་བཞིན་ཉིད། །",
            "འཇིག་རྟེན་སྒྱུ་མའི་བསླུ་འབྲིད་ལ།།",
            "ཨ་འཐས་ཞེན་ཆགས་བྱེད་པ་ཀུན། །",
            "བྱིས་པ་ནམ་མཁའི་རང་བཞིན་ལ།།",
            "གཞན་དང་ཁྱད་པར་མ་མཆིས་སོ།།",
            "ད་ལྟའི་མི་རྣམས་ཕལ་ཆེར་ཀུན། །",
            "དོ་ནུབ་འཆིའམ་ཆ་མེད་ཀྱང་། །",
            "ལོ་བརྒྱའི་བར་དུ་སྡོད་རྩིས་ཀྱིས། །",
            "འཁོར་བའི་གཤོམ་ར་མང་པོ་བྱེད།།",
            "དགོས་ངོ་ཤེས་པའི་ལྷ་ཆོས་དེ།།",
            ""
        ],
        [
            "ཁོམ་ན་བྱེད་ཅིང་མི་ཁོམ་།",
            "དགོས་མེད་འཇིག་རྟེན་བྱ་བྱེད་རྣམས། །",
            "རྟག་ཏུ་ཁོམ་རུང་མ་ཁོམ་རུང་། །",
            "སྙིང་རུས་བྱས་ནས་འབད་པ་འདི། །",
            "འཁྲུལ་ཚབས་དེ་ལས་ཆེ་བ་མེད།།",
            "ནམ་ཞིག་འཆི་བའི་དུས་ཀྱི་ཚེ། །",
            "ལུས་ནི་མེ་ཏོག་སད་ཁྱེར་འདྲ།།",
            "སེམས་ནི་བྱ་སྒྲོ་རླུང་ཁྱེར་འདྲ།།",
            "འཇིག་རྟེན་བར་དོའི་འཕྲང་རིང་ལ།།",
            ""
        ],
        [
            "རང་དབང་མེད་པར་འཁྱམས་དུས་སུ། །",
            "སྡིག་ཅན་འགྱོད་པའི་དུས་གཅིག་འོང་།།",
            "དེ་ཚེ་འགྱོད་ཀྱང་བྱ་ཐབས་མེད།།",
            "ལས་ཀྱི་རླུང་གིས་དེད་བྱས་ཤིང་། །",
            "རྔམ་ཞིང་འཇིགས་པའི་ལས་མཁན་གྱིས། །",
            "དམྱལ་བའི་གནས་སུ་འཁྲིད་པའི་ཚེ། །",
            "བུ་དང་ནོར་གྱིས་ཅི་ལ་ཕན། །",
            "གཤིན་རྗེའི་ཚོགས་པའི་ཁྲིམས་ར་ན།།",
            "ལས་ཀྱི་མེ་ལོང་བསྟན་པའི་ཚེ། །",
            "དགེ་སྡིག་ས་ལེར་མཐོང་ཙ་ན།།",
            "ཟོལ་ཟོག་རྫུན་གྱིས་ག་ལ་ཐུབ།།",
            ""
        ],
        [
            "རང་བྱས་ལས་ཀྱི་རྣམ་སྨིན་གྱིས། །",
            "དམྱལ་བའི་སྡུག་བསྔལ་མྱོང་དུས་སུ། །",
            "ཡུལ་དང་འཁོར་འབངས་ལོངས་སྤྱོད་ཀྱིས། །",
            "དེ་ཚེ་ཕན་པ་ག་ལ་ཡོད།།",
            "ད་ལྟ་རང་དབང་ཡོད་དུས་འདིར། །",
            "དགེ་བའི་ལས་ལ་མི་འབད་པར། །",
            "ཤུལ་དུ་ཁ་ཆེམས་འཇོག་པ་ཀུན། །",
            "རང་གིས་རང་བསླུ་མ་ཡིན་ནམ། །",
            "མི་ཚེ་སྐད་ཅིག་ཡུད་ཙམ་ལ།།",
            "གཏན་གྱི་འདུན་མ་མི་བསྒྲུབ་པར། །",
            "འཇིག་རྟེན་བྱ་བས་གཡེང་བྱེད་པ། །",
            "འཕུང་ལ་དེ་བས་ཆེ་བ་མེད།།",
            "བླ་མ་སངས་རྒྱས་མཇལ་དུས་འདིར། །",
            "དད་པ་རྩེ་གཅིག་མི་བྱེད་པར། །",
            "སྐུར་འདེབས་ལོག་ལྟ་བྱེད་པ་རྣམས། །",
            "སྡིག་ལ་དེ་བས་ཆེ་བ་མེད།།",
            "དལ་འབྱོར་ལན་གཅིག་ཐོབ་དུས་འདིར། །",
            "དཀར་པོ་དགེ་བ་མི་བསྒྲུབ་པར། །",
            "སྡིག་ལ་མི་ཚེ་སྐྱེལ་བ་ཀུན། །",
            "གྲོས་ལ་དེ་ལས་ཉེས་པ་མེད།།",
            ""
        ],
        [
            "ཚེ་ལ་ལོང་མེད་དུས་འདི་ལ།།",
            "ཉིན་མོ་ཁ་གཡེང་མིག་ཡེང་དང་། །",
            "མཚན་མོ་གཉིད་ལ་སྐྱེལ་བྱེད་པ། །",
            "ནོར་ཚབས་དེ་ལས་ཆེ་བ་མེད།།",
            "རང་མགོ་རང་གིས་འདོན་དུས་འདིར། །",
            "འགྱོད་མེད་གྲབས་སུ་མི་བྱེད་པར། །",
            "མི་ཚེ་སྟོང་ཟད་བྱེད་པ་ཀུན། །",
            "གྱོང་ལ་དེ་བས་ཆེ་བ་མེད།།",
            "ཁམས་གསུམ་འཁོར་བའི་སེམས་ཅན་རྣམས། །",
            "ལན་གཅིག་སྐྱེས་པའི་མཐའ་མ་དེ།།",
            "འཆི་བ་མ་གཏོགས་འགྲོ་ས་མེད།།",
            "དེ་ཚེ་ཕན་པ་ཆོས་ལས་མེད།།",
            ""
        ],
        [
            "འདུས་བྱས་ཆོས་ལ་སྙིང་པོ་མེད།།",
            "འཁོར་བའི་ལས་ལ་ཟིན་པ་མེད།།",
            "ཇི་ཙམ་ཡོད་ཀྱང་ཆོག་ཤེས་མེད།།",
            "འདོད་པའི་བློ་ལ་གང་དུས་མེད།།",
            "བསགས་ཀྱང་ཤི་དུས་ཁྱེར་ཐབས་མེད།།",
            "ངན་སོང་སྡུག་བསྔལ་བཟོད་གླགས་མེད།།",
            ""
        ],
        [
            "བླ་མ་མ་གཏོགས་རེ་ས་མེད།།",
            "སྙིགས་དུས་ཚེ་ལ་ལོང་གླགས་མེད།།",
            "དེ་རིང་འཆིའམ་ངེས་པ་མེད།།",
            "ཤི་ཁར་འགྱོད་ཀྱང་ཕན་པ་མེད།།",
            "ལམ་མཆོག་ཆོས་ལས་ལྷག་པ་མེད།།",
            "ལམ་སྣ་ད་ལྟ་ཟིན་པར་མཛོད། །",
            "རྙེད་པར་དཀའ་ཞིང་"
        ],
        [
            "འཇིག་པར་སླ་བའི་ལུས། །",
            "ཆུ་བུར་འདྲ་བ་འདི་ཉིད་འཚོ་བའི་ཕྱིར། །",
            "ཟས་སྐོམ་གོས་ཀྱིས་རྒྱུན་དུ་བསྐྱངས་བྱས་ནའང་། །",
            "ཤི་ཚེ་རོ་ཞེས་དུར་ཁྲོད་འདོར་བར་བྱེད།།",
            "དཀའ་བ་དུ་མས་རབ་ཏུ་འབད་བྱས་ཤིང་། །",
            "ལུས་སྲོག་བློ་ཡིས་བཏང་ནས་བཙལ་བའི་ནོར། །",
            "འཆི་དུས་ཤུལ་དུ་ལུས་ལུགས་འདི་མཐོང་ཚེ། །",
            "སྙིང་པོ་སྤུ་ཙམ་གང་ལའང་མི་འདུག་གོ།།",
            "ཤ་ཁྲག་འབྲེལ་བའི་གཉེན་དང་བུ་སྲིང་སོགས། །",
            "ཤ་ཚ་སྙིང་ནས་བྱས་ཏེ་བསྐྱངས་ན་ཡང་། །",
            "མགུ་བའི་དུས་མེད་མཐའ་མ་དགྲ་རུ་ལྡང་། །",
            "བློ་གཏད་ཐུབ་པ་གང་ལའང་མི་སྣང་ངོ་། །",
            "ཚེ་འདིའི་བྱ་བ་བློ་ཡིས་བཏང་བྱས་།",
            ""
        ],
        [
            "མི་མེད་རི་ཁྲོད་འགྲིམ་ཅིག་མ་ནུས་ན།།",
            "གང་ལ་བལྟས་ཀྱང་སྙིང་པོ་ཅི་ཡང་མེད།།",
            "བློ་སྣ་གཅིག་ཐོག་དྲིལ་བ་མི་འཐད་དམ། །",
            "ཤ་ཚ་སྙིང་གཏམ་བསླབ་བྱ་འདི་རྣམས་ཀྱི། །",
            "ཚིག་དོན་ཡིད་ལ་བསམ་དང་དད་ལྡན་རྣམས། །",
            "ཕན་པའི་གདམས་ངག་ཡིན་ནོ་སྙིང་ལ་ཆོངས།།",
            "དགེ་བས་འགྲོ་ཀུན་ཐར་ལམ་འདྲེན་པར་།",
            "ཅེས་རང་གཞན་གྱི་བློ་སྣ་ཆོས་ལ་བསྒྱུར་ཕྱིར་སྨིན་གྲོལ་བསྐྱེད་རྫོགས་གླིང་དུ་སྨྲས་པའོ།།",
            "༈ ཀོང་རོང་ཤིང་ལོའི་ཚལ་གྱི་ཆར་གནས་པའི། །",
            "ཁོ་བོ་སྒྱུ་མའི་སྐྱེས་བུའི་བསམ་ཡུལ་དུ། །",
            "གོ་དོན་འདི་ལྟ་བུ་ཞིག་བྱུང་བའི་ཚུལ། །",
            "ངོ་མཚར་ཡ་མཚན་མེད་ཀྱང་ཅུང་ཟད་ཞུ།།",
            ""
        ],
        [
            "ཅ་ཅོ་བྲག་ཆ་ལྟ་བུའི་ངག་འདི་ཡི། །",
            "ཆ་མེད་བརྫུན་གྱི་གཏམ་གྱིས་མི་མགོ་བསྐོར།།",
            "ཇ་ཆང་ལོངས་སྤྱོད་འདུ་ལོང་གཙོ་བོར་སྟོན།།",
            "ཉ་མོ་མགོ་སྐོར་ཙམ་ཞིག་ཡིན་པར་གོ།།",
            "ཏ་ཐཱ་ག་ཏའི་བསྟན་ལ་རབ་བྱུང་ཞིང་།།",
            "ཐ་དད་གྲུབ་མཐའི་ཚིག་ལ་སྦྱངས་བྱས་ཀྱང་། །",
            "ད་དུང་ཆོས་དང་རང་རྒྱུད་མ་འདྲེས་རྣམས། །",
            "ན་ཚོད་རྒས་ཀྱང་བསམ་མེད་ཡིན་པར་གོ།།",
            "པུ་ཏི་མང་པོའི་སློབ་གཉེར་བྱས་བྱས་ཀྱང་། །",
            "ཕུ་ཐག་སྒྲོ་འདོགས་སེམས་ལ་མ་ཆོད་ན།།",
            ""
        ],
        [
            "ཐ་ཚ་སྨིག་རྒྱུའི་ཆུ་ལ་ཞེན་པ་ལྟར། །",
            "མུ་མེད་ཚིག་ལ་འབྱམས་ན་འཕུང་བར་གོ།།",
            "ཙ་ཐིག་རླུང་སེམས་གནད་རྣམས་མ་ཤེས་ཤིང་། །",
            "ཚ་གྲང་བཀྲེས་སྐོམ་ལམ་ཁྱེར་མི་ནུས་པར། །",
            "ཛ་ལང་ཐོ་ཅོ་བྱེད་པའི་རྟོགས་ལྡན་རྣམས། །",
            "ཝ་སོགས་དུད་འགྲོ་ལས་ཀྱང་ལོད་པར་གོ།།",
            "ཞ་ལར་སྲན་མ་ཆགས་འདྲའི་མི་ལུས་འདི། །",
            "ཟག་མེད་འོད་ཕུང་སྒྲུབ་ལ་མི་བརྩོན་ན།།",
            "འར་རེ་འུར་རེའི་ངང་དུ་མི་ཚེ་ཟད།།",
            "ཡང་ཡང་ལོངས་སྤྱོད་ཐོབ་པ་དཀའ་བར་གོ།།",
            "རང་རིག་གསལ་སྟོང་རང་ངོ་མ་ཤེས་ན།།",
            ""
        ],
        [
            "ལང་ཚོ་རྒྱས་ཀྱང་ནམ་འཆི་ངེས་པ་མེད།།",
            "ཤངས་ཀྱི་ཟབ་བུ་ལུང་སོགས་གནས་ཆེན་དུ། །",
            "སངས་རྒྱས་བསྒྲུབ་ལ་བརྩོན་པ་དགོས་པར་གོ།།",
            "ཧ་ལའི་དུག་འདྲའི་འཁོར་བ་སྤངས་བྱས་ནས།།",
            "ཨ་ཏི་རྫོགས་ཆེན་སྒོམ་ལ་བརྩོན་པ་ན།།",
            "འདི་ཕྱིར་སྐྱིད་པའི་འདུན་མ་དམ་པ་དང་། །",
            "རང་གཞན་དོན་གྱི་མཐར་ཐུག་ཡིན་པར་གོ།།",
            "ཡི་གེ་སུམ་ཅུའི་ཚིགས་སུ་བཅད་པ་འདི། །",
            "ཆོས་མེད་སྙོམ་ལས་ལེགས་གྲུབ་མིང་ཅན་གྱིས། །",
            "སྨིན་གྲོལ་བསྐྱེད་རྫོགས་གླིང་དུ་བྲིས་པ་འདིའི། །",
            "དགེ་བས་འགྲོ་ཀུན་ཡིད་ཀྱི་མུན་སེལ་།",
            ""
        ],
        [
            "ཕྱོགས་དུས་ཀྱི་རྒྱལ་བ་གཅིག་བསྡུས་པའི། །",
            "ཁམས་གསུམ་གྱི་སྐྱབས་མཆོག་པདྨ་འབྱུང་།།",
            "མོས་གུས་དང་ལྡན་པས་གསོལ་འདེབས་ན།།",
            "རྒྱུན་ལྡན་དུ་ཐུགས་རྗེས་གཟུང་དུ་གསོལ།།",
            "དལ་འབྱོར་གྱི་མི་ལུས་ཐོབ་དུས་འདིར། །",
            "དོན་མེད་དུ་སྟོང་ཟད་མ་གཏང་བར། །",
            "རང་དབང་ཉིད་རང་གི་ཐོབ་དུས་འདིར། །",
            "སངས་རྒྱས་ཞིག་བསྒྲུབ་པར་མི་འཐད་དམ། །",
            "ན་གཞོན་གྱི་དུས་སུ་གཡེང་བས་འཁྱེར། །",
            "རྒན་ཁོག་གི་དབང་པོ་འགྲིབ་ཅིང་གུད།།",
            "བྱེད་འདོད་ཀྱི་ངང་ལ་མི་ཚེ་འདས།།",
            "དམ་ཆོས་ལ་ཆིག་དྲིལ་མི་འཐད་དམ། །",
            "མདོ་རྒྱུད་དང་མན་ངག་བསྟན་བཅོས་སོགས། །",
            "ཆོས་སྒོ་ལ་གྲངས་ལས་འདས་མོད་ཀྱང་། །",
            "དགོས་དུས་སུ་ཕན་པར་དཀའ་བས་ན།།",
            ""
        ],
        [
            "གདམས་ངག་གི་སྙིང་པོ་མི་འཚོལ་ལམ། །",
            "ཤེས་ཤེས་ཀྱི་རྣམ་གྲངས་མང་པོ་དང་། །",
            "གཞུང་ལུགས་ཀྱི་བཤད་པ་མཁས་གྱུར་ཀྱང་། །",
            "འཆི་དུས་སུ་བཤད་པ་མི་མཁོ་བས། །",
            "ཉམས་ལེན་ལ་བརྩོན་པས་འབད་པ་འཐད།།",
            "སྙིང་གཏམ་གྱི་བསླབ་བྱ་ཚིག་གསུམ་འདི། །",
            "ཤེས་འདོད་དང་གྲགས་འདོད་མ་ཡིན་ཏེ།།",
            "གཞན་རྒྱུད་ལ་ཕན་དང་རང་ཉིད་ལ།།",
            "གསལ་འདེབས་སུ་སྨྲས་པའི་དགེ་བ་དེས། །",
            "འགྲོ་ཀུན་ཀྱང་འདི་བཞིན་སྤྱོད་པར་།",
            "དཔལ་ཐོད་ཕྲེང་རྩལ་དང་དབྱེར་མེད་པའི། །",
            "སྐྱབས་མཆོག་ཏུ་གྱུར་པ་བླ་མར་འདུད། །",
            "བདག་ཐོས་བསམ་སྦྱངས་པ་དམན་གྱུར་ཀྱང་། །",
            "རྗེ་མཚན་ལྡན་བླ་མའི་བཀའ་དྲིན་གྱིས། །",
            "ཆོས་ཐེག་པའི་ཡངས་རྩེ་རྫོགས་ཆེན་དོན། །",
            "འདི་རྟོགས་པས་གུ་ཡངས་བློ་སེམས་བདེ།།",
            "ཁོང་སྒོམ་ལ་ཉམས་ལེན་བྱེད་མཁན་འགའ། །",
            "དོན་ཀ་དག་བློ་འདས་ཆོས་སྐུ་ལ།།",
            ""
        ],
        [
            "སླར་ཡིད་དཔྱོད་འཛིན་པས་བཅིང་བ་ཡི། །",
            "སེམས་བཅོས་མ་ཞིག་ལ་སྒོམ་དུ་རེ། །",
            "དེ་ཡང་དག་སྒོམ་དུས་ངས་མ་མཐོང་།།",
            "གཞི་བདེ་གཤེགས་སྙིང་པོ་ཀ་དག་དེ།།",
            "སེམས་གློ་བུར་དྲི་མས་བསྒྲིབས་པ་ལས། །",
            "རྗེ་བླ་མས་རང་རིག་རང་ངོ་སྤྲོད། །",
            "དོན་ཀ་དག་ཆོས་སྐུ་ཅེར་གྱི་མཐོང་།།",
            "དེ་མ་ཡེངས་ཙམ་དུ་སྐྱོང་བ་ལས། །",
            "སྒོམ་དམིགས་གཏད་བྱེད་རྒྱུ་ཅི་ཞིག་ཡོད།།",
            "སྒོམ་མེད་ལ་ཡེངས་མེད་རོལ་པ་འདི། །",
            "རྫོགས་ཆེན་གྱི་ཉམས་ལེན་མ་ཡིན་ནམ། །",
            "ཡིད་དཔྱོད་དང་བྲལ་བའི་ལྟ་བ་ལ།།",
            "ཡོངས་འཛིན་དང་བྲལ་བའི་སྒོམ་པས་བརྒྱན།།",
            ""
        ],
        [
            "དགག་སྒྲུབ་དང་བྲལ་བར་སྤྱོད་པ་ཡི། །",
            "རེ་དོགས་དང་བྲལ་བའི་འབྲས་བུ་ཐོབ།།",
            "ཐོབ་ཤོར་དུ་བཏགས་པ་མིང་དང་ཚིག །",
            "མིང་ཚིག་ཀྱང་བློ་ཡིས་བཅོས་མ་སྟེ།།",
            "མ་བཅོས་པའི་རང་སེམས་རིག་སྟོང་འདི། །",
            "རང་བབས་སུ་ཞོག་ཅིག་རྣལ་འབྱོར་པ། །",
            "ཨ་ལ་ལ་མཚན་ལྡན་བླ་མའི་དྲིན། །",
            "ད་དུང་ཐུགས་རྗེས་གཟུང་དུ་གསོལ།།",
            "རྗེ་བླ་མ་སངས་རྒྱས་ཀུན་ལས་ལྷག །",
            "ཡིད་རྩེ་གཅིག་གུས་པས་གསོལ་བ་ཐོབ།།",
            "ལས་རྒྱུ་འབྲས་བསླུ་མེད་ཡིད་ལ་སོམས།།",
            "དོན་བླང་དོར་གྱིས་ཤིག་རིགས་ཀྱི་བུ། །",
            "ཆོས་གསང་སྔགས་ཟབ་དོན་བསྐྱེད་རྫོགས་གཉིས། །",
            "ཚུལ་བཞིན་དུ་སྤྱོད་ཅིག་སྐལ་ལྡན་པ། །",
            "ཚེ་མི་རྟག་ནམ་འཆི་ངེས་པ་མེད།།",
            ""
        ],
        [
            "ཆོས་ལོང་མེད་སྒྲུབས་ཤིག་བྱ་བྲལ་བ། །",
            "དུས་ད་ལྟ་རང་དབང་ཡོད་དུས་འདིར། །",
            "ལམ་བྱང་ཆུབ་སྒྲུབས་ཤིག་རྣལ་འབྱོར་པ། །",
            "ཆོས་ཐེག་པའི་ཡང་རྩེ་རྫོགས་པ་ཆེ།།",
            "དོན་བློ་འདས་སྐྱོངས་ཤིག་རྣལ་འབྱོར་པ། །",
            "ཚེ་འདིར་སྣང་འདུན་མ་ཡད་ཡུད་འདི། །",
            "ཕུགས་སྙིང་པོས་དབེན་པའི་གྲོགས་པོ་དག །",
            "དུས་དིང་སང་རང་མགོ་མ་སྒྲིམ་ན།།",
            "བདུད་བསླུ་འབྲིད་མང་ངོ་ཤེས་ལྡན་རྣམས། །",
            "བློ་རྩེ་གཅིག་བླ་མར་མ་གཏད་ན།།",
            "གཞན་ཕན་པར་དཀའ་འོ་སྐྱེས་བུ་ཀུན། །",
            "ཚིག་འདི་དག་ཡིད་ལ་འཆར་བ་ན།།",
            "དོན་ཟབ་ཆོས་ཡིན་ནོ་དད་ལྡན་རྣམས། །",
            "དགེ་འདི་དང་དུས་གསུམ་བསགས་པའི་མཐུས། །",
            "མ་ཁམས་གསུམ་འགྲོ་ཀུན་སངས་རྒྱས་།",
            "ཅེས་པའི་ལེ་མཚན་གོང་འོག་གསུམ་པོ་འདི་རྣམས་ནི་ལྷོ་ཕྱོགས་མོན་གྱི་ཡུལ་ཕྱོགས་སུ་སྔ་འགྱུར་",
            "འོད་གསལ་སྙིང་པོའི་བསྟན་པ་གསལ་བར་བྱེད་པའི་ཆོས་ཀྱི་རྗེ་རིན་པོ་ཆེ་པདྨ་དཀོན་མཆོག་གི་ཞལ་སྔ་ནས་བཞེད་པ་ལྟར་བཀོད་པའོ།།",
            ""
        ],
        [
            "༈ གྲོས་འདེབས་སྙན་པའི་རོལ་དབྱངས་བདུད་རྩིའི་ཆར་ཟིམ་ཞེས་བྱ་བ། ",
            "སྲིད་ཞི་མ་ལུས་པའི་འདྲེན་པ་གཅིག་པུ་པར་གྱུར་པ་དཔལ་ལྡན་བླ་མ་དམ་པའི་ཞབས་ལ་གུས་པས་ཕྱག་འཚལ་ཞིང་",
            "སྐྱབས་སུ་མཆིའོ། །",
            "ཀྱེ་མ། ",
            "དལ་འབྱོར་མི་ལུས་ནི་ཕུན་སུམ་ཚོགས་པ་ཐོབ།།",
            "རྣམ་རིག་བློ་གྲོས་ནི་",
            "གཟའ་སྐར་ལས་ཀྱང་བཀྲ། །",
            "དབང་པོ་སྒོ་ལྔ་ནི་ཤེལ་སྒོང་ལས་ཀྱང་དྭངས། །",
            "དཔལ་འབྱོར་བསོད་ནམས་ཀྱི་དཔག་བསམ་ལོ་འདབ་རྒྱས།།",
            "མངའ་ཐང་ལོངས་སྤྱོད་ཀྱི་འབྲས་བུ་ཡོངས་སུ་སྨིན།།",
            "འདི་འདྲའི་གནས་སྐབས་ནི་ཡང་ཡང་འཛོམས་པར་དཀའ།།",
            "ལེགས་ཉེས་སྤང་བླང་ནི་ད་ལྟ་བསམ་དགོས་པས། །",
            "ལེགས་པར་སོམས་མཛོད་དང་མི་དབང་རྣམ་པར་རྒྱལ།།",
            ""
        ],
        [
            "ཀྱེ་མ། ",
            "སངས་རྒྱས་བསྟན་པ་ནི་མཁའ་ལྟར་རྒྱ་རེ་ཆེ།།",
            "བསྟན་འཛིན་སྐྱེས་བུ་ནི་ཉི་བཞིན་ཀུན་ལ་ཁྱབ།།",
            "ཐེག་པའི་འཇུག་སྒོ་ནི་སྐར་ཚོགས་ལས་ཀྱང་མང་།།",
            "ཟབ་མོའི་དམ་ཆོས་ནི་རྙིང་མའི་བཀའ་གཏེར་།",
            "སྤྲོས་བྲལ་ཕྱག་ཆེན་ནི་དྭགས་པོ་བཀའ་བརྒྱུད་མཁས།།",
            "དཀའ་སྤྱད་སྙིང་རུས་ནི་དཔལ་ལྡན་འབྲུག་པ་ཆེ།།",
            ""
        ],
        [
            "སྙིང་རྗེ་བྱང་སེམས་ནི་བཀའ་གདམས་སློབ་བརྒྱུད་བཟང་།།",
            "གཞུང་ལུགས་བཤད་སྲོལ་ནི་ས་སྐྱ་འགྲན་ཟླ་བྲལ།།",
            "ཉན་ཐོས་འདུལ་ཁྲིམས་ནི་དགེ་ལྡན་སློབ་བརྒྱུད་བརྩོན།།",
            "རྐྱེན་ངན་ལམ་ཁྱེར་ནི་ཞི་བྱེད་ཆོས་ཀྱིས་བྱེད།།",
            "རྣམ་རྟོག་དངོས་འཛིན་ནི་གཅོད་ཡུལ་ཟབ་མོས་འཇོམས། །",
            "དུས་འཁོར་སྦྱོར་དྲུག་ནི་ཇོ་ནང་ཆོས་ལུགས་མཁས།།",
            "ཨེ་མ་དེ་སོགས་ཀྱི་ཆོས་ལུགས་མཐའ་ཡས་ཀུན། །",
            "རྒྱལ་བ་ཐབས་མཁས་ཀྱིས་གང་འདུལ་གསུངས་པའི་ཕྱིར། །",
            "མཐར་ཐུག་འབྲས་བུ་ནི་སངས་རྒྱས་ཐོབ་པ་གཅིག །",
            "དག་སྣང་ཕྱོགས་མེད་གཅིག་ཀུན་ལ་མ་འབྱོངས་ན།།",
            ""
        ],
        [
            "གྲུབ་མཐའི་ཁ་འཛིན་གྱིས་སྡིག་ཆེན་གསོག་པའི་རྒྱུ། །",
            "དེ་ལྟར་སོམས་མཛོད་དང་མི་དབང་རྣམ་པར་རྒྱལ།།",
            "ཀྱེ་མ། ལྷ་ཆོས་ཤ་སྟག་ཅིག་བྱེད་པ་མ་བྱུང་ན།།",
            "འཇིག་རྟེན་ཆོས་ལུགས་དང་མཐུན་པའི་ངང་ཉིད་ནས།།",
            "དགེ་སྡིག་བླང་དོར་གྱི་གནས་ལ་བརྩོན་བྱས་པས། །",
            "ཐར་ལམ་ཟིན་པ་ཞིག་ད་རེས་མ་འབད་ན།།",
            "ལུས་འདི་མི་རྟག་པ་མེ་ཏོག་སད་ཁྱེར་འདྲ།།",
            "ནོར་རྫས་མི་རྟག་པ་སྦྲང་མའི་སྦྲང་རྩི་འདྲ།།",
            ""
        ],
        [
            "གྲོགས་འཁོར་མི་རྟག་པ་ཚོང་འདུས་མགྲོན་པོ་འདྲ།།",
            "ཀུན་ཀྱང་མི་རྟག་སྟེ་མདང་གི་རྨི་ལམ་འདྲ།།",
            "སང་འཆི་གནངས་འཆི་ཡང་ངེས་པ་མེད་པས་ན།།",
            "དམ་ཆོས་མ་གཏོགས་པ་ཅིས་ཀྱང་ཕན་པར་དཀའ།།",
            "གྲབས་གཤོམ་ཐོགས་མེད་ཅིག་ད་ལྟ་མ་བྱས་ན།།",
            "ཤི་ཁར་འགྱོད་པས་ནི་ཕན་པ་ཅིས་ཀྱང་མེད།།",
            ""
        ],
        [
            "ཐུགས་ལ་ཞོག་མཛོད་དང་མི་དབང་རྣམ་པར་རྒྱལ",
            "།།ཀྱེ་མ། ",
            "ད་ལྟ་དལ་འབྱོར་དང་རང་དབང་ཐོབ་དུས་འདིར། །",
            "གཏན་གྱི་འདུན་མ་ཞིག་འགྲུབ་པར་མ་བྱས་ཚེ། །",
            "འཁོར་བ་གར་སྐྱེས་ཀུན་སྡུག་བསྔལ་གྱི་རང་བཞིན་ཡིན།།",
            "མེ་སྟག་ཙམ་ལ་ཡང་བག་ཟོན་བྱེད་ལུགས་ལ།།",
            "དམྱལ་བ་ཚ་གྲང་གི་སྡུག་བསྔལ་ག་ལ་བཟོད།།",
            "ཉིན་གཅིག་བཀྲེས་སྐོམ་ཡང་བཟོད་པར་མི་ནུས་ན།།",
            "ཡི་དྭགས་བཀྲེས་སྐོམ་རྣམས་སེམས་ཀྱིས་བཟོད་དམ་ཅི། །",
            "འཁུར་པོ་ལྗི་བ་གཅིག་འཁུར་བའི་སྡུག་བསྔལ་ལ༑།",
            ""
        ],
        [
            "དུད་འགྲོ་བཀོལ་སྤྱོད་སྡུག་བསྔལ་ཨེ་བཟོད་སོམས།།",
            "ད་ལྟ་ཚེར་མ་ཞིག་ཟུག་པའི་ཟུག་རྔུ་ལ།།",
            "ལྷ་མིན་འཐབ་རྩོད་ཀྱི་མཚོན་ཆར་ཅི་ཕྱིར་བཟོད།།",
            "ཐག་རིང་ཞག་འགའ་ཞིག་འགྲོ་བའི་སེམས་ཁྲལ་ལ།།",
            "འཆི་འཕོ་ལྟུང་བྱེད་ཀྱི་སྡུག་བསྔལ་ག་ལ་བཟོད།།",
            "ཨེ་མ་འཁོར་བ་འདི་དེ་འདྲའི་རང་བཞིན་ལ།།",
            ""
        ],
        [
            "ཅིས་ཀྱང་ད་ལན་ནས་ལམ་སྣ་མ་ཟིན་ན།།",
            "ཟོ་ཆུའི་ཁྱུད་མོ་ལྟར་མཐའ་མེད་འཁོར་འགྱུར་བས། །དེ་ལྟར་མཁྱེན་མཛོད་དང་མི་དབང་རྣམ་པར་རྒྱལ།།",
            "ཀྱེ་མ། ",
            "འཁོར་བའི་སྡུག་བསྔལ་ལས་ཐར་བྱེད་ཕ་རོལ་ཕྱིན།།",
            "དགེ་བ་བཅུ་སོགས་དང་ཆོས་སྤྱོད་རྣམ་པ་བཅུ། །",
            "འདི་དག་ཐར་ལམ་གྱི་ཤིང་རྟ་ཆེན་པོ་སྟེ།།",
            "འབད་པས་བསྒྲུབ་པ་ན་མངོན་མཐོའི་དམ་པ་འགྲུབ།།",
            "སྦྱིན་པ་འདོད་འབྱུང་གི་བང་མཛོད་བཟང་པོ་འདྲ།།",
            ""
        ],
        [
            "ཚེ་རབས་ཐམས་ཅད་དུ་མི་ཟད་གཏེར་ལ་སྤྱོད།།",
            "ཚུལ་ཁྲིམས་ཅང་ཤེས་ཀྱི་རྟ་མཆོག་རིན་ཆེན་འདྲ།།",
            "མཐོ་རིས་ཐར་ལམ་གྱི་ཞིང་དུ་བསྒྲོད་པར་བྱེད།།",
            "བཟོད་པ་འཇིགས་མེད་ཀྱི་གོ་ཆ་བཟང་པོ་འདྲ།།",
            "གཞན་རྐྱེན་གནོད་པ་ལས་སྐྱོབ་པའི་དམ་པའོ།།",
            "བརྩོན་འགྲུས་གཡུལ་ཟློག་གི་དཔའ་བོ་མཐུ་ལྡན་འདྲ།།",
            ""
        ],
        [
            "ལེ་ལོ་རྣམ་གཡེང་གི་དམག་དཔུང་བཟློག་པར་བྱེད།།",
            "བསམ་གཏན་ཡུལ་མཁར་གྱི་བཙན་རྫོང་བཟང་པོ་འདྲ།།",
            "ཉོན་མོངས་དགྲ་ཀུན་གྱི་འཚེ་བ་བྲལ་བར་བྱེད།།",
            "ཤེས་རབ་རྣོ་དབལ་གྱི་རལ་གྲི་ངར་ལྡན་འདྲ།།",
            "ཐེ་ཚོམ་ལོག་རྟོག་གི་དྲྭ་བ་གཅོད་པར་བྱེད།།",
            "ཕ་རོལ་ཕྱིན་དྲུག་གི་ལམ་བཟང་དམ་པ་ལ།།",
            ""
        ],
        [
            "རྟག་ཏུ་བརྩོན་མཛོད་མི་དབང་རྣམ་པར་རྒྱལ།།",
            "སྲོག་གཅོད་སྤོང་བ་ནི་འཆི་མེད་་་་་་་་་",
            "འཆི་བའི་འཇིགས་ལས་།",
            "སྨན་མཆོག་འདྲ།།",
            "མ་སྦྱིན་ལེན་སྤོང་ནི་་་་་་་་་",
            "ལོངས་སྤྱོད་ཟད་མི་ཤེས་པ་ཐོབ་པར་།",
            "མ་རྨོས་ལོ་ཐོག་འདྲ།།",
            ""
        ],
        [
            "ལོག་གཡེམ་སྤོང་བ་་་་་་་་་",
            "ཀུན་གྱི་སྤྱི་བོར་འཁུར། ",
            "ནི་རྒྱལ་སྲས་ཐུ་བོ་འདྲ།།",
            "བརྫུན་ཚིག་སྤོང་བ་་་་་་་་་",
            "འགྱུར་བ་མེད་པས་བཟང་།",
            "ས་ལེ་སྦྲམ་དང་འདྲ།།",
            "ཕྲ་མ་སྤོང་བ་ནི་་་་་་་་་",
            "ཐམས་ཅད་ཀྱིས་བྱམས་པར་།",
            "འགྲོ་ཀུན་ཕ་མ་འདྲ།།",
            "ཚིག་རྩུབ་སྤོང་བ་ནི་་་་་་་་་",
            "ཀུན་གྱིས་ཡིད་དུ་འོང་།",
            ""
        ],
        [
            "རྨ་བྱ་གཞོན་ནུ་འདྲ།།",
            "ངག་འཁྱལ་སྤོང་བ་ནི་འཁོར་ལོས་སྒྱུར་་་་་་་་་",
            "གཞན་ལ་ཅི་སྨྲས་།",
            "རྒྱལ་འདྲ།།",
            "བརྣབ་སེམས་སྤོང་བ་ནི་རྫོགས་ལྡན་སེམས་ཅན་་་་་་་་་",
            "ཡིད་ལ་གང་བསམ་།",
            "འདྲ།།",
            ""
        ],
        [
            "གནོད་སེམས་སྤོང་བ་ལྷ་ཡི་་་་་་་་་རྟག་ཏུ་བདེ་སྐྱིད་དང་།",
            "དབང་པོ་འདྲ།།",
            "ལོག་ལྟ་སྤོང་བ་ནི་་་་་་་་་",
            "ངན་པར་མི་འགྲོ་ཞིང་རྟག་ཏུ་།",
            "རིན་ཆེན་གསེར་ཞུན་འདྲ།།",
            "དགེ་བའི་ལས་བཅུ་འདི་ཡིད་བཞིན་ནོར་བུ་འདྲ།།",
            "རྟག་པར་འབྲལ་མེད་དུ་རྒྱུད་ལ་བསྟེན་པར་མཛོད། །",
            "གཞན་ཡང་ཆོས་སྤྱོད་ཀྱི་རྣམ་གྲངས་བཅུ་རྣམས་ནི། །",
            "རྒྱལ་བ་སྲས་བཅས་ཀྱི་གཤེགས་ཤུལ་དམ་པ་སྟེ།།",
            ""
        ],
        [
            "ཡི་གེ་འབྲི་བ་དང་མཆོད་དང་སྦྱིན་པ་དང་། །",
            "དམ་ཆོས་ཉན་པ་དང་ཀློག་དང་འཛིན་པ་དང་། །",
            "གཞན་ལ་འཆད་པ་དང་ཁ་ཏོན་དོན་སེམས་པ། །",
            "ཏིང་འཛིན་སྒོམ་པ་སྟེ་ཆོས་སྤྱོད་རྣམ་པ་བཅུ། །",
            "བློ་གྲོས་པད་ཚལ་གྱི་འདབ་སྟོང་རྒྱས་བྱེད་པའི། །",
            "མ་རིག་མུན་སེལ་གྱི་ཉི་མའི་སྙིང་པོ་འདྲ།།",
            "ལེགས་པར་རྟོགས་མཛོད་དང་མི་དབང་རྣམ་པར་རྒྱལ།།",
            "དོན་གྱི་སྙིང་པོ་རུ་ཧྲིལ་གྱི་དྲིལ་བ་ན།།",
            "ཡ་རབ་གོང་མ་བཀུར་སྟི་ཆེ་བ་དང་། །",
            "ངན་སློང་འབངས་འཁོར་སྐྱོང་བྲན་མཁས་པ་དང་། །",
            "རང་གཞན་ཐམས་ཅད་ཀུན་དགེ་བའི་ལམ་ལ་འགོད། །",
            "ཡ་རབས་མི་ཆེན་གྱི་སྤྱོད་པ་མཐར་ཐུག་ཡིན།།",
            "ཤེས་བྱའི་གནས་ཀུན་ལ་བློ་མིག་ཡངས་པ་དང་། །",
            "བླ་མ་དཀོན་མཆོག་ལ་དད་གུས་ཆེ་བ་དང་། །",
            "རྒྱུ་འབྲས་བླང་དོར་ལ་ཞིབ་ཏུ་འབད་པ་སྟེ།།",
            "ཤེས་རབ་བློ་ལྡན་གྱི་མཚན་ཉིད་མཐར་ཐུག་ཡིན།།",
            ""
        ],
        [
            "ལེགས་ཉེས་བྱ་བྱེད་ཀུན་ལེགས་པར་གཞིག་པ་དང་། །",
            "མངའ་ཐང་སྟོབས་རྩལ་ལ་རང་ཚོད་ཟིན་པ་དང་། །",
            "ནོར་རྫས་ལོངས་སྤྱོད་ཀུན་དགེ་ཕྱོགས་སྤུང་བ་སྟེ།།",
            "མི་དབང་རྗེ་དཔོན་གྱི་འདུན་མའི་མཐར་ཐུག་ཡིན།།",
            "ཆོས་ཀྱི་རང་རྒྱུད་ལ་ཕན་པར་མ་ནུས་ན།།",
            "སེར་གཟུགས་བྱས་པ་ལ་དགོས་པ་ཅི་ཡང་མེད།།",
            "ཆོས་མེད་བཙུན་གཟུགས་ཀྱིས་རང་གཞན་བསླུ་བ་ལས། །",
            "ཁྱིམ་པ་བྱང་སེམས་ཉིད་མཆོག་ཏུ་ཁྱད་པར་འཕགས།།",
            "དེ་ལྟར་དགོངས་མཛོད་དང་མི་དབང་རྣམ་པར་རྒྱལ།།",
            ""
        ],
        [
            "ཀྱེ་མ། ",
            "ད་ནི་ཐུབ་བསྟན་ཡང་ནུབ་རིའི་ཕྱོགས་སུ་ཉེ།།",
            "བསྟན་འཛིན་སྐྱེས་ཆེན་ཡང་ཕལ་ཆེར་ཞིང་གཞན་གཤེགས།།",
            "ཆོས་པའི་གཟུགས་བརྙན་ཀུན་ཆོས་མིན་ཁོ་ན་སྤྱོད།།",
            "ཟབ་མོའི་དམ་ཆོས་ལ་ཚུལ་བཞིན་སྤྱོད་མཁན་དཀོན། །",
            "སྐྱེ་བོ་ཐམས་ཅད་ཀྱང་མི་དགེ་སྤྱོད་ལ་རེམ། །",
            "ནད་མུག་འཁྲུག་རྩོད་ཀྱིས་སེམས་ཅན་བདེ་སྐབས་མེད།།",
            "གང་ལ་བསམ་ན་ཡང་སྙིང་ནས་སྐྱོ་ཤས་འཕེལ།།",
            "ཉམ་ཆུང་བདག་འདྲས་ནི་ཇི་ལྟར་འབད་བྱས་ཀྱང་། །",
            "སྲིན་བུ་མེ་ཁྱེར་གྱིས་མུན་པ་མི་བསལ་ལྟར། །",
            "ངལ་བ་དོན་མེད་ལས་འབྲས་བུ་ཅང་མ་མཆིས།།",
            ""
        ],
        [
            "མཁས་གྲུབ་བཤེས་གཉེན་རྣམས་གྲུབ་མཐའི་ཁ་འཛིན་ཆེ།།",
            "བླ་མའི་གཟུགས་འཛིན་ཀུན་ཆོས་བརྒྱད་རྟ་བང་འགྲན། །",
            "བྱ་བཏང་སྒོམ་ཆེན་ཀུན་ཟོག་གིས་མི་མགོ་བསྐོར།།",
            "ཡོན་བདག་ཕལ་ཆེར་ཀུན་མི་ཆོས་མཁན་ལ་དད།།",
            "གང་ལ་བལྟས་ན་ཡང་སྙིགས་མའི་མཐའ་ལ་།",
            "ཅི་ལ་བསམ་ན་མི་མེད་ལུང་སྟོངས་སུ། །",
            "ལྷ་ཆོས་ཁོ་ན་ཆིག་དྲིལ་མ་གཏོགས་པ། །",
            "ཅི་བྱས་དོན་མེད་ཀྱིས་མི་ཚེ་ཟད་པར་མཐོང་།།",
            "དེས་ན་རང་སེམས་ལ་རང་དབང་ཡོད་དུས་འདིར། །",
            "སྡིག་སྤོང་དགེ་བ་ཅི་ནུས་འབད་པར་ཞུ།།",
            ""
        ],
        [
            "བསླབ་བྱ་སྙིང་གཏམ་གྱི་གདམས་ངག་དགོས་ཞེས་པ། །",
            "བདག་ལ་ཡང་ཡང་དུ་བསྐུལ་བར་མཛད་པའི་ངོར། །",
            "རང་གི་བསམ་ཡུལ་གང་དྲན་སྨྲས་པ་ལས། །",
            "སྙན་ངག་སྡེབ་སྦྱོར་སོགས་མཁས་པ་དགྱེས་པའི་ཚིག །",
            "བདག་འདྲ་བླུན་རྨོངས་ཀྱིས་ཤེས་པར་མ་གྱུར་མོད།།",
            "འོན་ཀྱང་ལྷག་བསམ་གྱི་སྤྲིན་ཕུང་འཁྲིགས་པ་ལས། །",
            "སྙིང་གཏམ་གདམས་ངག་སྦྲང་ཆར་ཕབ་པའི་མཐུས། །",
            "ཁྱོད་ཡིད་བློ་གྲོས་ཀྱི་པད་ཚལ་རྒྱས་པ་དང་། །",
            "འགྲོ་ཀུན་ཐར་ལམ་ལ་འདྲེན་བྱེད་མཆོག་ཏུ་།",
            "ཅེས་པ་འདི་ཀོང་ཡུལ་སྣོད་མཛེས་མཁར་ནས་ས་སྐྱོང་གཞོན་ནུ་ལྷ་དབང་རྣམ་པར་རྒྱལ་བ་",
            "དེ་ཉིད་ལྷ་ཆོས་བྱ་དབང་མེད་པའི་མྱ་ངན་གྱི་མཆི་མ་བླགས་ཤིང་",
            "བདག་ལ་སྙིང་གཏམ་གྱི་གདམས་ངག་བསླབ་བྱ་ཚིགས་སུ་བཅད་པ་",
            "སེམས་ལ་ཕན་པ་ཞིག་ཅིས་ཀྱང་དགོས་ཞེས་བསྐུལ་བའི་ངོར། ",
            "དེ་ཉིད་ཀྱི་ཕོ་བྲང་དུ་བྲིས་པ་དགེ་ལེགས་འཕེལ།།",
            "༈ དཔེ་དོན་ཟུང་དུ་འབྲེལ་བའི་གདམས་ངག་ནོར་བུའི་འཕྲེང་བ་ཞེས་བྱ་བ། ",
            "དཀོན་མཆོག་ཀུན་འདུས་རྩ་བའི་བླ་མ་དམ་པའི་ཞབས་ལ་ཕྱག་འཚལ་ཞིང་",
            "སྐྱབས་སུ་མཆི། ",
            "ཀྱེ་མ། ",
            "བདག་ནི་དལ་འབྱོར་མི་ལུས་རིན་པོ་ཆེ། །",
            "ཡིད་བཞིན་ནོར་བུ་ལས་ལྷག་འདི་ཐོབ་།",
            "དམ་པའི་ཆོས་ལ་བརྩོན་པར་མ་བྱས་ན།།",
            ""
        ],
        [
            "རིན་ཆེན་གླིང་ནས་སྟོང་ལོག་བྱེད་པ་འདྲ།།",
            "དེ་ཕྱིར་རང་གི་རང་ལ་ལེགས་བསམ་ནས།།",
            "འདི་ཕྱིའི་དོན་ཆེན་སྒྲུབ་ལ་འབད་པར་འཚལ།།",
            "ཀྱེ་མ། ",
            "འཆི་བདག་བདུད་འདི་ནུབ་ཁའི་གྲིབ་སོ་འདྲ།།",
            "བྲོས་པས་མི་ཐར་བཟློག་པའི་ཐབས་མེད་ན།།",
            "ད་དུང་ལོང་ཡོད་ངང་དུ་སྡོད་ཁོམ་མམ། །",
            "ད་ལྟ་ཉིད་ནས་སྒྲུབ་ལ་བརྩོན་པར་འཚལ།།",
            ""
        ],
        [
            "ཀྱེ་མ། ",
            "དགེ་བའི་བཤེས་གཉེན་སྨན་པའི་རྒྱལ་པོ་འདྲ།།",
            "འཁོར་བའི་གཅོང་ནད་འབྱིན་པའི་དྲིན་ཅན་ལ།།",
            "རྟག་ཏུ་བསྟེན་པས་དོན་གྱི་སྙིང་པོ་འབྱུང་།།",
            "སྐྱོ་ངལ་མེད་པར་གུས་པས་བསྟེན་པར་འཚལ།།",
            "ཀྱེ་མ། ",
            "ཟབ་མོའི་གདམས་ངག་ནོར་བུ་རིན་ཆེན་འདྲ།།",
            "དགོས་འདོད་འབྱུང་བ་རང་གི་རྙེད་དུས་འདིར། །",
            "དོན་མེད་འཇིག་རྟེན་བྱ་བ་ཀུན་སྤངས་ནས།།",
            ""
        ],
        [
            "མི་ཤེས་དབུལ་བ་བསལ་ལ་འབད་པར་འཚལ།།",
            "ཀྱེ་མ། ",
            "སྒྱུ་མའི་ནོར་འདི་སྦྲང་མའི་སྦྲང་རྩི་འདྲ།།",
            "འདོད་པ་འཕེལ་ཞིང་སྡུག་བསྔལ་མ་ལུས་བསྐྱེད།།",
            "འཆི་ཚེ་ཐམས་ཅད་ཤུལ་དུ་ལུས་པ་ལ།།",
            "ད་ལྟ་ཉིད་ནས་ཞེན་པ་སྤོང་བར་འཚལ།།",
            "ཀྱེ་མ། ",
            "གཉེན་བཤེས་གྲོགས་ཀུན་ཚོང་འདུས་མགྲོན་པོ་འདྲ།།",
            ""
        ],
        [
            "སྐྱིད་དུས་འཛོམས་ལ་སྡུག་དུས་སོ་སོར་གྱེས། །",
            "འཆི་བའི་ཚེ་ནི་འབྲལ་བར་ཐག་ཆོད་ལ།།",
            "དེང་ནས་གཅིག་པུ་རི་ཁྲོད་འགྲིམ་པར་འཚལ།།",
            "ཀྱེ་མ། ",
            "གཅེས་པའི་ལུས་ཀྱང་གཡར་པོའི་ནོར་དང་འདྲ།།",
            "མྱུར་དུ་དོར་ཞིང་འབྲལ་བའི་ཆོས་ཉིད་ལ།།",
            "ད་ལྟ་བདག་འཛིན་ཞེན་ཆགས་བྱས་བྱས་ནས།།",
            "བསྐྱངས་ཀྱང་དོན་མེད་ཞེན་འཛིན་སྤོང་བར་འཚལ།།",
            ""
        ],
        [
            "ཀྱེ་མ། ",
            "འདྲ་འདྲ་མང་པོའི་འདུས་བྱས་འདུས་མ་བྱས། །སྣ་ཚོགས་ཆོས་ལ་དགག་སྒྲུབ་བྱས་ན་ཡང་། །",
            "ངེས་པའི་དོན་གྱི་སྙིང་པོ་མ་རྟོགས་།",
            "ཅི་ལྟར་བྱས་ཀྱང་ཀུན་རྫོབ་འཁྲུལ་པའི་ངང་། །",
            "ཀྱེ་མ། ",
            "སེམས་ཀྱི་ངོ་བོ་སྟོང་པ་ནམ་མཁའ་འདྲ།།",
            "ནམ་མཁའ་ཉིད་ལ་དངོས་པོ་ངོས་བཟུང་མེད།།",
            "མེད་ཅེས་ཆད་ལྟ་ཅང་མེད་མ་ཡིན་པས། །",
            "རིག་སྟོང་ནམ་མཁའ་ལས་ཀྱང་ཁྱད་པར་འཕགས།།",
            "ཀྱེ་མ། ",
            "སེམས་ཀྱི་གསལ་ཆ་ཉི་མའི་འོད་དང་འདྲ།།",
            ""
        ],
        [
            "དེ་ཡང་ངོས་བཟུང་མཚན་བཅས་ཉིད་མ་ཡིན།།",
            "མཐོང་དང་རེག་དང་རེག་བྱ་ཅན་གྱི་ཉི་འོད་ལས། །",
            "ཁྱད་པར་འཕགས་ཤིང་གསལ་ལ་",
            "འཛིན་མེད་ཉིད། །",
            "ཀྱེ་མ། ",
            "སེམས་ཀྱི་འགྱུ་ཆ་རླུང་དང་འདྲ་བ་ཡང་། །",
            "ཁང་ཁྱིམ་སོགས་ཀྱིས་སྒྲིབ་པར་ནུས་པ་ཡི། །",
            "མཚན་མའི་འགྲོ་འོང་ཅན་དེ་མ་ཡིན་པས། །",
            "དེ་ཕྱིར་འདྲ་ལ་མི་འདྲའི་ཁྱད་པར་འཕགས།།",
            "ཀྱེ་མ། ",
            "ཡོད་མེད་རྟག་ཆད་འགྲོ་དང་འོང་བ་སོགས། །",
            "ཀུན་བཏགས་དུ་མས་སེམས་ཀྱི་མཚང་མི་རྙེད།།",
            "ཐག་བརྒྱའི་མདུད་པ་གཅིག་གིས་འཁྲོལ་བ་ལྟར། །",
            "མ་བཅོས་ཀློང་ཡངས་རྟོགས་ན་གུ་རེ་ཡངས།།",
            ""
        ],
        [
            "ཀྱེ་མ། ",
            "དིང་སང་ཆེན་པོར་གྲགས་པའི་བཤེས་གཉེན་འགའ། །",
            "ལྟ་སྒོམ་སྤྱོད་ལ་",
            "རྩོད་པའི་གཞི་བྱེད་ཀྱང་། །",
            "རང་གཞན་ཕྱོགས་ཆ་ཁས་ལེན་དགག་སྒྲུབ་ཀྱི། །",
            "ལྟ་སྒོམ་སྤྱོད་པས་གྲོལ་བ་ཐོབ་བམ་ཅི། །",
            "ཀྱེ་མ། ",
            "མཐོ་དང་དམའ་བར་གླེང་བའི་ལྟ་བ་དེ།།",
            "ནམ་མཁའི་མཐོངས་ལ་སྦར་ཚོད་བྱེད་པ་འདྲ།།",
            "རིག་པ་དྲི་མེད་ཅེར་མཐོང་མ་ཤེས་ན།།",
            "ལྟ་བ་མཐོ་ཞེས་དཔག་ཚད་ཇི་ལྟར་གཞལ།།",
            "ཀྱེ་མ། ",
            "སྒོམ་པ་ཤེས་དང་མི་ཤེས་བརྟན་མི་བརྟན།།",
            ""
        ],
        null,
        [
            "མྱོང་མེད་ཁ་ལྟས་རུ་དྲར་གོལ་བ་ལ།།",
            "བདེན་པ་གཉིས་ལྡན་དོན་ལ་སྤྱོད་པར་འཚལ།།",
            "ཀྱེ་མ། ",
            "དོན་གྱི་སྙིང་པོ་ཧྲིལ་གྱི་དྲིལ་བ་ནི། །",
            "ཕྱོགས་སུ་མ་ལྷུང་ལྟ་བའི་ཡང་རྩེ་ལ།།",
            "སྒོམ་མེད་ཡེངས་མེད་སྒོམ་གྱི་གནད་འགག་ཉིད། །",
            "དུས་ཚོད་ཤེས་པ་སྤྱོད་པའི་རྒྱལ་པོ་ལགས། །",
            "ཀྱེ་མ། ",
            "འཁྲུལ་མེད་ལམ་འདི་རྟག་ཏུ་བསྟེན་པ་ན།།",
            "ཐོབ་ཤོར་མེད་པའི་འབྲས་བུ་མངོན་དུ་འགྱུར།།",
            "རེ་དོགས་མེད་པའི་ཆོས་ཀྱི་རྒྱལ་སྲིད་ལ།།",
            ""
        ],
        [
            "རང་གཞན་དོན་གཉིས་འགྲུབ་པའི་དཔལ་འབྱོར་ཐོབ།།",
            "ཀྱེ་མ། ",
            "ད་ནི་ཐུབ་པའི་བསྟན་པའང་མཐའ་ལ་།",
            "བཤེས་གཉེན་དམ་པ་རྣམས་ཀྱང་ཞིང་གཞན་གཤེགས།།",
            "ནགས་ཕྱོགས་བདུད་རིགས་རྣམས་ནི་མཐུ་རྩལ་རྒྱས།།",
            "གང་ལ་བསམས་ཀྱང་སྐྱོ་ཤས་འཕེལ་བའི་རྒྱུ། །",
            "ཀྱེ་མ། ",
            "སྙིགས་དུས་ཀྱི་མི་ཚེ་ཡུད་ཙམ་དེ་ཉིད་ལ།།",
            "ཤེས་ཤེས་ཁེ་གྲགས་བསྒྲུབ་ཏུ་མི་ཁོམ་པས། །",
            "ཉམས་ལེན་སྙིང་པོའི་དོན་ལ་དྲིལ་ནས་",
            ""
        ],
        null,
        [
            "ཆོས་སྤྱིའི་སྔོན་འགྲོ་ཡིན་པས་གནད་བསྣུན་ཅེས། །",
            "ཀྱེ་མ༑ ",
            "བར་དུ་ཆོས་སྤྱོད་གཏོར་མ་ཕྱི་ནང་དང་། །",
            "ཡི་དམ་བསྙེན་སྒྲུབ་བཟླས་བརྗོད་རྫོགས་རིམ་ལ།།",
            "ཡེངས་མེད་བརྩོན་ཞིང་དེ་ཡང་ཆོས་བརྒྱད་སོགས། །",
            "གནད་དུ་མི་འགྲོའི་སྐྱོན་དང་མ་འདྲེས་གཅེས།།",
            "ཀྱེ་མ། ",
            "དགེ་སྦྱོར་གང་བྱེད་ཀུན་གྱི་མཇུག་ཏུ་ཡང་། །",
            "སྤྲོས་མེད་བསྔོ་བ་སྟོང་ཉིད་དོན་ལ་བལྟ།།",
            "དེ་ལྟར་མ་རྟོགས་འཁྲུལ་པའི་འགྲོ་རྣམས་ལ།།",
            "སྙིང་རྗེས་ཀུན་བསླང་སྨོན་ལམ་རྒྱ་ཆེར་གདབ། །",
            "ཀྱེ་མ། ",
            "སྦྱོར་དངོས་རྗེས་ཀྱི་ཉམས་ལེན་ཁྲིད་རིམ་འདི། །",
            "རིག་འཛིན་གྲུབ་ཐོབ་རྣམས་ཀྱི་གཞུང་ལམ་ཉིད། །",
            "སྙིང་གཏམ་གདམས་ངག་ལྷུག་པར་སྨྲས་པ་ལགས། །",
            "རྩེ་གཅིག་ཉམས་སུ་ལོངས་དང་དོན་ཆེན་འགྲུབ།།",
            "ཀྱེ་མ། ",
            "འདི་ལྟར་གདམས་པའི་དགེ་བས་འགྲོ་བ་ཀུན། །",
            "དོན་མེད་འཁོར་བའི་བྱ་བ་རིང་དོར་ནས།།",
            ""
        ],
        [
            "དོན་གཉིས་ལྷུན་གྲུབ་གདོད་མའི་གཏན་སྲིད་ཟིན།།",
            "ཁམས་གསུམ་འཁོར་བའི་རྒྱ་མཚོ་སྟོངས་པར་།",
            "ཅེས་པ་འདི་གཙང་ཉང་སྟོད་ཀྱི་ཕྱོགས་ནས་རིག་པ་འཛིན་པ་ནམ་མཁའ་རྡོ་རྗེ་ཞེས་བྱ་བའི་དགོངས་བཞེད་ལྟར་དུ་བཀོད་པའོ།།",
            "ཀྱེ་མ། ",
            "མི་ལུས་རིན་ཆེན་ཐོབ་དུས་འདིར། །",
            "དོན་མེད་སྟོང་ཟད་མ་བཏང་བུ། །",
            "ཚེ་སྲོག་རྩྭ་ཁའི་ཟིལ་འདྲ་ལ།།",
            "ལོང་ཡོད་ལེ་ལོ་མ་བྱེད་བུ། །",
            "དོན་མེད་འཇིག་རྟེན་བྱ་བ་ལ།།",
            "ཨ་འཐས་ཞེན་པ་མ་ཆེ་བུ། །",
            "ཟང་ཟིང་སྒྱུ་མའི་ནོར་རྫས་ལ།།",
            ""
        ],
        [
            "སེར་སྣ་སྡུག་སྒུར་མ་བྱེད་བུ། །",
            "དགོས་མེད་ཚེ་འདིའི་བྱ་བྱེད་ལ།།",
            "མངོན་ཞེན་འཁྲི་བ་ཆོད་དང་བུ། །",
            "ནམ་ཡང་བློ་གཏད་མི་ཐུབ་པས། །",
            "གཉེན་ལ་གདུང་སེམས་མ་ཆེ་བུ། །",
            "མི་ཚེ་ཡུད་ཙམ་དེ་ཉིད་ལ།།",
            "དགྲ་ཞེས་འཁོན་འཛིན་སྤོངས་ཤིག་བུ། །",
            "གཏན་དུ་ནམ་ཡང་མི་འགྲོགས་པས། །",
            "ཀུན་དང་མཐུན་པར་གྱིས་ཤིག་བུ། །",
            "སྐྱེས་ཆེན་སུ་ཡིན་མི་ཤེས་པས། །",
            "གཞན་ལ་སྐུར་པ་མ་བཏབ་བུ། །",
            "ཆོས་ཀུན་རང་སར་བདེན་པའི་ཕྱིར། །",
            "གྲུབ་མཐའི་ཁ་འཛིན་མ་བྱེད་བུ། །",
            "བློ་རྩེ་བླ་མར་མ་གཏད་།",
            "རེ་ས་གཞན་ན་མེད་དོ་བུ། །",
            "སྙིང་རུས་ཆོས་ལ་མ་བྱེད་ན།།",
            "ཅིས་ཀྱང་ཕན་པ་མེད་དོ་བུ། །",
            "རང་རྒྱུད་རང་གིས་མ་བཏུལ་ན།།",
            "སེར་གཟུགས་དགོས་པ་མེད་དོ་བུ། །",
            "ལྟ་རྟོག་སེམས་ལ་མ་བྱེད་ན།།",
            ""
        ],
        [
            "གཞན་ཀུན་ཀུན་རྫོབ་ཡིན་ནོ་བུ། །",
            "གཅིག་ཤེས་ཀུན་གྲོལ་མ་རྟོགས་ན།།",
            "ཆོས་ཀྱི་སྙིང་པོ་གཞན་མེད་བུ། །",
            "རང་ལ་རང་ཉིད་མ་ཁྲེལ་བའི། །",
            "སྡོམ་པ་མིག་ལྟར་སྲུངས་ཤིག་བུ། །",
            "ཚེ་དང་སྒྲུབ་པ་མ་མཉམ་།",
            "ལོ་ཟླས་སངས་རྒྱས་མི་ཐོབ་བུ། །",
            "ཕྱི་མ་དོན་དུ་མི་གཉེར་བའི། །",
            "ཆོས་སྡེ་ཁ་ཆོས་ཡིན་ནོ་བུ། །",
            "ད་རེས་ལམ་སྣ་མ་ཟིན་ན།།",
            "དལ་འབྱོར་ཆུད་ཟོས་འགྱུར་རོ་བུ། །",
            "འཆི་བ་སྙིང་ནས་མ་དྲན་ན།།",
            "མི་ཚེ་སྟོང་ཟད་འོང་ངོ་བུ། །",
            "གཏན་གྱི་འདུན་མ་དམ་པའི་ཆོས། །",
            "འདི་ལ་རྩེ་གཅིག་འབུངས་དང་བུ། །",
            "སྙིང་གཏམ་གདམས་ངག་ཡིད་ལ་ཆོངས།།",
            "བླང་དོར་ཚུལ་བཞིན་མཛོད་དང་བུ། །",
            "ཞེས་དད་ལྡན་བཟང་པོའི་མིང་ཅན་ལ་གདམས་པ་ྀཨཚ།། ",
            "༈ གྲོགས་གསོན་དང་སྐལ་མཆོག་སྒྲུབ་པ་པོ། །",
            "ལམ་བླ་ན་མེད་པའི་རྫོགས་པ་ཆེ།།",
            ""
        ],
        [
            "དོན་མ་ནོར་ཉམས་སུ་བླངས་ནས་",
            "ཀྱང་། །",
            "གནད་ཟབ་གསང་རྟོགས་པ་རྗེས་ཡི་རང་། །",
            "ཡང་ད་དུང་བླ་མར་མོས་གུས་དང་། །",
            "ཡིད་དྲན་རིག་མ་ཡེངས་བྱ་ར་དང་། །",
            "སེམས་རྣམ་རྟོག་འགྱུ་བ་འོག་འབྱམས་ཀྱི། །",
            "དགྲ་རྐུན་བུ་འདི་ལ་བག་ཟོན་སོགས། །",
            "ལམ་མ་ནོར་གནད་དང་ལྡན་པར་འཚལ།།",
            "རང་རིག་ཆོས་སྐུ་ཡང་དག་ཀྱང་། །",
            "གོ་ཉམས་དང་ཤེས་སྒྲིབ་ཡིད་དཔྱོད་སོགས། །",
            "འདྲ་མིན་ནོར་ས་རབ་མང་བས། །",
            "ཞེན་འཛིན་དང་བྲལ་བ་ཞིག་གནད་དུ་ཆེ།།",
            "ཐ་མལ་གྱི་རིག་པ་བཅོས་མིན་དེ།།",
            "ཀ་དག་གི་ངོ་བོར་ལྷུན་གྲུབ་ཀྱང་། །",
            "རྒྱས་འདེབས་ཀྱི་སྒོམ་ཞེས་བློས་བཏང་གི། །",
            "རྣམ་རྟོག་གིས་སྒོམ་ཆེན་བསླུས་པ་མང་།།",
            "རིག་སྟོང་དང་ཀ་དག་ཆོས་སྐུ་དང་། །",
            "སྟོང་ཉིད་དང་སྤྲོས་མེད་སྒོམ་མེད་སོགས། །",
            "མིང་སྙན་ལ་གོ་བས་མ་གཞིག་པར། །",
            "རང་བབས་སུ་གློད་པ་ཞིག་གནད་དུ་ཆེ།།",
            ""
        ],
        [
            "སངས་རྒྱས་དང་སེམས་ཅན་བཟང་ངན་སོགས། །",
            "རྣམ་རྟོག་གི་འཕྲེང་རྒྱུད་ཡིན་མོད་ཀྱང་། །",
            "ཚད་ཕེབས་ཀྱི་བཙན་ས་མ་ཟིན་པར། །",
            "གོ་ཡུལ་ཙམ་ཡིན་གྱི་དབྱེར་མེད་མིན།།",
            "ཉོན་མོངས་ཀྱི་དགྲ་བོ་དཔུང་ཆེན་འདི། །",
            "དྲན་རིག་གིས་འབུར་འཇོམས་མ་བྱེད་ན།།",
            "ཤར་གྲོལ་གྱི་ཡིན་ལུགས་ཤེས་ཙམ་གྱིས། །",
            "རང་གྲོལ་དུ་འགྲོ་བའང་ཅུང་ཟད་དཀའ།།",
            "བདེ་ཉམས་དང་གསལ་དང་མི་རྟོག་ཉམས། །",
            "ལམ་རྟགས་ཀྱི་འཆར་སྒོ་མཐའ་དག་ལ།།",
            "དགའ་བྲོད་དང་ཞེན་པས་མ་བསླད་པར། །",
            "གང་བྱུང་དུ་བསྐྱུར་བ་ཞིག་གནད་དུ་ཆེ།།",
            "ཉམས་མྱོང་གི་འཆར་སྒོ་ཡིན་ཡིན་འདྲས། །",
            "རྣལ་འབྱོར་གྱི་ཐུགས་དམ་བཅོམ་པ་མང་།།",
            ""
        ],
        [
            "ཅི་ཤར་ལ་ཆེད་འཛིན་མི་བྱེད་པར། །",
            "ཡེངས་མེད་དུ་སྐྱོང་བ་ཞིག་གནད་དུ་ཆེ།།",
            "སྐྱིད་སྡུག་དང་བསྟོད་སྨད་ཆགས་སྡང་སོགས། །",
            "གཉིས་འཛིན་ཀུན་གཏན་ཟད་མ་སོང་བར། །",
            "སྒོམ་ཆེན་གྱི་གེགས་འཕྲང་མི་གྲོལ་བས། །",
            "དྲན་རིག་དང་རྟག་པར་འབྲལ་མེད་འཚལ།།",
            "མཉམ་བཞག་དང་རྗེས་ཐོབ་ལ་སོགས་དང་། །",
            "བློ་ཟད་དང་ཆོས་ཟད་སྒོམ་མེད་སོགས། །",
            "ལམ་རིམ་གྱི་ཁ་སྐད་མཐའ་ཡས་ཀྱང་། །",
            "རེ་དོགས་དང་བྲལ་བ་ཞིག་གནད་དུ་ཆེ།།",
            "སྒོམ་ཆེན་དང་སྒྱུ་ལུས་འདི་མ་འབྲལ་བར། །",
            "ཉམས་ལེན་ལ་རྒྱུན་དུ་མ་བརྩོན་ན།།",
            "གོལ་ས་དང་ནོར་ས་ཤོར་ས་སོགས། །",
            "གེགས་སྐྱོན་ཚོགས་མང་ངོ་རྣལ་འབྱོར་པ། །",
            "ད་དུང་དུ་བླ་མའི་མོས་གུས་རེམ། །",
            "ཞེས་བསྟན་འཛིན་མཐར་ཕྱིན་ལ་",
            "གདམས་པ་ྀཨཚ།། ",
            "༈ རྗེ་རྒྱལ་བ་ཀུན་འདུས་ཀྱི་པདྨ་འབྱུང་།།",
            ""
        ],
        [
            "དུས་སྙིང་པོ་བྱང་ཆུབ་ལ་ཐུག་གི་བར། །",
            "ཡིད་རྩེ་གཅིག་མོས་གུས་ཀྱིས་གསོལ་འདེབས་ན།།",
            "དོན་སྙིང་པོ་གསང་ཆེན་གྱི་དངོས་གྲུབ་སྩོལ།།",
            "གདུང་དྲི་མེད་གྲུབ་མཆོག་གི་རིགས་ལས་འཁྲུངས། །",
            "ལམ་མཐའ་དག་ཐོས་བསམ་ལ་རང་བྱན་ཚུད།།",
            "དོན་ཉག་གཅིག་ཟབ་དོན་ལ་བརྩོན་པ་ཁྱོད། །",
            "གནད་ངེས་དོན་གདམས་ངག་གཅིག་དགོས་སོ་སྐད། །",
            "བདག་ཐོས་བསམ་སྒོམ་གྱི་ནོར་གྱིས་དབེན།།",
            "འཕྲལ་རྣམ་གཡེང་དཀོར་ཟས་ཀྱི་གྲིབ་ཀྱིས་འཐུམས། །",
            "རྒྱུ་དེ་ཕྱིར་གནད་གདམས་དང་མི་ལྡན་ཀྱང་། །",
            "ཁྱེད་བཞེད་དོན་ཅུང་ཟད་གཅིག་འབུལ་གྱི་དགོངས།།",
            "གཞི་རིག་སྟོང་ཀ་དག་གི་ཡིན་ཚུལ་ལ།།",
            ""
        ],
        [
            "ཚིག་དཔེ་དོན་སྦྱར་བཤད་ཀྱི་ཐབས་གནད་ལ།།",
            "སེམས་རིག་སྟོང་རང་བྱུང་གི་ཡེ་ཤེས་དོན། །",
            "རྗེ་བླ་མས་མཛུབ་ཚུགས་སུ་སྩལ་བ་གང་། །",
            "གནད་སྒོམ་མེད་ཡེངས་མེད་དུ་གློད་ཤེས་།",
            "ལས་ཅི་བྱས་ཆོས་ཉིད་ཀྱི་རོལ་པ་ཉིད། །",
            "བཀའ་མདོ་རྒྱུད་གདམས་ངག་གི་བཤད་ཚིག་དང་། །",
            "རྗེ་གྲུབ་ཐོབ་གསར་རྙིང་གི་སྐྱེས་ཆེན་ཀུན། །",
            "དགོངས་གཅིག་མཐུན་གསལ་སྟོང་གི་ཟུང་འཇུག་དོན། །",
            "དེ་ངོ་ཤེས་འཛིན་མེད་དུ་སྐྱོང་བ་ལས། །",
            "སྒོམ་མི་བསྒོམ་ཡེངས་འཁྲུལ་གྱི་ཐ་སྙད་བྲལ།།",
            "འཕྲལ་ཉོན་མོངས་ཕྲ་རག་གི་རྟོག་ཚོགས་ཀུན། །",
            "གནད་མ་སྤངས་རང་ཐོག་ཏུ་ལམ་དུ་ཁྱེར།།",
            "དོན་སྟོང་གསལ་སྤྲོས་བྲལ་གྱི་གནད་རིག་བཞིན། །",
            "ལས་རྒྱུ་འབྲས་ཕྲ་ཞིབ་ཀྱི་སྤང་བླང་སོགས། །",
            "ཀུན་ཁ་ཞེ་སྙིང་མཐུན་དུ་མཛད་པར་འཚལ།།",
            "དུས་དེང་སང་སྙིགས་དུས་ཀྱི་མཐའ་མ་འདིར། །",
            "ཚིག་ཐ་སྙད་རྣམ་གྲངས་ཀྱི་ལོང་མེད་པས། །",
            "དོན་ཟབ་མོ་དྲིལ་ལ་མ་འབད་ན།།",
            ""
        ],
        [
            "ལུས་དལ་འབྱོར་དོན་མེད་དུ་འཆི་ཉེན་ཡོད།།",
            "རྒྱུད་དེ་སླད་ཉམས་ལེན་ལ་རྒྱུན་བརྩོན་དང་། །",
            "དགེ་མ་ལུས་སེམས་ཅན་ལ་བསྔོ་སྨོན་གདབ། །",
            "ལས་ཅི་བྱེད་དམ་ཆོས་དང་མཐུན་ངེས་ཞུ།།",
            "ཞེས་པ་འདི་ནི་གུ་རུ་རིན་པོ་ཆེ་ཆོས་ཀྱི་དབང་ཕྱུག་གི་གདུང་རིགས་ལས་འཁྲུངས་ཤིང་། ",
            "རིག་གྲོལ་གྱི་ཡོན་ཏན་དུ་མས་ཕྱུག་པའི་བླ་མ་དགེ་སློང་བསྟན་འཛིན་རྒྱ་མཚོ་དཔལ་གྱི་བཞེད་པ་ལྟར་བྲིས་པའོ།།",
            "༈ ཨེ་མ་ཨ་ལ་།",
            "སྔོན་ཚེ་རབས་དཔག་མེད་ནས་ལེགས་སྦྱངས་ཤིང་། །",
            "ཕ་བླ་མ་སངས་རྒྱས་སུ་ངེས་མཐོང་བས། །",
            "ཆོས་ཟབ་གནད་ངེས་དོན་གྱི་ལོངས་སྤྱོད་ལ།།",
            "དོན་མ་ནོར་ཉམས་ལེན་གྱི་སྲོག་ཤིང་ཁྱེད། །",
            "ལུས་དལ་འབྱོར་དོན་ལྡན་དུ་ཡང་དག་བྱས།།",
            ""
        ],
        [
            "རྗེ་བླ་མའི་དྲིན་ལན་ཡང་མཆོག་ཏུ་གྱུར།།",
            "དེང་མི་ལུས་ལན་གཅིག་གི་དུས་ཚོད་འདིར། །",
            "གཏན་འདུན་མའི་ཡང་རྩེ་དེ་སྒྲུབ་པ་ལེགས།།",
            "ལུས་ན་ཚ་རྐྱེན་ངན་གྱི་སྣང་ཚུལ་དང་། །",
            "གནས་ཡུལ་གྲོགས་ཉེ་འབྲེལ་གྱི་འགལ་རྐྱེན་སོགས། །",
            "འཕྲལ་བར་ཆོད་དགེ་སྦྱོར་ལ་གནོད་འདྲ་བར། །",
            "བྱུང་ཐམས་ཅད་ལམ་རྟགས་ཀྱི་རྩལ་ལྷོངས་ཉིད། །",
            "མཐོ་སྲིད་རྩེ་ཚངས་པ་དང་བརྒྱ་བྱིན་ནས།།",
            "དམའ་ཐེའུ་རང་གྲོང་རྒྱུན་གྱི་བར་ཆད་སོགས། །",
            "གེགས་ཅིར་སྣང་ལྟས་ངན་ཉིད་གཡང་ཁུག་གི། །",
            "གནད་གང་བྱུང་བྱིན་རླབས་སུ་ཤེས་འདི་མཆོག །",
            "དོན་སྙིང་པོ་ཉམས་ལེན་གྱི་རྣལ་འབྱོར་པ། །",
            "འཕྲལ་བཟང་ངན་རྐྱེན་ཚོགས་ལ་ཉམ་ང་ན།།",
            "ཆོས་ཟབ་མོ་རྫོགས་ཆེན་གྱི་དགོས་པ་ཅི། །",
            "དཔལ་མི་ལ་རྣལ་འབྱོར་གྱི་དབང་ཕྱུག་ལའང་། །",
            "རྩ་རོ་རྐྱང་དང་དྷཱུཏིར་རླུང་ཞུགས་རྐྱེན། །",
            "ཕྱི་ལིང་བ་བྲག་སྲིན་སོགས་ཆོ་འཕྲུལ་ཤར།།",
            "ཁོང་སྣང་སྲིད་ཕྱག་ཆེན་དུ་ལེགས་རྟོགས་པས། །",
            "གདོན་རང་རིག་སྲོག་སྙིང་དང་རང་མཚང་ཕུལ།།",
            ""
        ],
        [
            "དཔེ་དེ་བཞིན་ཐོགས་བཅས་དང་ཐོགས་མེད་བདུད། །",
            "ཀུན་རྩ་རླུང་རྟེན་འབྲེལ་འཆར་སྒོ་ལས། །",
            "དོན་བདེན་པར་གྲུབ་ངེས་སུ་རྡུལ་ཙམ་མེད།།",
            "གནད་ཟབ་མོ་དམ་ཆོས་ཀྱི་ཡང་སྙིང་མཆོག །",
            "ལམ་མཐར་ཐུག་རྫོགས་ཆེན་གྱི་སྣང་མཆེད་ཐོབ།།",
            "དུས་དེང་སང་ཇི་ལྟར་དུ་འཆར་བ་ལ།།",
            "ཚུལ་ཉམས་ལེན་མཛད་ལུགས་ཀྱང་དེ་ཀ་ཉིད། །",
            "མིང་སྣང་མཆེད་ཐོབ་གསུམ་དང་ཅིར་བཏགས་ཀྱང་། །",
            "གཉིད་མ་གཉིད་ཉིན་མཚན་སོགས་ནམ་དུ་ཡང་། །",
            "སེམས་མ་ཡེངས་དྲན་རིག་གིས་ཟིན་ཕྱིན་ཆད། །",
            "དེ་རིག་སྟོང་བཅོས་མིན་དུ་ལམ་ལམ་འཆར། །",
            "དེ་ནམ་འཆར་འོད་གསལ་གྱི་རང་བཞིན་ལགས། །",
            "ཉིན་སྐྱིད་སྡུག་ལེགས་ཉེས་སོགས་གང་འཆར་ཀུན། །",
            "དོན་སྟོང་ཉིད་བློ་བྲལ་དུ་བློ་ཐག་ཆོད།།",
            "རྩལ་རྣམ་རྟོག་ཅི་ཤར་ལ་ངོས་ཟིན་ན།།",
            "སླར་བཅོས་མའི་དགག་སྒྲུབ་ཀྱིས་སླད་མི་དགོས།།",
            ""
        ],
        [
            "རྐྱེན་བཟང་ངན་གང་བྱུང་གི་འཆར་སྒོ་ལ།།",
            "མདང་རྨི་ལམ་འཁྲུལ་སྣང་དང་ཁྱད་མེད་པར། །",
            "རྣམ་རྟོག་ཚེ་ཆོས་ཉིད་ཀྱི་རོལ་པ་ལགས། །",
            "དོན་ཟབ་མོ་ཐོད་རྒལ་གྱི་འཆར་སྒོ་ནི། །",
            "སྐུ་ཐིག་ལེ་པདྨ་སོགས་ཅིར་འཆར་ཡང་། །",
            "བཟང་མི་བཟང་མཚན་བཅས་ཀྱི་སྤྲོས་དང་བྲལ།།",
            "གང་ཤར་ཡང་ཤར་ཐོག་ཏུ་མ་བཅོས་།",
            "དེ་མ་ཤར་ཡང་རང་བབས་སུ་ལྷན་ནེར་གློད། །",
            "ཀུན་མ་བཅོས་རང་རིག་ཏུ་ཤེས་པ་གནད། །",
            "དེ་རིག་པ་ཚད་ཕེབས་ཀྱི་སྣ་ཟིན་ཙམ། །",
            "ཡོང་ད་དུང་ཉམས་ལེན་ལ་མ་འབད་།",
            "ཉམས་བོགས་སྐྱེད་གོང་འཕེལ་དེ་འགྲིབ་དོགས་ཡོད།།",
            "དེས་ད་དུང་གང་ཤར་ལ་ངོ་ཤེས་འཚལ།།",
            ""
        ],
        [
            "ངོས་ཟིན་ན་དེ་ཀ་སངས་རྒྱས་ཉིད། །ཉམས་འཕེལ་སྐྱེད་འཆར་སྣང་གང་བྱུང་ལ།།",
            "དགའ་མི་དགའ་ཆགས་སྡང་སྣ་ཚོགས་ཀུན། །གནས་སྤྲོས་མེད་མ་བཅོས་ལམ་ཁྱེར་མཛོད། །ཅེས་རིག་པ་འཛིན་པ་ཚུལ་ཁྲིམས་བཟང་པོ་ལ་ཉམས་ལེན་གྱི་བོགས་དོན་དུ་གདམས་པའོ།།",
            "༈ གདོད་ནས་མ་བཅོས་འོད་གསལ་སྙིང་པོའི་དོན། །",
            "རང་རིག་ཆོས་ཀྱི་སྐུ་ལ་རབ་བཏུད་ནས།།",
            "སྐལ་ལྡན་ཁྱོད་ཀྱི་ཇི་ལྟར་དྲིས་པའི་ལན། །",
            "ཅུང་ཟད་བཤད་ཀྱི་ཐུགས་ལ་དགོངས་པར་མཛོད། །",
            "བདེ་གཤེགས་སྙིང་པོ་རང་རིག་ཆོས་ཀྱི་སྐུ། །",
            "ཀུན་ལ་ཡོད་ཀྱང་ཤེས་པ་ཤིན་ཏུ་དཀོན། །",
            "བླ་མའི་གདམས་པ་མཆོག་གིས་མ་ཟིན་ན།།",
            "དབུལ་པོའི་ཁྱིམ་གྱི་རིན་ཆེན་གཏེར་དང་མཚུངས།།",
            "དེ་ལ་ལྟ་སྒོམ་སྤྱོད་འབྲས་མང་བཤད་ཀྱང་། །",
            "གནད་དོན་ཡིན་ལུགས་ཅུང་ཟད་བསྡུས་པ་ནི། །",
            "བལྟ་བྱའི་ཡུལ་དང་ལྟ་མཁན་རིག་པ་གཉིས། །",
            "དབྱེར་མེད་གཅིག་པ་དེ་ཀ་ལྟ་བ་དངོས། །",
            "དེ་དོན་ཚུལ་བཞིན་རྟོགས་པའི་དོན་དེ་ཉིད། །",
            "མ་བཅོས་རང་བབས་དྲན་པས་སྐྱོང་བ་ལ།།",
            ""
        ],
        [
            "སྒོམ་པ་ཞེས་བྱ་མིང་དུ་བཏགས་པ་ལགས། །",
            "གང་ཤར་སེམས་དེ་མི་སྒོ་མ་ཡེངས་པར། །",
            "རྒྱུན་ལྡན་སྤྱོད་ལམ་ཀུན་ཏུ་འཁྱེར་བ་ལ།།",
            "སྤྱོད་པའི་མིང་དུ་བཏགས་པ་དེ་ཀ་ལགས། །",
            "དེ་དོན་མངོན་དུ་གྱུར་པའི་མཐར་ཐུག་ཚེ། །",
            "འབྲས་བུ་སངས་རྒྱས་ཐོབ་ཅེས་དེ་ལ་ཟེར།།",
            "ཧྲིལ་གྱི་དྲིལ་ན་ད་ལྟའི་ཐ་མལ་སེམས། །",
            "བཟང་ངན་འཕྲོ་གནས་འགྱུ་དྲན་ཅི་ཤར་བ། །",
            "དེ་ཀའི་ངོ་བོར་རིག་པས་ངོས་འཛིན་ན།།",
            "སྒོམ་གྱི་མཆོག་གྱུར་དེ་ཉིད་གཅིག་པུས་།",
            "ཨེ་མ་སྐྱེས་མཆོག་རྣལ་འབྱོར་པ། །",
            "སེམས་ཀྱི་འགྱུ་རྟོག་སྣ་ཚོགས་ལ།།",
            ""
        ],
        [
            "རྗེས་འབྲང་བརྟག་དཔྱད་བྱས་ན་ཡང་། །",
            "བུང་བས་ནམ་མཁའི་མཐའ་འཚོལ་འདྲ།།",
            "རང་སེམས་ཇི་ལྟར་ཤར་ཡང་རུང་། །",
            "ཤར་མཁན་དེ་ཀ་སྟོང་པ་ཉིད། །",
            "སྟོང་པ་ཉིད་དེ་གདོད་མ་ནས།།",
            "ལྷུན་གྱིས་གྲུབ་པའི་ཆོས་ཉིད་ལགས། །",
            "རྣམ་རྟོག་ཇི་ཙམ་འཕྲོ་ཡང་ལེགས།།",
            "འཕྲོ་མཁན་ངོ་བོ་རྩད་བཅད་ན།།",
            "ཐམས་ཅད་ཆོས་སྐུའི་རོལ་རྩལ་ལས། །",
            "མ་དག་བླང་དོར་བྱ་རྒྱུས་དབེན།།",
            "སེམས་རིག་འཆར་སྣང་སྣ་ཚོགས་ཀྱང་། །",
            "ཐམས་ཅད་རིག་པའི་རྩལ་གདངས་ཉིད། །",
            "དགག་སྒྲུབ་རེ་དོགས་བྱེད་དོན་ཆུང་།།",
            ""
        ],
        [
            "རང་ངོ་རིག་ན་དེ་ཀས་།",
            "བདེ་སྡུག་ཚོགས་དྲུག་ཆགས་སྡང་རྣམས། །",
            "ཤར་ཡང་རིག་པས་ཟིན་ཐོག་གློད། །",
            "མ་ཤར་ན་ཡང་གང་གར་བསྐྱུར། །",
            "ཡེངས་པ་མེད་པ་གནད་ཀྱི་མཆོག །",
            "མནར་མེད་དམྱལ་བའི་སྡུག་བསྔལ་དང་། །",
            "དཔག་མེད་ཞིང་ཁམས་བདེ་སྐྱིད་ཀུན། །",
            "རང་སེམས་སྣང་ཚུལ་ཁོ་ན་ལས། །",
            "རྡུལ་ཙམ་མེད་པར་རྒྱལ་བས་གསུངས།།",
            "སངས་རྒྱས་གོ་འཕང་མཐར་ཐུག་ལའང་། །",
            "རེ་དོགས་བྱས་ན་འཆིང་བའི་རྒྱུ། །",
            "གང་བྱུང་བླ་མའི་ཐུགས་རྗེ་ལས། །",
            "བློ་གཏད་གཞན་དུ་བྱེད་དོན་ཆུང་།།",
            ""
        ],
        [
            "ཨེ་མ་ད་དུང་རང་སེམས་ལ།།",
            "ཡེངས་འཛིན་མེད་པར་གློད་པ་དང་། །",
            "འགྲོ་ཀུན་ཕ་མའི་རང་བཞིན་ལ།།",
            "སྟོང་ཉིད་སྙིང་རྗེའི་ཟུང་འཇུག་དང་། །",
            "དགེ་སྦྱོར་ཡེངས་མེད་སྐྱོང་བ་མཁྱེན།།",
            "དེ་ལྟར་གདམས་པ་ལ་བརྟེན་ནས།།",
            "ཉམས་རྟོགས་གོང་དུ་འཕེལ་བར་།",
            "ཅེས་པ་འདི་ཡང་བསྟན་འཛིན་མཐར་ཕྱིན་གྱི་ལྟ་སྒོམ་སྤྱོད་འབྲས་ཀྱི་",
            "གནད་འགག་གི་ཚིག་འགའ་ཞིག་དྲིས་པའི་ལན་དུ་སྦྱིན་པའོ།།",
            ""
        ],
        [
            "༈ ཨེ་མ་དད་ལྡན་རྣལ་འབྱོར་པ། །",
            "བྱང་ཆུབ་ལམ་བཟང་བསྒྲུབ་འདོད་ན།།",
            "ཐེག་པའི་མཐར་ཐུག་སྙིང་པོའི་དོན། །",
            "དམ་ཆོས་རྫོགས་ཆེན་སྒོམ་པར་ཞུ།།",
            "སྙིགས་དུས་ལོང་མེད་མི་ཚེ་ཐུང་།།",
            "ཡུད་ཙམ་འདི་ལ་རྩེ་གཅིག་ཏུ། །",
            "ཟབ་དོན་སྙིང་པོ་མི་ལེན་ན།།",
            "ཐོས་ཐོས་ཤེས་བྱ་གྲངས་མང་ཡང་། །",
            "དགོས་དུས་ཕན་པར་དཀའ་མོར་མཆིས།།",
            "བརྒྱད་ཁྲི་བཞི་སྟོང་ཆོས་ཀྱི་སྒོ། །",
            "མཐའ་དག་གཅིག་བསྡུས་གསལ་སྟོང་དོན། །",
            "རིག་པ་བྱང་ཆུབ་སེམས་སངས་རྒྱས། །",
            "མ་རྟོགས་ཚིག་ཚོགས་བརྒྱ་ཡོད་ཀྱང་། །",
            "འབྲས་བུའི་དམ་པ་གཞན་ན་མེད།།",
            ""
        ],
        [
            "བླ་མ་ཡིད་བཞིན་ནོར་བུ་རྙེད།།",
            "གདམས་ངག་བདུད་རྩིའི་ཆར་རྒྱུན་ཐོབ།།",
            "དལ་འབྱོར་སྙིང་པོ་ལེན་དུས་འདིར། །",
            "འཇིག་རྟེན་སྒྱུ་མའི་འཁྲུལ་འཁོར་སྤོངས།།",
            "ད་ལྟ་རང་དབང་ཡོད་དུས་འདིར། །",
            "གཏན་གྱི་འདུན་མ་འཆུགས་པས་ན།།",
            "རྙེད་དཀའི་དལ་འབྱོར་རིན་ཆེན་འདི། །",
            "སྟོང་ཟད་འགྲོ་བ་ཨ་རེ་ཕངས། །",
            "དེ་ཕྱིར་ཚེ་ལྷག་གང་ཐུབ་འདིར། །",
            "སྒྲུབ་ལ་གཅིག་ཏུ་དྲིལ་བ་དང་། །",
            "སྒོམ་མེད་ཡེངས་འཛིན་བྲལ་བའི་དོན། །",
            "རང་བབས་རང་རིག་སྐྱོང་བར་ཞུ།།",
            ""
        ],
        [
            "དེ་སྐད་ལྷག་བསམ་དགེ་བ་ཡིས། །",
            "ཁྱེད་ལ་སྙིང་གཏམ་སྨྲས་པའི་དགེས། །",
            "མར་འགྱུར་འགྲོ་བའི་ཁམས་ཐམས་ཅད། །",
            "རྫོགས་པའི་སངས་རྒྱས་ཐོབ་གྱུར་།",
            "ཅེས་འཕྱོངས་རྒྱས་པ་རིག་འཛིན་དབང་དྲག་ལ་གདམས་པའོ།།",
            "༈ གདོད་མ་ཉིད་ནས་རང་བཞིན་འོད་གསལ་བའི། །",
            "བོན་ཉིད་ཀ་དག་ཆེན་པོར་ཕྱག་འཚལ་ནས།།",
            "བོན་ཆོས་དབྱེར་མེད་གཞི་ལམ་འབྲས་བུའི་དོན། །",
            "ལྟ་སྒོམ་སྤྱོད་འབྲས་ཚུལ་གྱིས་མདོ་ཙམ་བཤད།།",
            "འཁོར་འདས་ཀུན་གྱི་སྔོན་རོལ་བྱང་ཆུབ་པའི། །",
            "གདོད་མའི་མགོན་པོ་ཞེས་གྲགས་དག་པ་གཉིས། །",
            "དབྱེར་མེད་བདེ་གཤེགས་སྙིང་པོ་འགྲོ་ཀུན་གྱི། །",
            "རྒྱུད་ལ་ཡེ་ནས་གནས་ཀྱང་མ་རིག་པའི། །",
            "ལྷན་ཅིག་སྐྱེས་དེས་བསྒྲིབས་ཏེ་མ་གཏོགས་པ། །",
            "སེམས་ཅན་ཀུན་གྱི་མཚན་ཉིད་གཞིའི་གནས་ལུགས།།",
            ""
        ],
        null,
        [
            "གང་ཤར་རང་བབས་བསྐྱུར་བ་གཅོད་ཡུལ་མཆོག །",
            "སྡུག་བསྔལ་སེམས་སུ་གྲོལ་བ་ཞི་བྱེད་བཞེད།།",
            "གང་གིའང་མཐའ་ལ་མི་ཞེན་དབུ་མ་དངོས། །",
            "སྟོང་ཉིད་སྙིང་རྗེ་ཟུང་འཇུག་བློ་སྦྱོང་དོན། །",
            "ཐམས་ཅད་དགོངས་མཐུན་སྒོམ་མེད་ཡེངས་མེད་ཀྱི། །",
            "གནད་འདི་བོན་ཆོས་དབྱེར་མེད་སྒོམ་གྱི་མཆོག །",
            "བླ་མའི་གདམས་ངག་ཚུལ་བཞིན་ཉམས་བླངས་།",
            "སྒོམ་བྱུང་ཤེས་རབ་ནང་ནས་ཤར་བའི་ཚེ། །",
            "ཐེག་དགུ་བརྒྱད་ཁྲི་བཞི་སྟོང་དགོངས་དོན་ཀུན། །",
            "རང་རིག་ཐིག་ལེ་ཉག་ཅིག་གཅིག་པུར་འདུས།།",
            "དུ་མ་རོ་གཅིག་རང་བྱུང་ཡེ་ཤེས་དོན། །",
            "གསལ་བ་བསྐྱེད་རིམ་སྟོང་པ་རྫོགས་རིམ་དང་། །",
            "ཟུང་འཇུག་བོན་སྐུ་ཀུན་བཟང་རིག་པའི་གཤིས། །",
            "དེ་ཉིད་མངོན་སུམ་རང་ངོ་མ་རིག་།",
            "ཐོས་ཐོས་ཤེས་ཤེས་བྱེད་ཡུས་ཆེ་ན་ཡང་། །",
            "ཚེ་གཅིག་བྱང་ཆུབ་ཐོབ་པའི་ཐབས་གཞན་མེད།།",
            "དེས་ན་སྒོམ་པའི་གནད་འདི་ལྷག་པར་གཅེས།།",
            ""
        ],
        null,
        [
            "སྙིང་རྗེ་གཞན་ཕན་གོ་ཆ་རབ་བགོས་ནས།།",
            "ཁ་ཞེ་མེད་པར་ཉམས་ལེན་རྩེ་གཅིག་འབད།།",
            "སྐྱིད་སྡུག་ལེགས་ཉེས་བཟང་ངན་ཅི་བྱུང་ཡང་། །",
            "གང་བྱུང་ལམ་ཁྱེར་དགེ་སྦྱོར་གནད་ཐོག་དྲིལ།།",
            "ཅིར་སྣང་ལམ་ཁྱེར་གནད་དང་མི་ལྡན་པའི། །",
            "སྒོམ་ཆེན་སྒོམ་གྱི་མུ་གེ་ཕོག་ཉེན་ཡོད།།",
            "བླང་དོར་ལས་འདས་སྤྱོད་པའི་རྒྱལ་པོ་སྟེ།།",
            "སྤྱོད་པའི་གནད་མེད་དོན་གྱི་སྙིང་པོ་ཅི། །",
            "དེ་ཕྱིར་ལམ་ཁྱེར་གནད་འདི་ཤིན་ཏུ་གཅེས།།",
            ""
        ],
        null,
        [
            "ས་ལམ་དྲོད་རྟགས་ཡེ་རྫོགས་ལྷུན་གྱིས་གྲུབ།།",
            "སྐུ་གསུམ་དབྱེར་མེད་རང་ཆས་ཚང་བའི་ཚེ། །",
            "མཆོག་དངོས་གྲུབ་ན་ཐུན་མོང་དངོས་གྲུབ་ཀུན། །",
            "མི་འདོད་རང་བཞིན་ཐོགས་མེད་ཆར་ལྟར་འབབ། །",
            "རང་དོན་སྤྲོས་མེད་ཟད་སར་འཁྱོལ་བའི་ཚེ། །",
            "གཞན་དོན་ཕྱོགས་མེད་ཡང་དག་བདེ་བླག་འགྲུབ།།",
            "དེ་ཕྱིར་རེ་དོགས་བྲལ་བའི་འབྲས་བུ་ལ།།",
            "རང་གཞན་གཏན་དོན་འགྲུབ་པར་འབད་པར་འཚལ།།",
            "དེ་ལྟར་བོན་ཆོས་དབྱེར་མེད་གདམས་པའི་དོན། །",
            "རང་ཉིད་ཇི་ལྟར་གོ་ཚུལ་ཅུང་ཟད་ཙམ། །",
            "ཡི་གེར་བཀོད་འདིས་ཁམས་གསུམ་འགྲོ་ཀུན་ཀྱང་། །",
            "བོན་ཆོས་གཉིས་མེད་ཆོས་སྐུར་གྲོལ་བར་།",
            "ཅེས་བོན་ཆོས་གཉིས་ཀྱི་གཞི་ལམ་འབྲས་བུའི་ཚུལ་མདོར་བསྡུས་པ་",
            "འདི་ནི་རིག་པ་འཛིན་པའི་བླ་མ་དམ་པ་བསོད་ནམས་ཀྱིས་",
            "བསྐུལ་བར་མཛད་པའི་ངོར་བཀོད་པ་དགེ་ལེགས་འཕེལ།།",
            ""
        ],
        null,
        [
            "ཐོབ་པ་འདི་ཡང་ནམ་འཆིའི་ངེས་པ་མེད།།",
            "ཤི་བར་མ་ཟད་ངན་སོང་འཁོར་བར་འཁྱམས། །",
            "གང་དུ་སྐྱེས་ཀྱང་བདེ་བའི་གོ་སྐབས་མེད།།",
            "དེ་ཕྱིར་ད་ལྟ་རང་དབང་ཡོད་དུས་འདིར། །",
            "གང་ནུས་དགེ་ལ་འབད་ན་དོན་ཆེན་འགྲུབ།།",
            "ཀྱེ་མ། ",
            "ནོར་རྫས་རྣམ་ཐོས་བུ་ལྟར་ཡོད་གྱུར་ཀྱང་། །",
            "མཆོད་སྦྱིན་མི་ནུས་སྦྲང་མའི་སྦྲང་རྩི་འདྲ།།",
            "བར་དོའི་འཕྲང་ལ་ལག་སྟོང་འགྲོ་བའི་ཚུལ། །",
            "བསམས་ནས་ཚོགས་གཉིས་བསགས་ན་སྙིང་པོ་ལོན།།",
            "འཁོར་ལོས་སྒྱུར་འདྲའི་མངའ་ཐང་ཡོད་ཚེ་ཡང་། །",
            "རང་ཚོད་ཆོག་ཤེས་ངོམ་པ་མི་འབྱུང་ཞིང་།།",
            ""
        ],
        [
            "གཤིན་རྗེའི་ཁྲིམས་རར་དབང་མེད་འགྲོ་ཙ་ན།།",
            "སྡིག་པ་བསགས་པའི་མི་རྣམས་འགྱོད་ཀྱང་ཕྱིས།།",
            "ཀྱེ་མ། འཇིག་རྟེན་འདི་ཡི་སྣང་བ་རྨི་ལམ་ཙམ། །དགྲ་འདུལ་གཉེན་སྐྱོང་མ་ཟིན་མ་ཆོག་པའི། །སྡུག་བསྔལ་ངང་ལ་རྟག་འཛིན་ཞེན་བྱས་ཀྱང་། །",
            "སྙིང་པོ་མེད་ཕྱིར་དོན་མེད་མི་ཚེ་ཟད།།",
            "རང་དབང་ཡོད་རིང་དགེ་ལ་མི་བརྩོན་པར། །",
            "མཆི་མ་ཕྲུམ་མེ་ཁ་ཆེམས་འཇོག་པའི་ཚེ། །",
            "ཉན་མཁན་དཀོན་ཞིང་ཕན་ཐོགས་ཤིན་ཏུ་དཀའ།།",
            "དེ་བས་རང་དོན་རང་མགོ་བསྒྲིམ་པར་ཞུ།།",
            "ཀྱེ་མ། དོན་གྱི་སྙིང་པོ་ཧྲིལ་གྱི་དྲིལ་བ་ནི། །",
            "ཟང་ཟིང་ཅི་ཡོད་དགེ་ལ་འབུང་བ་དང་། །",
            "ནངས་ནུབ་སྐྱབས་འགྲོ་དགེ་ལ་འབད་པ་དང་། །",
            "ཅི་ནུས་སྡིག་པའི་ལས་ལ་འཛེམ་པ་སྟེ།།",
            ""
        ],
        null,
        null,
        [
            "ཀྱེ་མ། ",
            "དེ་ལྟར་ཆོས་དང་འཇིག་རྟེན་བྱ་བྱེད་ཀྱི། །",
            "འདུན་མའི་སྙིང་པོར་འདི་དག་འབད་གྱུར་ན།།",
            "ཆོས་མེད་སེར་གཟུགས་དཀོར་ཟན་བྱེད་པ་བས། །",
            "ཁྱིམ་པ་བྱང་སེམས་ཁོ་ན་འདུན་མ་བརྟན།།",
            "ཀྱེ་མ། ",
            "སྙིང་གཏམ་གདམས་ངག་ཕན་པའི་གྲོས་འདེབས་འདི། །",
            "དད་ལྡན་ཁྱེད་ལ་བརྩེ་བས་གདམས་པའི་དགེས། །",
            "འགྲོ་བ་ཀུན་ཀྱང་ཐར་བའི་ལམ་བཟང་ལ།།",
            "མྱུར་དུ་འཁོད་པའི་སྨོན་ལམ་འགྲུབ་གྱུར་།",
            "ཅེས་པ་འདི་ནི་དལ་འབྱོར་ལྡན་པའི་",
            "སྦྱིན་བདག་ཨོ་རྒྱན་བསྟན་འཕེལ་ལ་གདམས་པའོ།།",
            "༈ ཁམས་གསུམ་འདི་ན་འགྲན་གྱི་ཟླ་བྲལ་བ། །",
            "རྒྱལ་མཆོག་པདྨ་ཐོད་ཕྲེང་ཞབས་བཏུད་དེ།།",
            ""
        ],
        null,
        null,
        [
            "ཅེས་པ་འདི་ནི་གྲུབ་ཐོབ་ཆེན་པོ་ཀུན་རྣམ་པའི་",
            "གྲྭ་པ་རྣམས་ལ་གདམས་པ་ྀཨཚ།། ",
            "༈ ཨེ་མ་གསོན་དང་སྐལ་མཆོག་རྣལ་འབྱོར་པ། །",
            "དལ་འབྱོར་སྙིང་པོ་ལེན་དུས་ད་རེས་ཙམ། །",
            "འདི་ལ་དོན་མེད་སྟོང་ཟད་མ་བཏང་བར། །",
            "གཏན་འདུན་བྱང་ཆུབ་རྩེ་གཅིག་བསྒྲུབ་རེ་རན། །",
            "ཐོས་པ་ཆེ་ཡང་འཆི་ཁར་ཕན་ངེས་དཀའ།།",
            "ཐོབ་ཐོབ་མང་ཡང་རྒྱུད་ལ་འཁེལ་བ་དཀོན། །",
            "དེ་བས་དྲིན་ཅན་བླ་མའི་ཞལ་གྱི་བཅུད། །",
            "རྩེ་གཅིག་ཉམས་སུ་བླངས་ཏེ་མཐར་ཕྱིན་ཞུ།།",
            "ཆོས་ཀྱི་རྣམ་གྲངས་མང་ཡང་སྙིང་པོའི་བཅུད། །",
            "ཕྱག་རྫོགས་གནད་དོན་གཅིག་དྲིལ་གནས་ལུགས་དོན། །",
            "སྒོམ་མེད་ཡེངས་བྲལ་མ་བཅོས་གཉུག་མའི་གཤིས། །",
            "རྒྱུན་ཆད་མེད་པར་ཉམས་ལེན་བརྩོན་པར་འཚལ།།",
            "ཞེ་གཏིང་འགྱུར་མེད་དད་པས་བླ་མ་བསྟེན།།",
            "ཅིས་ཀྱང་དགོས་མེད་ཞེན་ལོག་རྒྱུད་ལ་དྲན།།",
            ""
        ],
        null,
        [
            "སྐྱོ་ངོགས་ལ།།",
            "རབ་སྤྱོད་ད་དུང་བསྟན་རློམ་བདག་ལྟའི་",
            "རི་བོར་བསྒྱིངས་ཤིང་ངོ་མཐོན་སྨྲ།།",
            "འདི་མཐོང་ད་ནི་སྡེ་དགོན་གྲྭ་འཁོར་",
            "སྦྱིན་བདག་ངོ་ལྟ་སུ་ཞིག་སྤྲོ། །",
            "དམན་པའི་ས་བཟུང་གྱི་ན་",
            "ལྷགས་སྐྱོབ་ཙམ་ལ་བརྟེན་བྱས་ཁ་འོག་ལུས། །",
            "བཅུད་ཀྱང་ད་དུང་མཐོང་དོགས་",
            "བསམ་སྦྱོར་ནག་པོའི་རྩོལ་བ་ལ་ཞུགས་མང་།།",
            "ལྷག་བསམ་ཟླ་བ་ལོག་ལྟའི་རཱ་ཧུ་ལ་",
            "གདོང་འཇུག་ལས་དབང་མེད་བཅོམ།།",
            "དེ་སླད་ཉམ་ཆུང་དབེན་པའི་མལ་དུ་",
            "གནས་ཀྱང་ད་དུང་ཅི་ཞིག་མགུ།།",
            "ངེས་འབྱུང་སྙིང་ནས་མ་ལྡན་",
            "ལྟོ་གོས་བདེ་ཐབས་གྲོགས་སྟོབས་ལ་སོགས་ཀྱིས། །",
            "ཉེ་བར་འཁོར་ཞིང་འདུས་པའི་སློབ་མའི་",
            "ཚོགས་བཅས་དེ་"
        ],
        null,
        null,
        null,
        [
            "བས་མཐར་འཆི་བ་བསྒུགས་ཤིང་མཆིས་བཞིན་དུ། །",
            "མང་པོར་སྨྲས་ཀྱང་ཕན་མེད་ངལ་བའི་རྒྱུ། །",
            "དེ་ཕྱིར་འདི་ཙམ་དགོངས་པར་ཉེར་བསྟིམ་གསོལ།།",
            "སླད་མར་དངོས་སུ་མཇལ་སྨོན་གཞན་དུ་ན།།",
            "འདུས་བྱས་རང་མཚང་བསྟན་ནའང་དམ་ཚིག་གཞུང་། །",
            "ལེགས་པར་བསྲང་ན་སྐྱེ་དང་སྐྱེ་བར་ཡང་། །",
            "འབྲལ་མེད་ཐེག་ཆེན་ཆོས་ལ་ལྷན་སྤྱོད་སྨོན།།",
            "ཅེས་པ་འདི་རྒྱལ་སྲས་ཀརྨ་ལེགས་གྲུབ་ཀྱིས་སྙིང་གཏམ་",
            "བསླབ་བྱ་དགོས་གསུངས་པ་ལ་གདམས་པའོ།།",
            "༈ ཆོས་དབྱིངས་ནམ་མཁའ་ཡངས་པ་ཀློང་ཆེན་གྱི་རབ་འབྱམས། །",
            "ཐུགས་རྗེའི་ཉི་གཞོན་འབུམ་ཕྲག་བྱིན་རླབས་ཀྱི་གཟི་འབར།།",
            ""
        ],
        null,
        null,
        [
            "ལྟར་མེད་ཕྱོགས་བྲལ་ཆེན་པོའི་ལྟ་བ་ལ།།",
            "སྒོམ་མེད་གཡེང་འཁྲུལ་བྲལ་བ་སྒོམ་པའི་མཆོག །",
            "གཏད་མེད་ཡོངས་གྲོལ་སྤྱོད་པའི་རྒྱལ་པོ་ཡིས། །",
            "ཐོབ་ཤོར་བྲལ་བའི་འབྲས་བུ་རང་ལ་རྙེད།།",
            "བླ་མ་ཡི་དམ་ཕྱི་ནང་གཉིས་འཛིན་སྤངས།།",
            "སངས་རྒྱས་སེམས་ཅན་བཟང་ངན་བདག་གཞན་མེད།།",
            "སྐྱིད་སྡུག་ལེགས་ཉེས་རྨི་ལམ་རྒྱལ་སྲིད་འཇིགས།།",
            "ཁྱབ་གདལ་རྫོགས་ཆེན་བཙན་ས་ཟིན་པར་ཞུ།།",
            ""
        ],
        [
            "ཞེས་རིག་པ་འཛིན་པའི་དབང་ཕྱུག་ཁྲག་འཐུང་ཧཱུྃ་ཀར་གྱི་བཞེད་པ་སྐོང་ཕྱིར་ཕུལ་བའོ།།",
            "༈ ཀྱེ་མ༑ ",
            "དེང་སང་སྙིགས་མའི་རང་ཚུལ་གྱི། །",
            "རྣམ་འགྱུར་འདི་ལ་གཟིགས་མཛོད་ལ།།",
            "ཅིས་ཀྱང་དགོས་མེད་བློ་སྣ་བསྟུང་། །",
            "མི་མེད་རི་ཁྲོད་འགྲིམ་པར་ཞུ།།",
            "མི་ཚེ་རྨི་ལམ་ཡུད་ཙམ་འདིར། །",
            "རྣམ་མང་ཚིག་ཚོགས་ལོང་མེད་ཀྱི། །",
            "ཟབ་དོན་རྫོགས་ཆེན་ཡང་སྙིང་ལ།།",
            "ཁ་ཞེ་སྙིང་མཐུན་ཉམས་བཞེས་ཞུ།།",
            "ཁ་ལྟ་གོ་དྲེད་མ་ཤོར་བར། །",
            "རང་རིག་རྗེན་པ་ཧྲིག་གེ་ལ།།",
            ""
        ],
        null,
        [
            "དལ་འབྱོར་དོན་ལྡན་མཛད་པ་ལེགས།།",
            "ད་དུང་ཚེ་འདི་བློ་ཡིས་ཐོང་།།",
            "ལོང་མེད་སྒྲུབ་ལ་མྱུར་དུ་བརྩོན།།",
            "ཁེ་གྲགས་ལོ་འདོད་རྙེད་བཀུར་དང་། །",
            "ཚེ་འདིའི་ཞེན་འཁྲི་རྦད་ཀྱིས་ཆོད།།",
            "རང་རིག་གདོད་ནས་དག་པའི་ཀློང་། །",
            "འཁོར་འདས་གཉིས་མེད་གཞི་རྩ་བྲལ།།",
            "སྐྱེ་མེད་ཀློང་ནས་འགག་མེད་འཆར། །",
            "འགྱུར་མེད་ལྟ་བའི་ཡང་རྩེ་ལགས། །",
            "བློ་འདས་སྟོང་ཉིད་ཆེན་པོ་ལས། །",
            "གསལ་རིག་མ་བཅོས་ཧྲིག་གེ་བར། །",
            "རང་བཞིན་རང་བབས་ཟུང་འཇུག་ཆེ།།",
            ""
        ],
        [
            "བཅོས་མིན་གསལ་སྟོང་སྒོམ་པའི་མཆོག །",
            "གནས་སྐབས་ཅིར་འཆར་གང་བྱུང་ཀུན། །",
            "ཆོས་ཉིད་ངང་དུ་ཁྱབ་གདལ་གློད། །",
            "དག་སྣང་མོས་གུས་སྙིང་རྗེ་དང་། །",
            "དམ་སྡོམ་སྤྱོད་པ་འཛིན་མེད་སྤྱོད།།",
            "རང་རིག་རང་བབས་མངོན་གྱུར་ལས། །",
            "མཚན་བཅས་འབྲས་བུ་ཅི་ཞིག་བྱ།།",
            "ཐོབ་ཤོར་རེ་དོགས་ལས་འདས་པའི། །",
            "སྤྲོས་མེད་ཆོས་སྐུའི་གཏན་སྲིད་ཟིན།།",
            "མདོར་ན་རང་སེམས་གསལ་སྟོང་གི། །",
            "རང་བཞིན་བཟོ་མེད་མཇལ་བ་ལས། །",
            "འཇུར་འཛིན་སྒོམ་གྱིས་མ་བཅིངས་པར། །",
            "གུ་ཡངས་ཁྱབ་གདལ་མཛད་པར་ཞུ།།",
            "བདག་ནི་ཐོས་བསམ་སྒོམ་པའི་ནོར། །",
            "གང་གི་ཕྱོགས་ཀྱང་མི་ལྡན་པས། །",
            "གདམས་པའི་གནད་སྟོན་ནུས་མིན་ཀྱང་། །",
            "བཞེད་པ་སྐོང་ཕྱིར་གང་དྲན་སྨྲས། །",
            "དགེ་བས་འགྲོ་ཀུན་གྲོལ་བར་།",
            "ཅེས་རིག་གྲོལ་དབང་ཕྱུག་ཀརྨ་མདོ་སྡེ་ལ་གདམས་པའོ།།",
            ""
        ],
        null,
        [
            "གནས་ན་ཆོས་ཉིད་ཀྱི་རང་ལུགས། ",
            "འགྱུ་ན་ཡེ་ཤེས་ཀྱི་རོལ་རྩལ། ",
            "ཅིར་སྣང་དོན་དམ་གྱི་བླ་མ་དང་ལྷའི་རང་བཞིན་ཁོ་ན་མ་གཏོགས་",
            "བཟང་ངན་གྱི་བྱེ་བྲག་བདེན་གྲུབ་རྡུལ་ཙམ་མེད་པར། ",
            "གང་ཤར་ཆོས་ཉིད་ཀྱི་དཀྱིལ་འཁོར་ཆེན་པོ་དེ་ཉིད་ཀྱང་",
            "ཡེ་ནས་ཡིན་པ་མ་གཏོགས་གནས་སྐབས་",
            "བློས་བྱས་གོ་ཡུལ་གྱིས་བཅོས་པ་མ་ཡིན་པ་དང་། ",
            "འཕྲལ་སྣང་རྣམ་རྟོག་གི་འཕྲོ་འདུ་རྣམས་ཀྱང་། ",
            "གཞི་ལམ་རྒྱུ་སེམས་ཅན་གྱི་གནས་སྐབས་སུ་",
            "འཁྲུལ་རྟོག་སྣ་ཚོགས་ཀྱི་འཆར་ཚུལ་ལམ་རྣལ་འབྱོར་པའི་",
            "སྐབས་སུ་ཉམས་མྱོང་འཆར་སྒོའི་བྱེ་བྲག །",
            "འབྲས་བུ་སངས་རྒྱས་ཀྱི་སྐབས་སུ་",
            "མཁྱེན་བརྩེ་མཛད་ཕྲིན་གྱི་རྣམ་རོལ་ཡིན་ཕྱིར། ",
            "དེས་ན་རྣམ་པར་རྟོག་པ་སྤོང་ཡང་མི་སྤོང་།",
            "བསྒྱུར་ཡང་མི་།",
            "དགག་ཀྱང་མི་དགག་པར། ",
            "རང་ཤེས་རིག་པའི་རྒྱལ་པོས་ངོས་ཟིན་ན་",
            "ཐམས་ཅད་ཀྱི་རོལ་པར་ལྷུན་གྱིས་གྲུབ་ཚེ་སྒོམ་དུ་མ་གྱུར་པའི་དངོས་པོ་སྐྲ་རྩེ་ཙམ་ཡང་མི་ལུས་ཤིང་། ",
            "སྣང་གྲགས། ",
            "སྐྱིད་སྡུག །",
            "བཟང་ངན། ",
            "ལེགས་ཉེས་སོགས་མཐའ་དག་བདེན་མེད་སྒྱུ་མ་ཡེ་ཤེས་འཁོར་ལོ་ཉིད་དུ་ལ་ཟློས་ཤིང་། ",
            "དེ་ཚེ་ཆོས་གཞན་བྱ་རྒྱུས་དབེན་ལའཁོར་འདས་བདེ་སྡུག་རེ་དོགས་ཀྱི་",
            "རྫུན་ཁུངས་རྡིབ་ཅིང་འབྲས་བུ་ཡེ་རྫོགས་ཆེན་པོར་གཏན་སྲིད་།",
            "དེ་ལྟ་བུའི་ཉམས་བཞེས་ལས་རྣམ་པ་",
            "ཀུན་ཏུ་མ་གཡོས་པར་གནང་འཚལ་ལགས།། ",
            "༈ ཐེག་ཆེན་བསྟན་དར་འགྲོ་རྣམས་བདེ་ལ་",
            ""
        ],
        null,
        [
            "རེ་དོགས་ཞེན་འཛིན་ཐག་པ་ཆོད་མཛོད། །",
            "གང་བྱུང་བླ་མའི་ཐུགས་རྗེར་ཤེས་ཤིང་། །",
            "དཀའ་ཐུབ་སྙིང་རུས་ཡུས་ཀྱིས་མ་དྲེགས། །",
            "སྒོམ་ཡུན་གཤིས་དང་མཉམ་པ་མཛོད་དང་། །",
            "འཁོར་བའི་གཡུལ་ལས་རྒྱལ་བར་ངེས་སོ།།",
            "སྙིང་གཏམ་ཚིག་གསུམ་གདམས་ངག་འདི་ཉིད། །",
            "རྣལ་འབྱོར་འཇའ་ལུས་བསྟན་འཛིན་མཆོག་ལ།།",
            "སྣ་ཚོགས་རང་གྲོལ་གང་དེས་སྨྲས་པའི། །",
            "དགེ་བས་མཁའ་ཁྱབ་འགྲོ་གྲོལ་གྱུར་།",
            "༈ ན་མོ་གུ་རུ། ",
            "དེ་ཡང་ཆོས་ཐམས་ཅད་ཀྱི་ཡང་སྙིང་རྫོགས་ཆེན་ཟབ་པའི་",
            "མཐར་ཐུག་གི་དགོངས་དོན་བླ་ན་མེད་པ་ཉིད། ",
            "རྗེ་མཚན་ལྡན་བླ་མས་ལྷུག་པར་བསྟན་ཅིང་ངོ་སྤྲད་པའི་",
            "གནད་འགག་དེ་ཉིད་ཁོ་ན་ལ་ཆིག་དྲིལ་དུ་འབད་ན་",
            "ཐེག་པའི་བྱེ་བྲག་དང་གདམས་པའི་",
            "གནད་གསང་མཐའ་དག་གི་རང་མཚང་ལོན་ཕྱིར། ",
            "ཀུན་རྫོབ་འཁྲུལ་པ་ར་རི་བྱིས་པ་མགོ་སྐོར་གྱི་",
            "ཆོས་རྣམས་ཐམས་ཅད་རྨི་ལམ་གྱི་",
            "ལྟད་མོ་ལྟར་འགྱུར་བ་གོར་མ་ཆག་ཅིང་། ",
            "དེའི་ཚེ་ལམ་གྱི་ཆ་རྐྱེན་རྨི་ལམ་འོད་གསལ་རོ་སྙོམས་",
            "ཐབས་ལམ་སོགས་ཀྱི་ཟབ་གནད་རྣམས་ཀྱང་",
            "གནས་སྐབས་སུ་ལམ་རྟགས་ཀྱི་ཡོན་ཏན་དང་",
            "བོགས་འདོན་ཆེ་བར་གཞིར་བཅས་ཀྱང་། ",
            "མཐར་ཐུག་དོན་གྱི་སྙིང་པོ་གནད་གསང་འདི་ཉིད་",
            "མ་རིག་ན་ཁམས་གསུམ་གྱི་གོ་འཕང་ལས་མི་འདའ་བས། ",
            "དེས་ན་ཀ་དག་རང་རིག་རང་བབས་ཆེན་པོར་",
            "སྒོམ་མེད་མ་བཅོས་ལྷུག་པ་ཡེ་ཇི་བཞིན་པའི་",
            "གནས་ལུགས་ལ་བཟོ་བཅོས་ཀྱི་ལྷད་དང་མ་འདྲེས་པར། ",
            "གུ་ཡངས་ཁྱབ་གདལ་ཆེན་པོའི་ངང་ལས་མ་གཡོས་ཤིང་། ",
            "འགྲོ་འདུག་ཟ་ཉལ་སྐྱིད་སྡུག་དལ་བྲེལ་ལེགས་ཉེས་ཐམས་ཅད་དང་བསྲེ་ཞིང་།",
            ""
        ],
        [
            "སྟོང་ཉིད་སྙིང་རྗེ་ཟུང་འཇུག་ཆེན་པོའི་ཀློང་།",
            "དཔལ་ལྡན་བླ་མ་མཆོག་གི་ཞབས་འབྲིང་ལ་བརྩོན་པར་།",
            "འདིས་མཚོན་དགེ་བ་མ་ལུས་གཅིག་བསྡོམས་པའི། །",
            "དགེ་འབྲས་མི་ཟད་མཐུ་ཡིས་འགྲོ་ཀུན་ཀྱང་། །",
            "འདི་དོན་རྟོགས་ནས་འཁོར་བ་དོང་སྤྲུག་ཅིང་། །",
            "ཀུན་བཟང་ཡངས་པ་ཆེན་པོར་གྲོལ་བར་།",
            "ཅེས་པ་ནི་བདེ་ཆེན་སྟོང་གསལ་མེ་དཔུང་རྩལ་ལ་གདམས་པའོ།།",
            "༈ ན་མོ་གུ་རུ་རཏྣ་བྷྱཿ ",
            "སྐལ་ལྡན་སྤྲུལ་པའི་སྐྱེས་མཆོག་གསན་མཛོད་དང་། །",
            "དམ་ཆོས་གཤའ་མ་སྙིང་ནས་མཛད་དགོངས་ན།།",
            ""
        ],
        [
            "ཁ་ཤས་ཚིག་གི་དགོས་དུས་ཕན་པར་དཀའ།།",
            "རང་ཉིད་མ་སྨིན་གཞན་དོན་སྐལ་བས་དབེན།།",
            "བྱ་བྱེད་བློ་མང་མི་ཚེ་སྟོང་ཟད་རྒྱུ། །",
            "དགོན་འཛིན་འཁོར་སྐྱོང་རང་དོན་བརླག་པར་ཟད།།",
            "བྱ་བཏང་རི་ཁྲོད་གྲུབ་ཐོབ་ཕ་ཕོག་ཡིན།།",
            "ཅིས་ཀྱང་བླ་མའི་གདམས་ངག་བསྒོམ་པར་ཞུ།།",
            "གདོད་མའི་གནས་ལུགས་ཆོས་སྐུ་རང་ལ་མཆིས།།",
            ""
        ],
        [
            "མ་རྟོགས་འཁྲུལ་པས་འཁོར་བའི་གཏིང་རྡོ་བྱེད།།",
            "རིག་དང་མ་རིག་འཁོར་འདས་ལམ་གྱིས་ཕྱེ།།",
            "རང་རིག་རྗེན་པར་རྟོགས་ན་དེ་ཀ་རང་། །",
            "གནས་ལུགས་རང་བབས་སྐྱོང་གནད་མི་ཤེས་ན།།",
            "འཇུར་སྒོམ་སྡུག་བཙིར་སྲོག་རླུང་ལྡང་བའི་རྒྱུ། །",
            "འཕྲོ་གནས་འགྱུ་རྟོག་གང་ཤར་གདོང་དེད་ལས། །",
            "དགག་སྒྲུབ་རེ་དོགས་སྒོམ་གྱི་བྱུར་རྡོ་ལགས། །",
            "སྣང་གྲགས་རྒྱལ་བའི་དཀྱིལ་འཁོར་རང་སེམས་མདངས། །",
            "ལྷུན་གྲུབ་འོད་སྣང་སྣོད་བཅུད་དག་པའི་དབྱིངས། །",
            "ཐམས་ཅད་ཟུང་འཇུག་མཉམ་ཡངས་ཁྱབ་གདལ་ཀློང་། །",
            "ཡེངས་འཛིན་ཞེན་པ་མེད་པར་སྐྱོང་མཛོད་དང་། །",
            "བདག་འཛིན་ཟད་ན་བར་ཆད་ཡུལ་དང་བྲལ།།",
            "དག་སྣང་འབྱོངས་ན་འགྲོ་དོན་ལྷུན་གྱིས་གྲུབ།།",
            ""
        ],
        [
            "ཉམས་རྟོགས་མཐར་ཕྱིན་སངས་རྒྱས་བསྒྲུབ་རྒྱུ་དབེན།།",
            "ཚེ་གཅིག་བྱང་ཆུབ་གཏན་སྲིད་འཛིན་པར་ཞུ།།",
            "ཞེས་སྤྲུལ་པའི་སྐུ་མཆོག་ཀུན་བཟང་ཆོས་དབྱིངས་རྣམ་རོལ་ལ་ཕུལ་བའོ།།",
            "༈ ཨེ་མ༑ ",
            "སྐལ་ལྡན་རིག་པ་འཛིན་པ་ཁྱེད་ཀྱིས། །",
            "ཇི་ལྟར་བྲིས་པའི་དོན་འབྲས་དེ་བཞིན། །",
            "ཐེག་པའི་མཐར་ཐུག་རྫོགས་པ་ཆེན་པོའི། །",
            "ཉམས་ལེན་སྐྱོང་ཚུལ་འདི་བཞིན་མཛོད་དང་། །",
            "གཞི་ལམ་འབྲས་སོགས་ཁ་བཤད་མང་པོས། །",
            "སྒོམ་ཆེན་ལྟ་བ་ཁ་ཁྱེར་མིན་པར། །",
            "རང་རིག་སོ་མ་མ་བཅོས་གནས་ལུགས།།",
            "དེ་ཉིད་བཟོ་མེད་ལྷུག་པར་ཞོག་དང་། །",
            "དེ་ལས་སྣང་བ་རྣམ་རྟོག་ཅིར་འཆར། །",
            "དགག་སྒྲུབ་སྤོང་བསྒྱུར་ཞེན་འཛིན་མེད་པར། །",
            "དེ་ཀའི་ངོ་ཐོག་ཅེར་གྱིས་ལྟོས་དང་། །",
            "རྦ་རླབས་རྒྱ་མཚོའི་ངང་ལས་མི་འདའ།།",
            "རྐྱེན་ངན་ན་ཚ་སྡུག་བསྔལ་གང་བྱུང་།།",
            ""
        ],
        [
            "སྟོང་ཉིད་ཡེ་ཤེས་དོན་དང་བསྲེ་ཞིང་།།",
            "ཀུན་རྫོབ་རྨི་ལམ་ལྟ་བུའི་ཚོར་བ། །",
            "འགྲོ་བའི་སྡིག་སྡུག་འཁུར་བློར་སེམས་བསྐྱེད། །",
            "སེམས་ཉིད་གནས་ལུགས་མཉམ་བཞག་ངོ་བོ། །",
            "འཕྲོ་བར་སྣང་ཡང་ཆོས་ཉིད་རང་རྩལ། །",
            "གནས་འགྱུ་གང་ཡང་རང་ངོ་རིག་།",
            "ཐམས་ཅད་སྐུ་གསུམ་ལྷུན་གྲུབ་ཆེན་པོ། །",
            "ཉོན་མོངས་ངན་གོམས་རང་གར་མི་གཏང་། །",
            "བཟང་ལོད་ངར་འཛིན་མངའ་ཐང་མི་བསྐྱེད།།",
            "རང་བབས་ཆོས་སྐུ་སྤྲོས་བྲལ་ཀློང་ནས།།",
            "དག་སྣང་མོས་གུས་སྙིང་རྗེར་རྩལ་སྦྱོངས།།",
            "ཉིན་མཚན་རྨི་ལམ་འཆི་ཁ་བར་དོ། །",
            "ཐམས་ཅད་བདེན་མེད་སྒྱུ་མར་ཤེས་པས། །",
            "འཁོར་བའི་རུ་ལོག་ཆོས་སྐུ་ཁོར་ཡུག །",
            "ཀ་དག་ལྷུན་གྲུབ་བཙན་ས་བཟུང་མཛོད། །",
            "ཉམས་ལེན་འགག་དོན་ཚིག་གསུམ་གནད་དྲིལ།།",
            ""
        ],
        [
            "མཁའ་འགྲོའི་ཚོགས་ཁང་རྒོད་ཚང་ཕུག་ནས།།",
            "མགུར་དབྱངས་སྙན་པོའི་གདབ་ལེན་ཕུལ་བས། །",
            "འདི་ཡི་དགེ་བས་འགྲོ་གྲོལ་གྱུར་།",
            "ཅེས་དབོན་པོ་ཀརྨ་དོན་གྲུབ་ལ་གདམས་པའོ།།",
            "༈ སྲིད་པ་གསུམ་ན་ཟླ་བྲལ་བའི། །",
            "བླ་མ་ཡིད་བཞིན་ནོར་བུ་མཆོག །",
            "དམིགས་མེད་བརྩེ་ཆེན་ཐུགས་རྗེ་ཡིས། །",
            "དུས་དང་རྣམ་པ་ཐམས་ཅད་དུ། །",
            "གཡེལ་བ་མེད་པར་གཟིགས་སུ་གསོལ།།",
            "འཁོར་བ་མཐའ་མེད་གཏན་འཁྱམས་པའི། །",
            "ཉམ་ཐག་རྨོངས་པའི་འགྲོ་བ་ཀུན། །",
            "བདེ་ཆེན་བྱང་ཆུབ་སྙིང་པོའི་ཞིང་།།",
            "མྱུར་བ་ཉིད་དུ་བསྒྲོད་པར་།",
            ""
        ],
        [
            "ཀྱཻ། ",
            "སྐལ་ལྡན་གྱི་རྣལ་འབྱོར་པ་གསོན་དང་། །",
            "འཁོར་བའི་སྡུག་བསྔལ་གྱི་ཤུགས་དྲག །",
            "ཚེ་འདིའི་སྣང་བ་ནི་ཡུན་ཐུང་། །",
            "བག་ཆགས་ངན་པ་ནི་ཚན་ཆེས།།",
            "ཉམས་ལེན་སྙིང་པོ་རྩེ་གཅིག་ཏུ་དྲིལ་ནས་",
            "འཁོར་བའི་གཡུལ་ལས་ད་རེས་རྒྱལ་བ་ཞིག་མ་བྱུང་ན་",
            "ཅི་བྱས་དོན་མེད་ཀྱི་རང་བཞིན་ཁོ་ན་ལས་མ་འདས་པས། ",
            "དེས་ན་གང་ལའང་ཞེན་པ་མེད་པར་",
            "ཚེ་འདི་བློ་ཡིས་ཐོང་ལ་ཅིས་ཀྱང་དགོས་མེད་།",
            "རང་རིག་ཆོས་སྐུའི་རང་ཞལ་མ་མཐོང་ན་",
            "མི་ཚེ་ཆོས་ལ་བསྐྱལ་བར་རློམས་ཀྱང་འཆི་ཁར་ཕན་པ་།",
            ""
        ],
        [
            "ཡེངས་མེད་དྲན་རིག་མ་བསྐྱངས་ན་",
            "རྣམ་རྟོག་རང་གར་འཆོར། ",
            "རྐྱེན་ངན་ལམ་དུ་མ་ལྷོང་ན་",
            "སྒོམ་གྱི་བོགས་མི་འཐོན། ",
            "བླ་མ་སངས་རྒྱས་སུ་མ་མཐོང་ན་",
            "བྱིན་རླབས་ཀྱི་ཚན་ཁ་མི་འབབ། ",
            "སྙིང་རུས་རྩེ་གཅིག་མ་བྱས་ན་",
            "ཉམས་རྟོགས་ཀྱི་དྲོད་རྟགས་མི་འབྱུང་བས། ",
            "དེས་ན་སྐྱིད་སྡུག་ལེགས་ཉེས་བཟང་ངན་གྱི་འཆར་སྒོ་ཇི་སྙེད་པ་",
            "གང་ཤར་རང་གྲོལ་ཁྱབ་གདལ་ཆེན་པོར་ཐག་ཆོད་པའི་ངང་།",
            "དག་སྣང་མོས་གུས་སྙིང་རྗེ་བྱང་སེམས་དམ་སྡོམ་ཐམས་ཅད་",
            "རང་སེམས་དཔང་དུ་ཚུགས་པའི་ངང་ནས་",
            "དོན་གཉིས་ལྷུན་གྲུབ་ཏུ་མཛད་།",
            "ཞེས་རྣལ་འབྱོར་མཐོང་གྲོལ་རྒྱལ་པོ་ལ་གདམས་པའོ།།",
            "༈ ཀྱེ་མ་དལ་འབྱོར་མི་ལུས་ཡང་ཡང་མི་ཐོབ་",
            "ད་རེས་སྟོང་ལོག་མ་བྱེད་དོན་དང་ལྡན་པར་མཛོད། །",
            "འདུས་བྱས་མི་རྟག་མྱུར་དུ་འཆི་དུས་",
            "ཆོས་མིན་ཅིས་ཀྱང་ཕན་པ་མེད།།",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null
    ]
}