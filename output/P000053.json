{
    "version": "P000053",
    "reviewed_text": [
        [
            "༄༅། །ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་གཅོད་ཀྱི་",
            "མན་ངག་གི་གཞུང་བཀའ་ཚོམས་ཆེན་མོ་བཞུགས་སོ།། ",
            "མཛད་པ་པོ། ",
            "མ་གཅིག་ལབ་ཀྱི་སྒྲོན་མ། ",
            "༄༅། །པྲ ཝ ཅ ན",
            "མ ཧཱ ག ཉྫོ ནཱ མ གཾ བྷཱི ར པྲ ཛྙཱ པཱ ར མི ཏཱ ཙྪེ དོ",
            "པ དེ ཤ གྲ ནྠོ བི ཧ ར ཏི སྨ། ། ",
            "༄༅། །ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་གཅོད་ཀྱི་",
            "མན་ངག་གི་གཞུང་བཀའ་ཚོམས་ཆེན་མོ་བཞུགས་སོ།། ",
            "མི་སྨྲ་མི་བསམ་བསམ་དུ་མེད་པའི་ངང་། །",
            "ཡུལ་འདས་དམིགས་མེད་དབྱིངས་ལ་ཕྱག་འཚལ་ལོ། །",
            "༈ གཅོད་ཀྱི་བཀའ་ཚོམས་ཆེན་མོ་འདི། །",
            "༈ འགའ་ལ་ཕན་སྙམ་ཡི་གེར་དགོད།།",
            "༈ བདུད་ཀྱི་རྩ་བ་རང་གི་སེམས། །",
            "ཡུལ་སྣང་ཅིར་ཡང་རིག་པ་ལ།།",
            ""
        ],
        [
            "ཞེན་ཅིང་ཆགས་པས་བདུད་ཀྱིས་ཟིན།།",
            "སེམས་ལ་ཡུལ་དུ་བཟུང་བས་བསླད། །",
            "༈ བདུད་ལ་རྣམ་པ་བཞི་རུ་དབྱེ།།",
            "ཐོགས་བཅས་ཕྱི་ཡུལ་ལ་བརྟེན་པ། ",
            "མཆན། ",
            "བདུད་དང་ཐོགས་མེད་ནང་གི་བློས་བརྟགས་ལ་",
            "བརྟེན་པ། ",
            "མཆན། ",
            "བདུད། །",
            "དགའ་བྲོད་ཡོན་ཏན་མངོན་ཞེན་ལ་བརྟེན་པ། ",
            "མཆན། ",
            "བདུད་དང་སྙེམས་བྱེད་གཉིས་འཛིན་གྱི་རྣམ་རྟོག ",
            "མཆན། ",
            "བདུད། །",
            "དེ་ཡང་སྙེམས་བྱེད་བདུད་དུ་འདུས།།",
            "༈ ཐོགས་བཅས་བདུད་ལ་གྲངས་མང་ཡང་། །",
            "དབང་པོའི་ངོ་ལ་སྣང་བ་ལ།།",
            "དགག་སྒྲུབ་དཔྱད་པས་ཐོགས་བཅས་བདུད། །",
            "ངེས་པར་བཟུངས་པས་འཁོར་བར་བཅིངས།།",
            ""
        ],
        [
            "༈ གཟུགས་ནི་གཟུགས་ཀྱི་ངོ་བོས་སྟོང་། །",
            "གཟུགས་ལ་མ་ཆགས་སྟོང་པར་བསྒོམ།།",
            "གཟུགས་ལ་ངེས་པར་མ་ཆགས་པས། །",
            "རྟག་པར་འཛིན་པའི་བདུད་ལས་གྲོལ།།",
            "སྟོང་པ་ཡིད་ལ་མ་བསྒོམས་པས། །",
            "ཆད་པའི་བདུད་ལས་ངེས་པར་གྲོལ།།",
            "གཟུགས་སྣང་དགག་ཏུ་མི་བཏུབ་སྟེ༑།",
            "ངེས་པར་མ་བཟུངས་རང་སྣང་འོད། །",
            "སྒྲ་དང་དྲི་དང་རོ་དང་།",
            "ཡིད་ལ་སོགས་པ་དེ་བཞིན་གྲོལ།།",
            ""
        ],
        [
            "ཡིད་ནི་ཐོགས་མེད་བདུད་ཡིན་ཏེ།།",
            "དབང་པོའི་སྒོ་ལས་བྱུང་བས་ན།།",
            "ཐོགས་བཅས་བདུད་དུ་བསྟན་པ་ཡིན།།",
            "དབང་པོའི་ངོས་ལ་སྣང་བ་རྣམས། །",
            "རང་གྲོལ་དགོངས་པས་ཐད་ཀར་བཅད།།",
            "དབྱེར་མེད་གཏི་མུག་ཆེན་པོར་བསྒྱུར།།",
            "༈ ཐོགས་མེད་བདུད་ཀྱི་བྱུང་ཚུལ་ནི། །",
            "ཡིད་ཡུལ་བྱུང་ཚུལ་བཟང་དང་ངན།།",
            ""
        ],
        [
            "རང་གི་རྟོག་པས་ཕྱེས་པ་རྣམས༑ །",
            "ཐོགས་མེད་བདུད་དུ་བསྟན་པ་ཡིན།།",
            "རང་བྱུང་སེམས་ལས་མ་གཏོགས་པ། །",
            "ལྷ་བཟང་ལྷ་རུ་འཛིན་པ་དང་། །",
            "འདྲེ་ངན་འདྲེ་རུ་འཛིན་པ་དང་༑ །",
            "ཡིད་ཀྱི་རེ་དྭོགས་འགྱུ་བྱེད་རྣམས། །",
            "རང་བདུད་རང་ལ་ལྷོངས་པ་ཡིན།།",
            "༈ ཆོས་དབྱིངས་ཀློང་ཆེན་དྭངས་གསལ་ལས། །",
            "དྲན་རྟོག་ཅིར་ཡང་འཆར་བ་ཡིན།།",
            "དཔེར་ན་རྒྱ་མཚོ་གཡོ་མེད་ལས། །",
            "རྦ་རླབས་ལ་སོགས་འབྱུང་བ་བཞིན། །",
            "དེ་ལྟར་རྟོགས་པའི་སྐྱེས་བུ་ཡིས། །",
            "བཅས་བཅོས་མི་དགོས་རང་སར་།",
            "ཕན་གནོད་མི་འབྱུང་དབྱིངས་སུ་གྲོལ།།",
            ""
        ],
        [
            "ཆོས་ཉིད་དབྱིངས་ནས་རང་ཤར་ལ།།",
            "ཕྲག་དོག་དགག་བསྒྲུབ་བྱར་མི་རིགས། །",
            "དགག་བསྒྲུབ་མ་བྱས་རང་བྱུང་སེམས། །",
            "༈ དགའ་བྲོད་བདུད་ཀྱི་བྱུང་ཚུལ་ནི། །",
            "ཐུན་མོང་བདུད་དང་མཆོག་གི་བདུད། །",
            "རིགས་འཁྲུལ་སེམས་ལས་བྱུང་བ་ཡིན།།",
            "༈ གཉན་སར་འདྲེ་ཡིས་མ་ཚུགས་པས། །",
            "རློམ་སེམས་སྐྱེས་པ་དགའ་བྲོད་བདུད། །",
            "བྱིན་བརླབས་ནུས་པའི་རྟགས་བྱུང་བས། །",
            "བསོད་ནམས་ནོར་རྫས་གཡེང་བའི་བདུད། །",
            "ཁེ་གྲགས་དགྲ་གཉེན་སྤྲོ་བའི་བདུད། །",
            "ལྷ་འདྲེས་དངོས་གྲུབ་སྟེར་བ་དང་། །",
            "བུ་དང་མཛའ་བཤེས་འཁོར་འདུས་།",
            "དགའ་ཞིང་བྲོད་པས་དགའ་བྲོད་བདུད། །",
            "༈ ཡོན་ཏན་ཅི་བྱུང་ཅི་ཤར་ཡང་། །",
            "ཡུལ་སེམས་གཉིས་སུ་མེད་པའི་བློས། །",
            "ཡོན་ཏན་དག་ཏུ་མི་གཟུང་བར། །",
            "རྨི་ལམ་དག་གི་ཡུལ་བཞིན་དུ། །",
            "རང་བཞིན་ཞེན་པ་མེད་པར་སྤྱད།།",
            "མཚར་མོའི་བྱད་ཀྱིས་རང་མཛེས་ལྟར། །",
            "རང་བྱུང་རང་ལ་བརྒྱན་པ་ཡིན།།",
            ""
        ],
        [
            "དེ་ལ་རློམས་སེམས་སྐྱེ་རྒྱུ་མེད།།",
            "སྐྱེས་ན་རིགས་འཁྲུལ་འཛིན་པས་བསླད། །",
            "འཛིན་མེད་རང་ལུགས་སྤྱོད་མཆོག་འདི། །",
            "བློ་ལྡན་རྣམས་ཀྱི་ཐུགས་ལ་སྦོས།།",
            "༈ མཆོག་གི་བདུད་ལ་རྣམ་པ་གཉིས། །",
            "ལམ་དང་འབྲས་བུ་གཉིས་སུ་བསྟན།།",
            "༈ སྤྲོས་བྲལ་ལྟ་བས་བྲོད་པ་དང་། །",
            "མཉམ་ཉིད་སྒོམ་པས་བྲོད་པ་དང་། །",
            "༈ རྟོག་མེད་སྤྱོད་པས་བྲོད་པ་དང་། །",
            "ཉམས་ལེན་ལམ་གྱིས་བྲོད་པ་རྣམས། །",
            "བག་ཙམ་ཡུལ་དུ་སྤྱད་པས་ན༑།",
            "ལམ་དུ་མི་འགྲོ་བདུད་ཀྱི་ལས། །",
            "༈ ལྟ་སྒོམ་བརྡ་རུ་བསྟན་པ་ལས། །",
            "ངེས་པར་ཡིད་ལ་བྱ་རྒྱུ་མེད།།",
            "མ་འགགས་ཅིར་ཡང་འཆར་བ་ལ༑།",
            ""
        ],
        [
            "ལྟ་བའི་བསམ་པ་མ་འཆའ་བར། །",
            "མཉམ་ཤར་ཕྱོགས་མེད་དབྱིངས་སུ་བསྐྱུར། །",
            "མི་ལྟ་བ་ནི་གཅོད་ཀྱི་མཆོག །",
            " ༈ ཀུན་ཀྱང་རང་བྱུང་སེམས་ཡིན་པས། །",
            "སྒོམ་མཁན་གཅིག་གིས་བསྒོམ་དུ་མེད།།",
            "ཅི་བྱུང་རང་ཤར་བྱུང་ཚོར་རྣམས། །",
            "ལྷན་ནེ་ལྷང་ངེ་ལྷམ་མེར་།",
            "དོན་མི་འགྱུར་བས་ལྷན་ནེ་བ། །",
            "ངེས་པར་རྟོགས་པས་ལྷང་ངེ་བ། །",
            "རང་སར་གྲོལ་བས་ལྷམ་མེ་བ། །",
            "དཔེར་ན་མར་ལ་མར་བཞག་བཞིན། །",
            "མ་བསྒོམས་པ་ཡི་བསམ་གཏན་ཏེ༑།",
            "དེ་ནི་སྒོམ་པའི་མཆོག་ཡིན་ནོ།།",
            "༈ རང་སྤྱོད་ཤུགས་འབྱུང་རང་གྲོལ་ལ།།",
            "ཆེད་དུ་བྱས་ནས་སྤྱད་དུ་མེད།།",
            ""
        ],
        [
            "མཉམ་ཤར་གཉེན་པོས་བཟུང་དུ་མེད༑།",
            "གཅུད་དཔེར་ལ་ལར་བདུད་ཟེར་བ་འདུག",
            "མཆན། ཀྱང་རང་བྱུང་ཡིན་ཤེས་ན།།",
            "རང་ལ་རང་གྲོལ་བཀག་པ་མེད།།",
            "རྟོགས་པའི་ཁྱད་པར་བཙན་པས་ན།།",
            "ངེས་པར་སྤྱོད་པ་དགག་ཏུ་མེད།།",
            ""
        ],
        [
            "མ་རྟོགས་སྤྱོད་པ་མི་བྱ་སྟེ།།",
            "གདམས་ངག་འདི་ཡི་བཞེད་ལུགས་ཀྱིས། །",
            "དམ་པའི་བྱིན་རླབས་གདིང་ལྡན་གྱིས། །",
            "རྣམ་རྟོག་དག་ལ་ཐོག་བརྫིས་བྱ།།",
            "རིམ་གྱིས་བྱིན་རླབས་ཞུགས་ནས་ནི། །",
            "ངེས་པར་རྟོགས་པ་འཆར་བར་འགྱུར།།",
            "ངེས་པར་གསུངས་པའི་གདམས་ངག་འདི། །",
            "སྤྱོད་ཡུལ་ཀུན་ལས་འདས་པ་ཡིན།།",
            "མི་སྤྱོད་སྤྱོད་པའི་མཆོག་ཏུ་གསུངས།།",
            "༈ ཉམས་སུ་གང་ཡང་མི་ལེན་ན།།",
            ""
        ],
        [
            "དེ་ཡིས་ཉམས་སུ་བླངས་པ་ཡིན།།",
            "ཉམས་ནི་ཤེས་བྱ་བློ་ཡི་ཉམས། །",
            "ཡང་དག་དོན་དུ་མྱང་དུ་མེད།།",
            "སྐྱེ་མེད་ལོགས་ནས་བླང་དུ་མེད།།",
            "ཉམས་སུ་བླངས་པས་ཆོས་ཉིད་ཉམས། །",
            "བློ་སྣང་ཡུལ་དུ་བཅད་པས་བློས། །",
            "ཡུལ་དུ་མ་ཆགས་ཉམས་ལེན་ནི། །",
            "ཐར་པའི་ལམ་མཆོག་བླ་མའི་ཞལ། །",
            "༈ འབྲས་བུའི་བདུད་ནི་འདི་བཞིན་ནོ།།",
            "ཉན་ཐོས་རང་རྒྱལ་ལ་སོགས་པའི། །",
            "གྲུབ་མཐའ་ཐེག་པའི་འབྲས་བུ་ནི། །",
            "སྐུ་གསུམ་ངེས་པར་འཐོབ་འདོད་པས། །",
            "འདོད་པ་དང་བཅས་བྲོད་པས་བདུད༑ །",
            " ༈ ལུས་ངག་ཡིད་གསུམ་རང་བཞིན་ལ།།",
            "སྐུ་གསུམ་འབྲས་བུར་བསྟན་པ་ལས། །",
            "སངས་རྒྱས་ལོགས་ནས་བསྒྲུབ་ཏུ་མེད།།",
            ""
        ],
        [
            "རང་ལས་སྤངས་ཏེ་བཙལ་གྱུར་ན།།",
            "བསྐལ་བ་བྱེ་བ་དུ་མར་ཡང་། །",
            "བསྒྲུབས་པས་ཐོབ་པར་མི་འགྱུར་བས། །",
            "མི་བཙལ་མི་བསྒྲུབ་རང་བཞིན་།",
            "རེ་བ་མེད་པ་གཅོད་ཀྱི་གདེང་། །",
            "མི་རེ་དྭོགས་པའི་མཐའ་དང་བྲལ།།",
            "འཛིན་པའི་ཐག་པ་བཅས་པ་ལས། །",
            "ངེས་པར་སངས་རྒྱས་ག་ལ་མཆིས།།",
            "༈ བདུད་ལ་བཞི་རུ་ཕྱེས་ལགས་ཀྱང་། །",
            "སྙེམས་བྱེད་བདུད་དུ་འདུས་པ་ཡིན།།",
            "༈ དངོས་པོའི་ཡུལ་ལ་སྙེམས་ཞུགས་པས། །",
            "ཐོགས་བཅས་བདུད་དུ་བསྟན་པ་ཡིན༑།",
            ""
        ],
        [
            "༈ དངོས་པོའི་ཡུལ་གྱི་ཆགས་སྡང་རྣམས། །",
            "རྩ་བ་སྙེམས་སུ་རྟོགས་ཙམ་ན།།",
            "དཔེར་ན་རྩིག་གསེབ་དུ་བ་ཡང་། །",
            "ཐབ་ཀྱི་མེ་བུས་རང་ཞི་ལྟར༑ །",
            "སྙེམས་ཐག་ཆོད་པས་དངོས་འཛིན་གྲོལ།།",
            "འགོག་པ་བཞིན་དུ་ཡུལ་མི་།",
            "རྩ་བྲལ་རྟོགས་པས་ཐོགས་བཅས་བདུད། །",
            "ངེས་པར་བདུད་རྣམས་ཆོད་པ་ཡིན།།",
            "དཔེར་ན་སྒྱུ་མ་མཁན་པོ་བཞིན། །",
            "སྣང་ཡང་ཆགས་སེམས་མི་འབྱུང་ངོ་།།",
            "དེ་བས་སྙེམས་ཀྱི་ཐག་པ་ཆོད།།",
            ""
        ],
        [
            "བཅད་པས་ཆོད་པ་མ་ཡིན་ཡང་། །རྩ་བྲལ་རྟོགས་ན་ཟུང་མི་ཐུབ།།",
            "ཆོས་དབྱིངས་ཀློང་དུ་གྲོལ་བར་འགྱུར།།",
            "རྩིས་གདབ་མེད་པའི་ལ་བཟླ་གཅེས།།",
            "༈ ཐོགས་མེད་བདུད་ཀྱང་སྙེམས་སུ་འདུས།།",
            "དུག་ལྔ་ལ་སོགས་ཉོན་མོངས་དང་། །",
            "མཐོང་མེད་འདྲེ་ལ་འཇིགས་པ་དང་། །",
            "དངོས་མེད་ལྷ་ལ་རེ་བ་དང་། །",
            "དེ་བཞིན་ཡིད་ཡུལ་རེ་དྭོགས་རྣམས། །",
            "སྙེམས་བྱེད་ལས་བྱུང་སྙེམས་ཀྱི་བདུད། །",
            "༈ ཞེ་སྡང་རང་སར་གྲོལ་བ་ཡང་། །",
            "སྙེམས་བྱེད་རྩ་བ་ཆོད་ལས་བྱུང་།།",
            ""
        ],
        [
            "བཙོ་བསྲེག་དམྱལ་བའི་བདུད་ལས་ཐར།།",
            "མེ་ལོང་ལྟ་བུའི་ཡེ་ཤེས་ཐོབ།།",
            "འདོད་ཆགས་རང་སར་གྲོལ་བ་ཡང་། །",
            "སྙེམས་བྱེད་རྩ་བ་ཆོད་ལས་བྱུང་།།",
            "བཀྲེས་སྐོམ་ཡི་དྭགས་བདུད་ལས་ཐར།།",
            "སོ་སོར་རྟོགས་པའི་ཡེ་ཤེས་ཐོབ།།",
            "གཏི་མུག་རང་སར་གྲོལ་བ་ཡང་། །",
            "སྙེམས་ཀྱི་རྩ་བ་ཆོད་ལས་བྱུང་།།",
            ""
        ],
        [
            "བཀོལ་སྤྱོད་བྱོལ་སོང་བདུད་ལས་ཐར།།",
            "ཆོས་ཀྱི་དབྱིངས་ཀྱི་ཡེ་ཤེས་ཐོབ།།",
            "ཕྲག་དོག་རང་སར་གྲོལ་པ་ཡང་། །",
            "སྙེམས་ཀྱི་རྩ་བ་ཆོད་ལས་བྱུང་།།",
            "འགྱུར་བྱེད་མི་ཡི་བདུད་ལས་ཐར།།",
            "བྱ་བ་གྲུབ་པའི་ཡེ་ཤེས་ཐོབ།།",
            "ང་རྒྱལ་རང་སར་གྲོལ་བ་ཡང་། །",
            "སྙེམས་ཀྱི་རྩ་བ་ཆོད་ལས་བྱུང་།།",
            ""
        ],
        [
            "འཐབ་རྩོད་ལྟུང་བའི་བདུད་ལས་ཐར༑།",
            "མཉམ་པ་ཉིད་ཀྱི་ཡེ་ཤེས་ཐོབ།།",
            "སྙེམས་ཐག་མ་ཆོད་དུག་ལྔ་ཡང་། །",
            "སྙེམས་ཆོད་རང་གྲོལ་ཡེ་ཤེས་སོ།།",
            "༈ དེས་ན་ཐམས་ཅད་སྙེམས་སུ་འདུས༑།",
            "གངས་དཀར་སྟོད་ཀྱི་སེངྒེ་བཞིན། །",
            "ཉམ་ང་བག་ཚ་མ་བྱས་པར། །",
            "སྙེམས་མེད་གདེང་དང་ལྡན་གྱུར་ན།།",
            "སྣང་སྲིད་ལྷ་འདྲེས་ལྡང་མི་ནུས།།",
            ""
        ],
        [
            "བརྒྱ་ལ་ལངས་ཀྱང་གདམས་ངག་གསལ།།",
            "རང་གི་ཆོ་འཕྲུལ་ཡིན་ཤེས་ན།།",
            "ངེས་པར་རྩལ་སྦྱོང་ཆེན་པོར་འགྲོ།།",
            "དྲན་རྒྱུན་བཅད་ནས་མི་བསྒོམས་ཏེ།།",
            "རང་ཤར་རྟོགས་པས་ཆོག་པ་ཡིན།།",
            "ནད་རིམས་ལ་སོགས་དེ་བཞིན་མཚུངས།།",
            ""
        ],
        [
            "རྩ་བྲལ་རྟོགས་ནས་ཆོད་པ་འདི། །",
            "གདམས་ངག་ཀུན་ལས་ཁྱད་པར་འཕགས༑། ",
            "༈ རྟོགས་ཀྱང་ཐད་ཀར་མ་བཅད་ན།།",
            "མཚོན་རྣོན་ཚ་ངར་བོར་བ་བཞིན། །",
            "ལྟ་བས་མི་སྐྱོབས་ཉམ་ངས་འཆིང་། །",
            "ལྟ་སྤྱོད་འཛོམས་པའི་རྣལ་འབྱོར་ནི། །",
            "དཔའ་བོ་དག་ལ་མཚོན་བསྐུར་པས། །",
            "དགྲ་དཔུང་ཐམས་ཅད་འཇོམས་པ་བཞིན། །",
            "བདུད་རྣམས་སྙེམས་མེད་དབྱིངས་སུ་འཇོམས༑ །",
            " ༈ ཨེ་མ་ཧོ། རང་སྙེམས་ཆོད་པས་བདུད་རྣམས་ཞི།།",
            "རྩ་བྲལ་རྟོགས་པས་མངོན་སངས་རྒྱ། །",
            "དེ་ཡང་རང་ཐད་ལྷུག་པར་།",
            "ཀུན་ཀྱང་དེ་བཞིན་བཞག་པར་བྱོས།།",
            "༈ དགའ་བྲོད་བདུད་ཀྱང་སྙེམས་སུ་འདུས།།",
            ""
        ],
        [
            "ཐུན་མོང་ཆོས་ལ་དགའ་བྲོད་དང་། །",
            "འབྲས་བུ་མཆོག་ལ་དགའ་བྲོད་པ། །",
            "རང་གི་སྙེམས་ལས་བྱུང་བ་ཡིན།།",
            "ངེས་པར་ཆགས་ན་བདུད་དུ་འགྱུར།།",
            "༈ ཆགས་པ་མེད་པའི་རང་ཤར་ནི། །",
            "སྙེམས་མེད་ཆོས་སྐུའི་རྒྱན་དུ་གསུངས།།",
            "༈ སྐུ་གསུམ་འབྲས་བུ་རང་ཡིན་པས། །",
            "གཞན་དུ་བྲོད་པ་བསྐྱེད་མི་དགོས།།",
            "༈ འཁོར་བ་རང་སར་གྲོལ་བ་ལས། །",
            "མྱང་འདས་ལོགས་ནས་བཙལ་དུ་མེད།།",
            "རྟོག་པ་རང་གཟུགས་ཤར་པ་ལས། །",
            "རྟོག་མེད་ཆེད་དུ་བསྒོམ་དུ་མེད།།",
            ""
        ],
        [
            "དེ་བས་ཐམས་ཅད་སྙེམས་ཡིན་པས། །",
            "སྙེམས་ཐག་གཅོད་པ་ང་ཡིས་སྨྲས། །",
            "དྭངས་མར་བཞག་པ་ཀུན་ནས་གསུངས།།",
            "དྭངས་མའི་སེམས་ལ་ངོས་བཟུང་མེད།།",
            "༈ ",
            "དཔེ་ཡིས་གཏན་ལ་དབབ་པ་ནི། །",
            "གདམས་ངག་ཐོབ་པའི་རྣལ་འབྱོར་རྣམས། །",
            "བྱ་བྱེའུས་ཕྲུག་གུ་གསོ་བ་བཞིན། །",
            "གདམས་ངག་མཆུས་སྐྱེལ་བྱས་གྱུར་།",
            "སྟོན་བྱེའུ་ལྟོག་གྲིར་ཤི་བ་བཞིན། །",
            "རང་ཉིད་འཁོར་བར་འཁྱམས་པར་ངེས།།",
            "༈ འབྲི་བཟང་བེའུ་ཆུང་གསོ་བ་ལྟར། །",
            "རང་འགྲངས་རོགས་ཀྱི་དོན་བྱས་ན།།",
            "བེའུ་ཆུང་ལ་སོགས་འཚོ་བ་བཞིན། །",
            "རང་གི་སྙེམས་ཐག་ཆོད་གྱུར་ན།།",
            ""
        ],
        [
            "སེམས་ཅན་ངེས་པར་གྲོལ་བར་འགྱུར།།",
            "གཞན་དོན་འགྲུབ་འགྱུར་ཐེ་ཚོམ་མེད༑། ",
            "༈ ཁྱུང་ཆེན་ནམ་མཁར་ལྡིང་བ་ཡིས། །",
            "གླིང་བཞི་བྱ་རྩོལ་མེད་པར་མཐོང་།།",
            "ངམ་གྲོག་གཡང་སར་ཉམ་མི་ང་། །",
            "བྱ་བྲན་ལ་སོགས་ཟིལ་གྱིས་གནོན།།",
            "༈ དེ་བཞིན་ཉམས་ཀྱི་ཐག་ཆོད་པས། །",
            "བདུད་བཞི་རྩ་བ་མེད་པར་རྟོགས།།",
            "འདྲེ་བདུད་ལ་སོགས་ཟིལ་གྱིས་གནོན།།",
            ""
        ],
        [
            "ངན་སོང་གནས་གསུམ་ཉམ་མི་ང་། །",
            "ངེས་པར་རྩ་བྲལ་མ་ཤེས་པར། །",
            "རྒྱུ་འབྲས་ཆོས་ལ་སྤྱོད་པ་ནི། །",
            "སྡོང་བཞག་ཡལ་ག་བསྙབ་པ་འདྲ།།",
            "༈ རྩ་བྲལ་རྟོགས་པའི་རྣལ་འབྱོར་ནི། །",
            "དྲན་རྟོག་གློ་བུར་ཡིན་ཤེས་ནས།།",
            "སྤང་བླང་མེད་པའི་ཆོས་ལ་སྤྱོད།།",
            "གཟུགས་མཐོང་སེམས་ཀྱི་སྐུ་རུ་བལྟ།།",
            "སྒྲ་ཐོས་སེམས་ཀྱི་གསུང་དུ་བལྟ།།",
            "ཅི་སེམས་སེམས་ཀྱི་ཐུགས་སུ་བལྟ།།",
            ""
        ],
        [
            "རྒྱུ་འབྲས་དཔེ་ལ་ལར་།",
            "མཆན། མེད་པའི་དོན་དུ་བལྟ།།",
            "༈ བཞག་ཐབས་སྒོམ་པའི་གནས་ལུགས་ནི། །",
            "ལྷ་ཁང་ནང་གི་ལྡེར་བཟོ་བཞིན། །",
            "འདུག་ཚུལ་བཟང་དང་ཞལ་འཛུམ་ཡང་། །",
            "མི་སེམས་སེམས་པའི་ཚུལ་མེད་བཞིན། །",
            "རང་ལུས་གང་བདེར་འདུག་བྱས་།",
            "མི་བསམ་བསམ་པར་མི་བྱའོ།།",
            "བསམ་པ་ཡུལ་མིན་དེ་ཉིད་ཡིན།།",
            "དེས་ན་མི་བསམ་ངང་ལ་།",
            ""
        ],
        [
            "བྱུང་ཚོར་རྟོག་པའི་རྗེས་མི་བཅད།།",
            "མཁའ་ལ་གློག་འགྱུ་རང་ལོག་བཞིན། །",
            "རྣམ་རྟོག་བྱུང་བ་དེ་བཞིན་།",
            "རྒྱ་མཚོ་ཆེན་པོའི་འཇིངས་བཞིན་དུ། །",
            "གཡོ་བ་མེད་པའི་ངང་དུ་།",
            "རྐྱེན་སྣང་རྟོག་པ་རླབས་བཞིན་དུ། །",
            "ངང་གིས་ཆོས་ཉིད་དབྱིངས་སུ་སྐྱུར།།",
            "༈ བཅོས་བསླད་མི་བྱ་རྒྱལ་བའི་བཀའ། །",
            "བཅོས་ན་འཆོས་བྱེད་བདུད་ཡིན་པས། །",
            "ངེས་པར་རང་སར་བཞག་པ་ནི། །",
            "སྐྱེས་བུ་ནད་ཀྱིས་ཟིན་པ་བཞིན། །",
            "ཚོགས་དྲུག་ལྷུག་པའི་ཚུལ་དུ་།",
            "བྱ་བ་ཟིན་པའི་སྐྱེས་བུ་བཞིན། །",
            "བློ་བདེའི་ངང་ལ་ཀད་ཀྱིས་།",
            ""
        ],
        [
            "བུ་ཆུང་མ་མ་མཐོང་བ་བཞིན། །",
            "སྣང་ཡང་ནུས་པ་མེད་པར་བཞག། ",
            "༈ རིག་པས་རང་ལུས་རོ་ཁུར་ལ།།",
            "གཉན་ས་ལ་སོགས་མཛེ་གནས་སུ། །",
            "ཆགས་མེད་ཚུལ་གྱིས་བསྐྱུར་བར་བྱ།།",
            "སེམས་ཉིད་ཡུམ་ཆེན་ཀློང་དུ་།",
            "དྲན་རྟོག་ཤེས་བྱེད་ཅི་བྱུང་ཡང་། །",
            "ཡུམ་ཆེན་སྤྲུལ་པ་ཉིད་དུ་དགོངས།།",
            "ཡུམ་སྤྲུལ་འཁོར་བའི་གནས་མི་འཆིང་། །",
            "གླེན་པ་ལྟོ་བ་འགྲངས་པ་བཞིན། །",
            "འདུ་ཤེས་རྣམ་པར་བཤིགས་ལ་།",
            ""
        ],
        [
            "འཁོར་སྤང་མྱ་ངན་འདའ་བར་ངེས།།",
            "ཨེ་མ་ཧོ། ",
            "བྱ་རྩོལ་མེད་དོ་དགོངས་པ་ལོངས།།",
            "༈ སྤྱོད་པ་དཔེ་ཡིས་བསྟན་པ་ནི༑ །",
            "སྒོ་སྲུང་ཁྲོ་བོ་ཀིང་ཀ་ར། །",
            "ཁྲོས་ཤིང་གཏུམ་པ་འདྲ་ན་",
            "ཡང་། །",
            "རྒྱུད་ལ་ཉོན་མོངས་སྐྱེ་མེད་བཞིན། །",
            "བརྟུལ་ཞུགས་ངེས་པར་ཆེ་བ་ལ།།",
            "ཞེ་འདོད་རྟོག་པ་མེད་པར་སྤྱོད།།",
            "བརྟུལ་ཞུགས་ཆེ་བས་བར་ཆོད་འདུལ། །",
            "ཞེ་འདོད་མེད་པ་དེ་ཉིད་ལམ། །",
            "མཚོ་ལ་ཉ་མོ་འཕྱོ་བ་བཞིན། །",
            "འཛིན་ཆགས་མེད་པར་ཕྱལ་ལེར་སྤྱོད།།",
            ""
        ],
        [
            "སྐྱི་བསེར་རི་རྩིབས་གཅོད་པ་བཞིན། །",
            "ཆགས་སྡང་རྗེས་མེད་རྩིས་ལས་འདས།།",
            "༈ རང་གིས་རང་ལ་སྤྱོད་པ་ལ།།",
            "བསྙེམ་བྱ་སྙེམས་བྱེད་གཞུག་མི་དགོས།།",
            "རང་ལ་འཛིན་པ་མེད་པར་སྤྱོད།།",
            "རྨི་ལམ་ཡུལ་གྱི་དགྲ་དེ་ཡང་། །",
            "རང་ལས་བྱུང་བ་མ་དགོངས་སམ། །",
            "ཡི་དམ་ལྷ་ཡི་དངོས་གྲུབ་ཀྱང་། །",
            "སེམས་ལ་སེམས་ཀྱིས་བསྒོམས་ལས་བྱུང་།།",
            ""
        ],
        [
            "དེས་ན་རང་ཡིན་གཞན་མ་ཡིན།།",
            "རང་སྣང་རང་ལ་གཅོད་པ་ལས། །",
            "གཞན་ཡུལ་འབྲེལ་མེད་གནོད་མི་ནུས།།",
            "དཔེར་ན་རྒྱ་གར་དུག་སྦྲུལ་བཞིན། །",
            "༈ འབྲས་བུ་དཔེ་ཡིས་བསྟན་པ་ནི། །",
            "མར་ལ་དཀར་པོར་མ་བསྒྲུབས་ཀྱང་། །",
            "མར་ངོ་ཤེས་པས་དཀར་པོ་གྲུབ།།",
            "ངེས་པར་མར་ངོ་ཤེས་ཙམ་ནས།།",
            "དཀར་པོ་གཞན་ནས་བསྒྲུབ་མི་དགོས།།",
            "དེ་བཞིན་སངས་རྒྱས་མ་བསྒྲུབས་ཀྱང་༑ །",
            "སེམས་ངོ་ཤེས་པས་སངས་རྒྱས་འགྲུབ།།",
            ""
        ],
        [
            "ངེས་པར་རང་སེམས་ངོ་ཤེས་ནས།།",
            "སངས་རྒྱས་གཞན་ནས་བསྒྲུབ་མི་དགོས།།",
            "༈ སྙེམས་སངས་རྩ་བྲལ་ཀུན་ལས་རྒྱལ།།",
            "དེས་ན་ལོགས་ནས་བསྒྲུབ་ཏུ་མེད།།",
            "དེ་ལྟར་རྟོགས་ན་བདུད་རྣམས་ཞི།།",
            "དེ་ཡང་རང་བྱུང་རང་ཞི་ཡིན།།",
            ""
        ],
        [
            "༈ རིག་མེད་གཏི་མུག་ཆོས་དབྱིངས་ལ།།",
            "ཡུལ་དུ་རིག་ཅིང་བཟུང་བས་འཁྲུལ། །",
            "༈ དབྱེར་མེད་གཅིག་ལ་རིག་བྱུང་བས། །",
            "ཁམས་གསུམ་གནས་སུ་འཁོར་བ་ཡིན།།",
            "རིགས་དྲུག་གནས་སུ་འཁྲུལ་པ་ཡིན།།",
            "དེ་ཡང་རང་བཞིན་རིག་འཁྲུལ་ལ།།",
            "བལྟོས་ཆོས་ཐེག་པའི་རིམ་པ་ཡང་། །",
            "ལྟ་སྒོམ་འབྲས་བུར་རིག་པ་འཁྲུལ། །",
            "ཆད་པས་བཅད་མེད་ཡུལ་དུ་།",
            "རྟག་པས་འགྱུར་མེད་ཡུལ་དུ་།",
            ""
        ],
        [
            "ཉན་ཐོས་གཟུང་འཛིན་ཡུལ་དུ་།",
            "རང་རྒྱལ་རྟེན་འབྲེལ་སྟོང་པར་།",
            "སེམས་ཙམ་རང་རིག་སེམས་སུ་།",
            "དབུ་མ་སྤྲོས་བྲལ་ཡིན་པར་།",
            "ཕ་རྒྱུད་བདེ་གསལ་རླུང་དུ་།",
            "མ་རྒྱུད་བདེ་སྟོང་རྒྱས་འདེབས་།",
            ""
        ],
        [
            "ཐབས་དང་ཤེས་རབ་གཉིས་མེད་།",
            "ཕྱག་ཆེན་བློ་ལས་འདས་པར་།",
            "རྫོགས་ཆེན་ཡེ་ཡིན་ཆེན་པོར་།",
            "དེ་ལྟར་རིག་པ་ཐམས་ཅད་ནི། །",
            "ཡུལ་དུ་རིག་པའི་རིག་པ་ཡིན།།",
            "ཡུལ་ཅན་རྣམས་ནི་དེ་ཉིད་མིན།།",
            "ཡུལ་མེད་སེམས་ལ་རིག་པ་མེད།།",
            ""
        ],
        [
            "གང་རིག་པ་ཡི་རིག་པས་བཅིངས༑། ",
            "༈ དེས་ན་རིག་མེད་གཏི་མུག་འདི། །",
            "ཡེ་ཤེས་ཆེན་པོར་རྒྱལ་བས་གསུངས།།",
            "མ་རིག་ཡུལ་མེད་འཁྲུལ་པ་སངས། །",
            "ཡུལ་སྣང་བློ་ཡིས་བཏངས་ཙམ་ན།།",
            "སྙེམས་ཐག་མ་ལུས་ཆོད་པ་ཡིན།།",
            "ཡུལ་མེད་རིག་པ་ཅི་ལ་སྙེམས། །༈ ",
            "རིག་པ་འཁྲུལ་པར་ཤེས་ཙམ་ན།།",
            "འཁྲུལ་པའི་ཆོས་ལ་མི་འཛིན་པས། །",
            "འཛིན་མེད་རིག་པ་ཅིར་ཡང་སྣང་།།",
            ""
        ],
        [
            "ཆེད་དུ་མ་བྱས་རང་བྱུང་ཡིན།།",
            "དེ་ལྟར་དགོངས་ན་ནམ་ཡང་ཡིན།།",
            "༈ ཡང་དག་དོན་གྱི་ཡུམ་ཆེན་དེ།།",
            "འཁོར་འདས་ཀུན་གྱི་གཞི་ཡང་ཡིན།།",
            "དུས་གསུམ་སངས་རྒྱས་རྣམས་ཀྱིས་ཀྱང་། །",
            "མ་མཛད་སྐྱེ་མེད་གཞི་རུ་གསུངས།།",
            "༈ སངས་རྒྱས་འདུས་མ་བྱས་ཡིན་པས། །",
            "སྐྱེ་བ་མེད་པར་ཡིད་ཆེས་ན།།",
            ""
        ],
        [
            "སྐྱེ་མེད་གཞི་ལ་བྱེད་མཁན་མེད།།",
            "མ་བྱས་གཞི་ཡི་གོལ་ས་ཆོད།།",
            "༈ མ་བྱས་འདུས་མ་བྱས་ཡིན་པས། །",
            "མི་བྱེད་ལམ་དུ་ངེས་པར་འགྲོ།།",
            "སྣང་སྟོང་ཡིད་ལ་མ་བྱས་པས། །",
            "རྟག་ཆད་མེད་པར་ལམ་དུ་སློང་།།",
            "གཉིས་མེད་ཡིད་ལ་མ་བྱས་པས། །",
            "སྐྱེ་མཆེད་མུ་བཞིའི་བདུད་ལས་གྲོལ།།",
            "ཤེས་བྱའི་སྒྲིབ་པ་རང་སར་དག །",
            " ༈ གཟུགས་དང་ཚོར་བ་འདུ་ཤེས་སོགས། །",
            "ངེས་པར་ཡིད་ལ་མ་བྱས་ན།།",
            ""
        ],
        [
            "ཁམས་གསུམ་གནས་ལས་གྲོལ་བར་འགྱུར།།",
            "འཁོར་བར་འདྲེ་བར་མི་འགྱུར་རོ། །",
            "གང་ཡང་ཡིད་ལ་མ་བྱས་ན།།",
            "བག་ཆགས་མི་འབྱུང་ས་ལམ་རྫོགས།།",
            "ཡིད་ལ་མ་བྱས་ལམ་མཆོག་ཏུ། །",
            "རྒྱལ་བའི་བཀའ་ལས་གསུངས་པར་ངེས།།",
            "ཡིད་ལ་མ་བྱས་རྟོགས་གྱུར་ན།།",
            "ཡིད་ཀྱི་འགྱུ་བ་དགག་མི་དགོས།།",
            ""
        ],
        [
            "སྨིག་རྒྱུ་བཞིན་དུ་རང་སར་གྲོལ།།",
            "འདི་ནས་ཚིག་རྐང་གཉིས་དཔེ་ཕལ་ཆེར་དུ་།",
            "མཆན། ",
            "དེ་ལྟར་རྟོགས་པའི་རྣལ་འབྱོར་པས། །",
            "བག་ཡངས་སྤྱོད་པ་དགག་མི་དགོས།།",
            "གང་ལྟར་བྱས་ཀྱང་ལམ་དུ་འགྲོ།།",
            "མི་བྱེད་པ་ནི་ལམ་ཡིན་ནོ།།",
            "༈ མ་གྲུབ་འབྲས་བུར་གསུངས་པ་ནི། །",
            "སྐུ་གསུམ་འབྲས་བུར་གསུངས་པ་ཡང་། །",
            "དྲང་བའི་དོན་དུ་གསུངས་པ་ལས། །",
            "མཚན་དང་དཔེ་བྱེད་ལ་སོགས་པ། །",
            "ངེས་པར་གྲུབ་པ་རྡུལ་ཙམ་མེད།།",
            ""
        ],
        [
            "༈ གྲུབ་ན་གང་གྲུབ་མཐར་ལྟུང་འགྱུར།།",
            "འཁོར་བའི་ཕ་རོལ་འདས་པ་ཡིན།།",
            "ཤེས་རབ་ཕ་རོལ་ཕྱིན་པ་ནི། །",
            "བློ་ཡི་ཡུལ་དུ་གྲུབ་པ་མེད།།",
            "བློར་ནི་གྲུབ་པ་འཁོར་བའི་ཆོས། །",
            "གྲུབ་མེད་འབྲས་བུར་མ་རྟོགས་ན།།",
            "གྲུབ་འདོད་རྩོལ་བ་ཅིར་བྱས་ཀྱང་། །",
            "ཐར་པ་ཐོབ་པར་མི་འགྱུར་རོ། །",
            "༈ ཆོས་ཀྱི་ཞེན་བློ་མ་ཞིག་པར། །",
            "ཞེན་པའི་བློ་ཡིས་ཆོས་སྤྱོད་པས། །",
            "ཆོས་ཀྱང་འཆིིང་བའི་གྲོགས་སུ་འགྱུར།།",
            "དེས་ན་གདམས་ངག་སྲོག་གིས་བསླུ། །",
            "སངས་རྒྱས་འདུས་བྱས་མ་ཡིན་པས། །",
            "འདུས་བྱས་རྩོལ་བས་ག་ལ་འགྲུབ།།",
            ""
        ],
        [
            "འདུས་བྱས་ཆོས་ལ་ཡིད་མ་ཆགས།།",
            "བྱས་པའི་ཆོས་ལ་རེ་མ་ཆེ།།",
            "༈ ལུས་ལ་འཛིན་མེད་རྒྱལ་བའི་སྐུ། །",
            "ངག་ལ་འཛིན་མེད་རྒྱལ་བའི་གསུང་།།",
            "ཡིད་ལ་འཛིན་མེད་རྒྱལ་བའི་ཐུགས། །",
            "འཛིན་མེད་འོད་གསལ་མ་གཏོགས་པ། །",
            "རྒྱལ་བའི་དགོངས་པ་གཞན་མ་ཚོལ༑། ",
            "༈ ཨེ་མ་ཧོ། ",
            "གཅོད་ནི་རྣམ་པར་རྟོག་པ་གཅོད། །",
            "བཀའ་ནི་རང་བཞིན་འགྱུར་བ་མེད།།",
            "ཚོམས་ནི་བཤད་པའི་ཚོམས་སུ་བསྟན།།",
            ""
        ],
        [
            "༈ ནན་ཏན་ཉམས་མྱོང་བསྟན་པ་ནི། །",
            "དམིགས་པའི་ཡུལ་ལས་འདས་པ་སྟེ།།",
            "ཉམས་སུ་མྱོང་བའི་བློ་དང་བྲལ།།",
            "༈ གཉན་ས་ལ་སོགས་གཅོད་པའི་དུས༑ །",
            "ཇི་ལྟར་མེ་ཡིས་ཚིག་པ་ལ།།",
            "མེ་དེ་ཉིད་ཀྱིས་གདུང་བ་བཞིན། །",
            "སར་གཅོད་ལོག་གནོན་གདམས་པ་ནི། །",
            "རྨད་བྱུང་མེ་ཡིས་བསྲེགས་བཏང་བཞིན༑ །",
            " ༈ རྐྱེན་སྣང་ཁལ་དུ་བཀལ་བ་ཡིན།།",
            "ཁལ་འགེལ་གནད་ཡིན་གོ་བ་ལོངས།།",
            "ཆོས་ཀུན་ཁལ་དུ་མ་ཁེལ་ན།།",
            ""
        ],
        [
            "ཞི་བདེའི་གཉེན་པོས་གྲོལ་མི་ནུས།།",
            "༈ གཉན་ས་རི་ཁྲོད་འགྲིམས་ཤིག་ཨང་། །",
            "དཔེ་ལ་མ་ཡེངས་དཔེ་ཚིག་གིས། །",
            "བྱིན་རླབས་མི་འབྱུང་ཚིག་དྲེད་ཁྱེར།།",
            "དེ་བས་གཉན་སར་ཉམས་སུ་ལོངས།།",
            "འདི་གཞུང་དུ་མེད་ཀྱང་",
            "ཚིགས་བཀྲ་ལེགས་ཁྱད་ཀྱིས་བསྣན་པར་སྣང་ངོ་། །",
            "མཆན་༡༠༩ ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་",
            "གཅོད་ཀྱི་བཀའ་ཚོམས་ཆེན་མོ་",
            "ཞེས་བྱ་བ། ",
            "མ་གཅིག་ཡེ་ཤེས་ཀྱི་མཁའ་འགྲོ་ལབ་ཀྱི་སྒྲོན་མས་",
            "མཛད་པ་རྫོགས་སོ།།།།",
            "གཞུང་འདི་ཉིད་གྲ་པ་ཧག་སྟོན་གྱི་དུས་",
            "ཉན་བཤད་བྱེད་པ་བརྒྱད་ཅུ་ཙམ་བྱུང་ཟེར་།",
            "སྔ་དུས་ཀྱི་འགྲེལ་བ་",
            "མདོ་སྡུད་པ་དང་སྦྱར་བ་ཞིག་ཀྱང་སྣང་ཞིང་།",
            ""
        ],
        [
            "ཆོས་ཀྱི་རྗེ་རང་བྱུང་རྡོ་རྗེས་ས་བཅད་དང་འགྲེལ་པས་མཚོན། ",
            "ཕྱིས་ཀྱི་གཞུང་འགྲེལ་མང་ངོ་།།",
            "འདི་དང་བྲམ་ཟེ་ཨཱརྻ་དེ་བས་མཛད་པའི་གཞུང་",
            "ཡིད་བཞིན་ནོར་བུ་གཉིས་གཅོད་ཡུལ་གྱི་གདམས་པ་",
            "ཐམས་ཅད་ཀྱི་གཞི་ལྟ་བུར་སྣང་ངོ་། །",
            "མཆན། ",
            "སརྦ་དཱ་ཀ་ལྱཱཎཾ་བྷ་ཝ་ཏུ།། །།",
            ""
        ]
    ]
}