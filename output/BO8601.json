{
    "version": "BO8601",
    "reviewed_text": [
        [
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་དགུང་གྲངས་ ༨༥ ལ་ཕེབས་པའི་",
            "༸སྐུའི་འཁྲུངས་སྐར་མཛད་སྒོའི་ཐོག་",
            "དཔལ་ལྡན་བོད་མི་མང་སྤྱི་འཐུས་ཚོགས་གཙོ་མཆོག་གིས་",
            "བོད་མི་མང་སྤྱི་འཐུས་ལྷན་ཚོགས་ཀྱི་གསུང་བཤད་སྒྲོག་སྦྱངས་གནང་བ། ",
            "༄༅། །དེ་རིང་བོད་རྒྱལ་ལོ་ ༢༡༤༧ རབ་བྱུང་བཅུ་བདུན་པའི་",
            "ལྕགས་བྱི་ལོའི་ཟླ་ ༥ ཚེས་ ༡༦ དང་། ",
            "ཕྱི་ལོ་ ༢༠༢༠ ཟླ་ ༧ ཚེས་ ༦ ཉིན་མོར། ",
            "འགྲོ་བ་ལྷ་དང་བཅས་པའི་མགོན་སྐྱབས་བླ་ན་མ་མཆིས་པ་",
            "ས་སྟེང་རྒྱལ་བསྟན་ཡོངས་རྫོགས་ཀྱི་མངའ་བདག ",
            "གངས་ལྗོངས་སྐྱེ་འགྲོ་ཀུན་གྱི་མེ་ཏོག་གང་ལ་ཕོག་པའི་ལྷ་སྐལ། ",
            "འཕགས་མཆོག་ཕྱག་ན་པདྨོའི་རྣམ་སྤྲུལ་སྡོམ་བརྩོན་ངུར་སྨྲིག་འཛིན་པ། ",
            "ཁམས་གསུམ་ཆོས་ཀྱི་རྒྱལ་པོ། ",
            "འགྲོ་བ་ཡོངས་ཀྱི་མ་འདྲིས་པའི་མཛའ་བཤེས་ཆེན་པོ། ",
            "འཇིག་རྟེན་ཞི་བདེའི་དེད་དཔོན་ཆེན་པོ། ",
            "བོད་འབངས་ཡོངས་ཀྱི་བླ་ན་མ་མཆིས་པའི་",
            "དབུ་འཁྲིད་དང་བླང་དོར་ལམ་སྟོན་པ། ",
            "སྤྱི་ནོར་༸གོང་ས་༸སྐྱབས་མགོན་༸རྒྱལ་དབང་སྐུ་ཕྲེང་བཅུ་བཞི་པ་ཆེན་པོ་",
            "དོན་གྱི་སླད་དུ་མཚན་ཡོངས་སུ་སྨོས་ན་",
            "རྗེ་བཙུན་འཇམ་དཔལ་ངག་དབང་བློ་བཟང་ཡེ་ཤེས་བསྟན་འཛིན་རྒྱ་མཚོ་",
            "སྲིད་གསུམ་དབང་བསྒྱུར་མཚུངས་པ་མེད་པའི་སྡེ་དཔལ་བཟང་པོ་མཆོག ",
            "བོད་ལུགས་ལྟར་ན་དགུང་གྲངས་ ༨༦ དང་། ",
            "ཕྱི་ལུགས་ལྟར་དགུང་གྲངས་ ༨༥ ཧྲིལ་པོ་བཞེས་པའི་",
            "བཀྲ་ཤིས་རྫོགས་ལྡན་གྱི་ཉིན་མོ་འདིར་",
            "གཞིས་བྱེས་བོད་མི་ཡོངས་ཀྱི་ཚབ་ཞུས་ཏེ་",
            "སྒོ་གསུམ་མི་ཕྱེད་དད་པས་འཚམས་འདྲིའི་བཀྲ་ཤིས་བདེ་ལེགས་གྲངས་མེད་ཞུ་བ་དང་སྦྲགས། ",
            "མགོན་པོ་གང་ཉིད་༸སྐུ་ཚེ་༸ཞབས་པད་བསྐལ་བརྒྱར་བརྟན་ཅིང་། ",
            "དུས་གསུམ་གསལ་གཟིགས་ཀྱི་བཀའ་སློབ་གསུང་གི་",
            "བདུད་རྩི་དབྱར་གྱི་ཆུ་བོའི་རྒྱུན་བཞིན་དུས་རྟག་ཏུ་",
            "སྩོལ་གནང་བཀའ་དྲིན་ཆེ་བ་བདག་ཅག་རྣམས་ནས་",
            "གདུང་ཤུགས་དྲག་པོས་གསོལ་འདེབས་ཞུ་རྒྱུ་།",
            "དེ་རིང་སླར་ཡང་ང་ཚོར་༸རྒྱལ་བའི་འཁྲུངས་སྐར་སྲུང་བརྩི་ཞུ་རྒྱུའི་",
            "སྐལ་བཟང་གི་གོ་སྐབས་ཤིག་ཐོབ་པར་ཚང་མར་འཚམས་འདྲི་ཞུ་རྒྱུ་དང་། ",
            "མགོན་པོ་གང་གི་༸སྐུ་ཚེའི་རླབས་ཆེན་གྱི་མཛད་འཕྲིན་རྣམས་",
            "བརྗོད་ཀྱིས་མི་ལང་ཡང་བསོད་ནམས་ཀྱི་",
            "བགོ་སྐལ་ཞིག་ཏུ་བཟུང་ནས་འདིར་རགས་ཙམ་ཞུས་ན",
            "གང་ཉིད་བོད་རབ་བྱུང་ ༡༦ པའི་ཤིང་ཕག་ཟླ་བ་ ༥ ཚེས་ ༥ དང་། ",
            "ཕྱི་ལོ་༡༩༣༥ཟླ་༧ཚེས་༦ཉིན་བོད་ལྗོངས་ཀྱི་",
            "མངའ་ཁུལ་མདོ་སྨད་སྐུ་འབུམ་སྟག་འཚེར་དུ་",
            "ཡབ་ཡུམ་རིགས་རུས་ཕུན་སུམ་ཚོགས་པའི་སྲས་སུ་",
            "ངོ་མཚར་རྨད་དུ་བྱུང་བའི་ལྟས་དུ་མ་དང་བཅས་སྐུ་བལྟམས་ཤིང་། ",
            "དགུང་གྲངས་ ༢ ལ་ཕེབས་སྐབས་༸རྒྱལ་དབང་གོང་མའི་ཐུགས་བསྐྱེད་ནུས་མཐུའི་",
            "ལྷ་བླའི་བཀའ་ལུང་བཞིན་ཡང་སྤྲུལ་འཁྲུལ་བྲལ་དུ་",
            "ངོས་འཛིན་དང་ཕྱི་ལོ་ ༡༩༣༩ ལོར་བོད་ཀྱི་རྒྱལ་ས་ལྷ་སར་གདན་འདྲེན་།",
            "བོད་ལྕགས་འབྲུག་ཟླ་ ༡ ཚེས་ ༡༤ དང་",
            "ཕྱི་ལོ་ ༡༩༤༠ ཟླ་ ༢ ཚེས་ ༢༢ ཉིན་གྲུ་འཛིན་གཉིས་པའི་",
            "གཞལ་མེད་ཁང་ཕོ་བྲང་པོ་ཏཱ་ལའི་མི་འཇིགས་གདོང་ལྔས་",
            "བཏེགས་པའི་གསེར་གྱི་ཁྲི་འཕང་མཐོན་པོར་མངའ་གསོལ་ཏེ་",
            ""
        ],
        [
            "བཀྲ་ཤིས་པའི་བ་དན་ཕྱོགས་བཅུར་གཡོ་ཞིང་",
            "གསན་བསམ་སློབ་གཉེར་དམ་པའི་རྣམ་ཐར་བདག་གིར་བསྐྱངས་གནང་། ",
            "ཕྱོགས་མཚུངས་སྐུ་ངལ་ཁྱད་བསད་ཀྱིས་ཐུན་མོང་དང་། ",
            "ཐུན་མོང་མ་ཡིན་པའི་གཞུང་ལུགས་མཐའ་དག་ལ་གསན་བསམ་སློབ་གཉེར་མཐར་སོན་གྱི་དན་རྟགས་སུ་གདན་ས་ཆེན་པོ་གསུམ་དང་། ",
            "ཆོ་འཕྲུལ་སྨོན་ལམ་བཅས་སུ་གྲྭ་སྐོར་དམ་བཞེས་དང་འབྲེལ་དགེ་བཤེས་ལྷ་རམས་པའི་མཚན་གནས་བཞེས་ཏེ་",
            "གངས་ཅན་མཁས་པ་ཀུན་གྱི་གཙུག་རྒྱན་དུ་།",
            "ཕྱི་ལོ་ ༡༩༤༩ ལོར་བོད་ཤར་ཕྱོགས་ས་མཚམས་ནས་རྒྱ་དམར་གྱིས་བཙན་འཛུལ་དཔུང་འཇུག་བྱ་མགོ་བཙུགས་།",
            "བོད་ཀྱི་ཆབ་སྲིད་གནས་སྟངས་སྣུམ་ཟད་མར་མེའི་ངང་ཚུལ་ལྟར་ཐ་ཞན་དུ་གྱུར་།",
            "གངས་ལྗོངས་ཆོས་སྲིད་འཕྲིན་ལས་ཀྱི་ཁ་ལོ་མངོན་པར་བསྒྱུར་བའི་ནུས་མཐུ་མགོན་པོ་གང་ཉིད་ལས་",
            "གཞན་སུ་ལ་ཡང་མ་མཆིས་པ་མངོན་གསལ་དུ་གྱུར་པ་།",
            ""
        ],
        [
            "བོད་ལྗོངས་ལྷ་མི་ཡོངས་ཀྱིས་མ་བགྲོས་བསམ་པ་གཅིག་མཐུན་གྱིས་གསོལ་བ་ཕུར་ཚུགས་སུ་བཏབ་པ་།",
            "སྐབས་དེར་༸གོང་ས་མཆོག་དགུང་གྲངས་བཅུ་དྲུག་ལས་མ་སོན་ཀྱང་། ",
            "རྒྱལ་དབང་གོང་མ་ན་རིམ་གྱི་མཛད་པ་འཕྲོ་སྐྱོང་གི་ཐུགས་བསྐྱེད་དམ་བཅའ་བཙན་པོས་ཕྱི་ལོ་ ༡༩༥༠ ཟླ་ ༡༡ ཚེས་ ༡༧ ཉིན་ཕན་བདེའི་རྩ་བ་ལུགས་གཉིས་ཁྲིམས་ཀྱི་འཁོར་ལོས་བསྒྱུར་བའི་རྒྱལ་ཐབས་སུ་མངའ་དབང་མཛད་དེ",
            "བོད་ཆོལ་ཁ་གསུམ་གྱི་ཁྱོན་མཐའ་དག་ལ་",
            "བཙན་བརྗིད་གསེར་གྱི་བཀའ་ལུང་ལྷག་གེར་ཕབ་པ་ནས་བཟུང་། ",
            "བོད་སྡོད་རྒྱ་དམར་གྱི་ཞི་དྲག་འགོ་ལས་ཡོངས་ལ་ཐབས་མཁས་འཕྲུལ་མཛངས་ཐུགས་རྗེའི་གཟིགས་པ་ཆེན་པོས་འབྲེལ་ལམ་དང་། ",
            "རྒྱ་གཞུང་གིས་གདུག་རྩུབ་དྲག་སྤྱོད་ལ་དགོངས་ཡངས་བཟོད་བསྲན། ",
            "འཚེ་མེད་ཞི་བའི་ཐབས་ཚུལ་འབའ་ཞིག་ལྷུར་བཞེས་ཀྱིས་བོད་རྒྱའི་དཀའ་རྙོག་སེལ་ཐབས་རྒྱ་དམར་རང་ལ་མེས་འཚིགས་མེར་གཏུགས་ཀྱི་འབྲེལ་ལམ་གནང་འབྲས་སུ་ལོ་ངོ་དགུའི་རིང་བོད་མི་རྣམས་མི་གསོད་ཁྲག་སྦྱོར་ལས་སྐྱོབ་ཐབས་།",
            "འོན་ཀྱང་རྒྱ་ནག་གཞུང་གིས་ངན་ཇུས་དང་དམག་སྐུལ། ",
            "ལྐོག་གཡོ་སོགས་ཟམ་མི་ཆད་པའི་ཐོག་རྒྱལ་བའི་སྐུ་ཕྱྭར་བསྡོ་བའི་ངན་ཇུས་བསྟུད་མར་བརྩམས་པ་བཅས་ལ་",
            "བརྟེན།",
            "བོད་འབངས་རྣམས་ཀྱིས་༸རྒྱལ་བའི་སྐུ་ཕྱྭར་རྒྱ་མིས་ཉེན་ཁ་བཟོ་བའི་གཡོ་སྒྱུ་ཅན་གྱི་བྱ་སྤྱོད་ལ་ངོ་རྒོལ་ཆེད་ཕྱི་ལོ་ ༡༩༥༩ ཟླ་ ༣ ཚེས་ ༡༠ ཉིན་རང་དབང་སྒེར་ལངས་ཀྱི་ལས་འགུལ་སྤེལ་དགོས་བྱུང་།",
            "དེ་རྗེས་གནས་སྟངས་ཆེས་ཛ་དྲག་དང་",
            "ཉེན་ཚབས་ཆེ་བར་གྱུར་སྟབས་ཕྱི་ལོ་ ༡༩༥༩ ཟླ་ ༣ ཚེས་ ༡༧ ཉིན་གྱི་མཚན་མོར་༸གོང་ས་མཆོག་ནོར་གླིང་ནས་རྒྱ་གར་འཕགས་པའི་ཡུལ་དུ་བཙན་བྱོལ་དུ་མ་ཕེབས་ཐབས་མེད་བྱུང་།",
            ""
        ],
        [
            "ཕྱི་ལོ་ ༡༩༥༩ ཟླ་ ༣ ཚེས་ ༣༡ ཉིན་རྒྱ་གར་འཕགས་པའི་ཡུལ་གྱི་",
            "ས་ཐོག་ཏུ་༸ཞབས་སོར་བདེ་བར་འཁོད་སྐབས་",
            "མགོན་པོ་མཆོག་དགུང་གྲངས་ ༢༤ ལས་སོན་མེད་ཀྱང་",
            "ཇི་ལྟར་ཕ་མས་བུ་ཕྲུག་སྐྱོང་བ་བཞིན། ",
            "རིང་པོར་མི་ཐོགས་པར་གང་ལ་རེ་བའི་མིག་འབུར་གཏད་དེ་",
            "ཕེབས་ཞབས་སུ་བསྙེགས་པའི་ཆོལ་གསུམ་",
            "བོད་མི་སེར་སྐྱ་ཕོ་མོ་རྒན་བྱིས་ཁྲི་ཕྲག་མང་པོ་",
            "འཕགས་པའི་ཡུལ་འདིར་མི་འཇིགས་པ་སྐྱབས་ཀྱི་",
            "སྦྱིན་པས་དབུགས་དབྱུང་ཞིང་།",
            "ཟས་གོས་གནས་མལ་གྱིས་མི་ཕོངས་པའི་",
            "ཁར་མ་འོངས་བསྟན་པའི་མེ་རོ་སླར་གསོའི་",
            "དམིགས་རྟེན་ཆོས་བརྒྱུད་ཆེན་པོ་བཞི་དང་",
            "གཡུང་དྲུང་བོན་དང་བཅས་པར་རང་རང་སོ་སོའི་",
            "བཀའ་སྲོལ་ཆོས་སྤྱོད་ཉམས་བཞེས་བཤད་སྒྲུབ་ཀྱི་",
            "བྱ་བ་ཐམས་ཅད་ཉམས་མེད་རྒྱུན་འཛིན་",
            "ཐུབ་ཐབས་ཀྱི་བསྟི་གནས་ཁག་དང་། ",
            "ལྷག་པར་བོད་ལྗོངས་བསྟན་སྲིད་ཀྱི་བདེ་རྩར་དམིགས་ཏེ་",
            "མགོན་པོ་གང་གི་ཡང་དག་པའི་དབུ་འཁྲིད་འོག་",
            "མང་གཙོའི་གཞུང་གི་སྒྲིག་འཛུགས་ཤིག་གི་",
            "འོག་གཞིས་ཆགས་ཁག་དང་། ",
            "ཤེས་ཡོན་གྱི་བསྟི་གནས་ཁགལག་ཤེས་བཟོ་གྲྭ་",
            "ཁགཚོང་འཁོས་འདུ་འགོད་སོགས་ཆེད་འཛུགས་གནང་སྟེ་",
            "རྩ་ཆེའི་རང་རེའི་ཆོས་དང་རིག་གཞུང་། ",
            "སྐད་ཡིག་དང་གོམས་གཤིས་བཟང་པོ་སོགས་",
            "མི་ཉམས་རྒྱུན་འཛིན་དང་ཉམས་པ་སླར་གསོའི་ཆེད་",
            "རྒྱ་ཆེ་མུ་མེད་ཀྱི་ལས་དོན་དུ་མ་ཞིག་མཛད་བཟང་གི་",
            "བཀའ་དྲིན་བསམ་གྱིས་མི་ཁྱབ་པ་སྐྱོང་བར་།",
            "བོད་དོན་དཀའ་རྙོག་སེལ་ཐབས་སུ་",
            "བོད་རྒྱ་གཉིས་སྨན་དབུ་མའི་ལམ་གྱི་སྲིད་བྱུས་ནི་",
            "ཕྱི་ལོ་ ༡༩༧༤ ལོར་སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་",
            "ནམ་ཞིག་བོད་རྒྱ་གཉིས་དབར་འབྲེལ་མོལ་གྱི་གོ་སྐབས་ཤིག་",
            "ཤར་ཚེ་རང་བཙན་རྩོད་གླེང་མི་གནང་རྒྱུའི་",
            "ནང་དོན་སྲིད་བྱུས་རོབ་ཙམ་གཏན་འཁེལ་མཛད་པ་དང་། ",
            "ཕྱི་ལོ་ ༡༩༧༩ ལོར་སྐབས་དེའི་རྒྱ་དམར་གྱི་",
            "དབུ་འཁྲིད་ཏིང་ཞའོ་ཕིང་གིས་",
            "བོད་རང་བཙན་ཕུད་དེ་མིན་གྱི་",
            "གནད་དོན་ཐམས་ཅད་གྲོས་མོལ་གྱི་ལམ་ནས་",
            "ཐག་གཅོད་གནང་ཆོག་ཅེས་",
            "གྲོས་མགོ་བཏོན་པ་ནས་སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་",
            "སྐུ་ཚབ་སྔ་རྗེས་བཏང་གནང་།",
            "ཕྱི་ལོ་ ༡༩༩༧ ཟླ་ ༩ ཚེས་ ༡༨ ཉིན་",
            "བོད་མི་མང་སྤྱི་འཐུས་ལྷན་ཚོགས་སུ་",
            "སྤྱི་མོས་གྲོས་ཆོད་ལམ་ནས་གཏན་ལ་ཕབ་སྟེ་"
        ],
        [
            "བོད་མིའི་སྒྲིག་འཛུགས་ཀྱི་ཡང་དག་སྲིད་བྱུས་ཤིག་ཏུ་གྱུར་བར། ",
            "འཛམ་གླིང་རྒྱལ་ཁབ་མང་པོའི་སྲིད་གཞུང་གིས་གཙོས་སྤྱི་སྒེར་གང་ས་ནས་རྒྱབ་སྐྱོར་གང་ལེགས་འཐོབ་བཞིན་པ་མ་ཟད། ",
            "རྒྱ་ནག་ནང་གི་ཤེས་ཡོན་ཅན་གྱི་མི་སྣ་མང་པོས་དགའ་མོས་རྒྱབ་སྐྱོར་ཐོབ་དང་འཐོབ་བཞིན་ཡོད་པ་སོགས་ནི་",
            "མགོན་པོ་གང་ཉིད་ཀྱིས་དེང་གི་དངོས་ཡོད་གནས་སྟངས་དང་བསྟུན་པའི་བོད་རྒྱའི་དཀའ་རྙོག་སེལ་ཐབས་ཀྱི་དགོངས་པ་གཙོར་བཟུང་གནང་བའི་གྲུབ་འབྲས་ཤིག་ཏུ་གྱུར་།",
            "༸གོང་ས་༸སྐྱབས་མགོན་ཆེན་པོ་མཆོག་ནས་བྱམས་བརྩེའི་ནུས་སྟོབས་གཞི་རྩར་བཟུང་ནས་འགྲོ་བ་མིའི་ལྷན་སྐྱེས་བཟང་སྤྱོད་ཀྱི་ནུས་པ་གོང་སྤེལ་མཛད་ཐོག་ཁོར་ཡུག་སྲུང་སྐྱོབ་དང་།ཆོ ",
            "ས་ལུགས་མཐུན་།",
            "དམག་འཐབ་དང་འཁྲུག་རྩོད་ཞི་ཐབས་སོགས་འཛམ་གླིང་ཞི་བདེར་སྨན་པའི་ཀུན་ཁྱབ་འགན་འཁུར་གྱི་མཛད་འཕྲིན་བསམ་གྱིས་མི་ཁྱབ་པ་བསྐྱངས་དང་སྐྱོང་བཞིན་པར་འཛམ་གླིང་རྒྱལ་ཁབ་མང་པོས་ངོས་འཛིན་ཐོབ་སྟེ་",
            "ཕྱི་ལོ་ ༡༩༨༩ ལོར་འཛམ་གླིང་ནོ་སྦེལ་ཞི་བདེའི་གཟེངས་རྟགས་དང་། ",
            "༢༠༠༧ ལོར་ཨ་རིའི་གྲོས་ཚོགས་ཀྱི་གསེར་གྱི་གཟེངས་རྟགས། ",
            "༢༠༡༢ ལོར་ཨིན་ཡུལ་གྱི་ཇོན་ཊེམ་པེལ་ཊོན་བཅས་ཀྱིས་མཚོན་འཛམ་གླིང་ནང་གི་ཆེས་སྙན་གྲགས་ཅན་གྱི་གཟེངས་རྟགས་དང་། ",
            "ཆེས་མཐོའི་ཕྱག་འཁྱེར་དང་",
            "གཟེངས་རྟགས་བརྒྱ་ཕྲག་བརྒལ་བ་འབུལ་བཞེས་མཛད་གནང་།",
            "༸གོང་ས་མཆོག་གིས་ཕྱི་ལོ་ ༢༠༡༡ ལོར་བོད་ཀྱི་ཆབ་སྲིད་དང་འཛིན་སྐྱོང་གི་འགན་དབང་ཆ་ཚང་མི་མང་གིས་ཐད་ཀར་འོས་འདེམས་བྱས་པའི་འགོ་འཁྲིད་ལ་རྩིས་སྤྲོད་གནང་བའི་རྗེས་ནས་བཟུང་",
            "ད་ལྟའི་བར་གཞི་རྩའི་མཛད་པ་འཕྲིན་ལས་མང་དག་ཅིག་ཡོད་པའི་ནང་ནས་",
            "སྐུའི་ཐུགས་བསྐྱེད་དམ་བཅའ་ཆེན་པོ་བཞི་སྟེ་འགྲོ་བ་མི་ལ་གཅིག་མཚུངས་ཀྱི་བདེ་སྐྱིད་བསྐྲུན་ཐབས་དང་། ",
            "ཆོས་ལུགས་མཐུན་།",
            "བོད་ཀྱི་ཆོས་རིག་འཛིན་སྐྱོང་སྤེལ་གསུམ། ",
            "རྒྱ་གར་གྱི་གནའ་བོའི་རིག་གཞུང་སླར་གསོ་གནང་རྒྱུ་བཅས་ཀྱི་ཐོག་ལ་",
            "དམིགས་བསལ་ཐུགས་ཁུར་ཆེ་བཞེས་ཀྱིས་བཀའ་སློབ་ལམ་སྟོན་རབས་དང་རིམ་པ་ཕེབས་བཞིན་པར་འཛམ་གླིང་མི་མང་ཕལ་མོ་ཆེས་དོ་སྣང་ཆེན་པོ་གནང་གི་ཡོད་པ་ལྟར། ",
            "བོད་མི་རྩམ་གཟན་ཡོངས་ནས་ངེས་པར་དུ་༸རྒྱལ་བའི་ཐུགས་བསྐྱེད་དམ་བཅའ་ཆེན་པོ་བཞིར་སློབ་སྦྱོང་གནང་སྟེ་",
            "ཕྱར་བ་གྲུ་འདེགས་ཀྱི་དབུ་འོག་དཔུང་འདེགས་ཞུ་རྒྱུ་དེ་ནི་༸རྒྱལ་བ་དགྱེས་པའི་མཆོད་སྤྲིན་དུ་འགྱུར་བའི་དགེ་བའི་རྩ་བར་སོང་ང་ཚོས་གང་ཐུབ་འབད་བརྩོན་ཞུ་།",
            "མགོན་པོ་མཆོག་གི་ཆོས་སྲིད་ཀྱི་རླབས་ཆེན་མཛད་འཕྲིན་མཐའ་ཡས་པའི་བཀའ་དྲིན་རྣམས་",
            "བདག་ཅག་བོད་མི་ཡོངས་ཀྱིས་དུས་ནམ་ཡང་གཞལ་ཐབས་མེད་པ་ཞིག་།",
            ""
        ],
        [
            "བོད་གངས་ཅན་གྱི་ལྷ་སྐལ་ཁོང་དང་ཁོང་གི་",
            "མཛད་པ་འཕྲིན་ལས་དག་དྲན་གསོ་དང་། ",
            "བླང་དོར་བཀའ་སློབ་ལམ་སྟོན་ལ་",
            "བརྩི་འཇོག་དང་རྗེས་སུ་སློབ་རྒྱུ་ནི་",
            "འཁྲུངས་སྐར་སྲུང་བརྩི་ཞུ་བའི་དགོས་དོན་གྱི་སྙིང་པོ་ཡིན་པ་ལྟར། ",
            "གལ་གནད་ཆེ་བའི་ཉིན་མོ་འདིར་མཉམ་ཞུགས་གནང་མཁན་",
            "འཛམ་གླིང་ས་ཕྱོགས་གང་སར་གནས་པའི་མི་རིགས་ཡོངས་དང་། ",
            "ལྷག་པར་དུ་གཞིས་བྱེས་བོད་མི་ཡོངས་ནས་",
            "དགའ་དད་སྤྲོ་གསུམ་གྱིས་༸རྒྱལ་བའི་བཀའ་དྲིན་རྗེས་དྲན་དང་། ",
            "ཁོང་གི་ཀུན་ཁྱབ་མཛད་འཕྲིན་དང་། ",
            "གལ་ཆེའི་བླང་དོར་བཀའ་སློབ་རིམ་ཕེབས་ཁོངས་ནས་",
            "ད་ལྟ་ལུང་འདྲེན་བྱེད་འདོད་པ་ཁག་གཉིས་ཏེ་",
            "”ཆོས་ལུགས་ཀྱི་འཐེན་འཁྱེར་དང་",
            "ཆོལ་ཁའི་འཐེན་འཁྱེར་དེ་འདྲ་ནམ་ཡང་བྱ་རྒྱུ་།",
            "གལ་ཏེ་ང་ལ་གྲོགས་པོའི་འདུ་ཤེས་ཏོག་ཙམ་",
            "ཡོད་པ་ཡིན་ན་ངའི་ཁ་ལ་ཉོན་།",
            "”ཞེས་དང་། ",
            "ཡང་”ང་ལ་འཁྲུངས་སྐར་ཀྱི་ལེགས་སྐྱེས་ཡག་ཤོས་དེ་",
            "ཁྱེད་ཚོས་བསམ་པ་བཟང་པོ་བྱ་རྒྱུ་དེ་།",
            "”ཞེས་ང་ཚོའི་སྤྱི་བོའི་རྒྱན་དུ་ཡང་ཡང་ཕེབས་བཞིན་པའི་",
            "གསུང་གི་བདུད་རྩི་དེ་དག་གི་ཐོག་ལ་",
            "ཤར་བསྐྱོད་བྱ་རྒྱུའི་དམ་བཅའ་དྲན་གསོ་དང་",
            "སྒྲུབ་པ་ཉམས་ལེན་བྱ་རྒྱུ་ནི་",
            "སྐུའི་འཁྲུངས་སྐར་གྱི་ལེགས་སྐྱེས་མིང་དོན་མཚུངས་ཤོས་ཡིན་པ་",
            "གདོན་མི་ཟ་བས་དེ་དོན་ཚང་མས་ལག་ལེན་",
            "དོན་འཁྱོལ་ཡོང་བའི་འབོད་སྐུལ་ཞུ་བཞིན་།",
            "དེ་རིང་གོ་སྐབས་འདི་བརྒྱུད་ནས་གཞན་",
            "གནད་དོན་ཁག་ཅིག་ཞུ་འདོད་པ་ནི། ",
            "རིང་མིན་སྲིད་སྤྱི་གཉིས་ཀྱི་འོས་བསྡུ་ཆེན་མོ་སླེབས་ཉེར་ཡོད་པའི་",
            "སྐབས་བཙན་བྱོལ་བོད་མིའི་བཅའ་ཁྲིམས་ནང་གསལ་བའི་",
            "བོད་ཀྱི་ཡུལ་མི་རྣམས་ཀྱིས་མང་གཙོའི་",
            "འགན་དབང་ལོངས་སྤྱོད་ཚད་ལྡན་ཡོང་ཐབས་སུ། ",
            "སྒེར་ནད་སྤྱི་སྤུངས་ཀྱིས་ཆོལ་ཁ་ཆོས་བརྒྱུད་ནང་ཁུལ་མཐུན་སྒྲིལ་ལ་",
            ""
        ],
        [
            "དོ་ཕོག་འགྲོ་གཞི་དང་། ",
            "༸གོང་ས་མཆོག་གི་ཐུགས་དགོངས་འཁྲུག་།",
            "དེ་བཞིན་གཞིས་བཞུགས་བོད་མི་རྣམས་ཀྱི་སྙིང་སྟོབས་",
            "ཉམས་དམས་སུ་འགྲོ་གཞི་བཅས་ཀྱི་བྱ་བ་",
            "བརྩམ་མི་རུང་བས་ཚང་མས་བླང་དོར་འགལ་འཛོལ་མེད་པ་དགོས་གལ་མ་ཟད། ",
            "༸རྒྱལ་བ་སྐུ་ཕྲེང་བཅུ་བཞི་པ་",
            "ཆེན་པོ་མཆོག་གི་དབུ་འཁྲིད་བཟང་པོའི་འོག་",
            "བོད་ཀྱི་ཆོས་བརྒྱུད་ཆེན་པོ་བཞི་དང་གཡུང་དྲུང་བོན་དང་། ",
            "ཆོལ་གསུམ་ཡོངས་རྫོགས་སྐྱིད་ན་སྐྱིད་མཉམ་དང་། ",
            "སྡུག་ན་སྡུག་མཉམ་གྱི་རྡོག་རྩ་གཅིག་ཏུ་",
            "བསྒྲིལ་བའི་གོང་བུའི་ནུས་པ་ངོམས་སུ་ཆོག་པ་ཞིག་ཡོད་པ་དེ་",
            "དཀྲུག་གཏོར་གཏོང་རྒྱུར་དམིགས་ཏེ་",
            "ཆེད་གཉེར་ལས་འགན་ཡོད་མཁན་",
            "ཉུང་ཤས་ཡོད་པ་དེ་དག་ལ་ཁ་གཏད་གཅོག་རྒྱུ་དང་། ",
            "དེ་རིགས་ཀྱི་ལྷན་དུ་བསམ་མེད་བོད་མི་འགའ་ཤས་",
            "མགོ་སྐོར་སླུ་བྲིད་འོག་སྐབས་རེར་",
            "ཚུད་ཉེན་ཆེ་བས་དོགས་ཟོན་ཆེ་བསྐྱེད་ཀྱིས་ཡིད་གཟབ་བྱ་རྒྱུ་",
            "ཚང་མར་འོས་འགན་།",
            "སྔ་ལོའི་ཕྱི་ཟླ་ ༡༢ ཟླ་མཇུག་ཙམ་ནས་",
            "རྒྱ་ནག་ཝུ་ཧན་ནས་མཆེད་པའི་ཏོག་དབྱིབས་གཉན་རིམས་",
            "འཛམ་གླིང་ས་ཕྱོགས་གང་སར་ཁྱབ་གདལ་སོང་སྟེ་",
            "ད་ལྟ་ཟླ་ངོ་བདུན་ལྷག་འགྲོ་བཞིན་པའི་དུས་ཡུན་",
            "རིང་པོ་དེའི་རིང་འཛམ་གླིང་ནང་གི་སྟོབས་ཆེན་རྒྱལ་ཁབ་ཁག་གིས་གཙོས་",
            "རྒྱལ་ཁབ་མང་པོ་ཞིག་ལ་མི་རྒྱུ་གཉིས་ཀྱི་དཀའ་ངལ་",
            "མང་དག་ཅིག་ཕྲད་དང་འཕྲད་བཞིན་པར་",
            "བོད་མི་མང་སྤྱི་འཐུས་ལྷན་ཚོགས་ངོས་ནས་",
            "བློ་འཚབ་ཆེན་པོས་གདུང་སེམས་མཉམ་བསྐྱེད་ཞུ་བཞིན་།",
            "ནད་ཡམས་ཀྱིས་སྒོ་རྒྱ་བསྡམས་པའི་དུས་ཡུན་ནང་",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་དབུས་",
            "བོད་ཀྱི་བླ་ཆེན་ཁག་བཅས་ནས་",
            ""
        ],
        [
            "བོད་མི་ཙམ་མིན་པར་འཛམ་གླིང་མི་མང་རྣམས་ལ་",
            "སེམས་ཀྱི་དཀའ་ངལ་ལ་གདོང་ལེན་བྱ་སྟངས་སོགས་ཀྱི་",
            "སྐོར་དྲྭ་ལམ་བརྒྱུད་ནས་བཀའ་དབང་གསུང་ཆོས་",
            "བཀའ་དྲིན་བསྐྱངས་དང་སྐྱོང་བཞིན་པར་",
            "བཀའ་དྲིན་ཐུགས་རྗེ་བླ་མེད་དུ་ཆེ་ཞེས་གསོལ་འདེབས་ཞུ་རྒྱུ་།",
            "ཕྱི་ལོ་ ༢༠༢༠ ཟླ་ ༦ ཚེས་ ༥ ཉིན་རྒྱ་ནག་ལ་གདོང་ལེན་བྱ་ཆེད་ཨོ་སི་ཀྲི་ལི་ཡ་དང་། ",
            "ཨ་རི། ",
            "ཡུ་རོབ་སྤྱི་མཐུན་རྒྱལ་ཁབ་བཅས་ཀྱིས་གཙོས་",
            "འཛམ་གླིང་མང་གཙོའི་རྒྱལ་ཁབ་ཁག་ཅིག་གི་",
            "གྲོས་ཚོགས་འཐུས་མི་ཁག་ཅིག་ནས་",
            "རྒྱལ་སྤྱིའི་གྲོས་ཚོགས་འཐུས་མིའི་མཉམ་འབྲེལ་ཚོགས་པ་ IPAC (Inter-Parliamentary Alliance on China) ཞེས་",
            "གསར་འཛུགས་གནང་བར་བོད་མི་མང་སྤྱི་འཐུས་ལྷན་ཚོགས་ནས་",
            "དགའ་བསུའི་འཚམས་འདྲི་ཞུ་རྒྱུ་།",
            "ཚོགས་པ་དེའི་བརྒྱུད་རྒྱ་ནག་གཞུང་གིས་",
            "འགྲོ་བ་མིའི་ཐོབ་ཐང་བརྡལ་བཤིག་ཚབས་ཆེ་",
            "བཏང་དང་གཏོང་བཞིན་པ་དང་། ",
            "བོད་མིས་གཙོས་གྲངས་ཉུང་མི་རིགས་ལ་",
            "དྲག་གནོན་དབང་སྒྱུར་བྱེད་བཞིན་པ་བཅས་ལ་",
            "བཟང་ཕྱོགས་ཀྱི་ཤུགས་རྐྱེན་ཞིག་སྤྲད་ཐུབ་པའི་རེ་བ་ཞུ་བཞིན་།",
            "གཞན་ཡང་བོད་མིའི་སྒྲིག་འཛུགས་ཀྱིས་གཙོས་",
            "དགོན་སྡེ་གྲྭ་ཚང་ཁག་དང་། ",
            "སྤྱི་སྒེར་ཚོགས་སྡེ་ཁགདེ་བཞིན་མི་མང་བཅས་ནས་",
            "སོ་སོའི་གནས་ཡུལ་རྒྱལ་ཁབ་ཀྱི་གཞུང་མང་གཉིས་ལ་",
            "ཏོག་དབྱིབས་གཉན་རིམས་རྗེས་འབྲེལ་གྱི་",
            "དཀའ་ངལ་ལ་གདོང་ལེན་བྱ་རྒྱུར་",
            "དངུལ་དངོས་ཞལ་འདེབས་ཀྱིས་མཚོན་སྐམ་ཟས་དང་",
            "རང་སྲུང་ཡོ་བྱད་བགོ་འགྲེམས་སོགས་ཀྱི་",
            "རོགས་འདེགས་གང་ཐུབ་ཞུས་དང་ཞུ་བཞིན་པར་",
            "རྗེས་སུ་ཡི་རངས་དང་བསྔགས་བརྗོད་ཞུ་རྒྱུ་།",
            ""
        ],
        [
            "དེ་དང་ཆབས་ཅིག་སོ་སོའི་གནས་ཡུལ་གང་སར་",
            "ནད་ཡམས་ཁྱབ་གདལ་མི་འབྱུང་ཆེད་",
            "སྤྱི་སྒེར་ཚང་མས་སྔོན་འགོག་གི་ཐབས་ཤེས་གང་ཐུབ་གནང་གལ། ",
            "འདི་ལོའི་ཕྱི་ཟླ་ ༦ ཚེས་ ༤ ཉིན་",
            "ཨ་རིའི་ནང་ཡོད་པའི་རྒྱ་རིགས་རྐང་སྤོལ་བ་ཟུར་པ་",
            "ཧོ་ཧེ་ཏུང་དང་ཕྱུག་བདག་ཀོ་ཝིན་ཀུའི་སོགས་",
            "མཉམ་འབྲེལ་གྱིས་རྒྱ་ནག་གཞུང་གིས་ཕྱི་ལོ་ ༡༩༨༩ ལོའི་དྲུག་བཞིའི་དོན་རྐྱེན་",
            "གཙོས་པའི་འཛམ་གླིང་ནང་ཏོག་དབྱིབས་གཉན་རིམས་ཁྱབ་གདལ་དུ་",
            "བཏང་བ་སོགས་ཚད་ལས་བརྒལ་བའི་བྱས་ཉེས་ལ་སྐྱོན་བརྗོད་དྲག་པོ་བྱས་ཏེ",
            "དྲུག་བཞིའི་དུས་དྲན་ཉིན་མོར་རྒྱ་ནག་གསར་པ་ཞེས་པ་",
            "མགོ་བཙུགས་ཏེ་རྒྱ་ནག་རྒྱལ་ཕྲན་མཉམ་འབྲེལ་གསར་པའི་བསྒྲགས་གཏམ་ཞེས་པ་ཞིག་",
            "ཡོངས་བསྒྲགས་བྱས་ཏེ་",
            "ཧི་མ་ལ་ཡའི་ལྟ་སྐུལ་སྒྲིག་འཛུགས་ཞེས་པའི་འཕྲེད་དར་",
            "ཁྱབ་བསྒྲགས་བྱས་ཡོད་པ་མ་ཟད། ",
            "རྒྱ་ནག་རྒྱལ་ཕྲན་མཉམ་འབྲེལ་ཞེས་པའི་ནང་",
            "བོད་རྒྱལ་ཁབ་ཆེན་པོའི་མིང་བཙན་གྱིས་བཅུག་པ་དང་། ",
            "ཁོ་པས་༸གོང་ས་༸སྐྱབས་མགོན་ཆེན་པོ་མཆོག་ལ་",
            "མ་གུས་པའི་ཚིག་བེད་སྤྱོད་བྱས་པ་དང་། ",
            "བཙན་བྱོལ་བོད་མིར་ངན་སྨྲས་མང་དག་བྱས་པ་བཅས་",
            "རྩ་བ་ནས་འགྲིག་ཐབས་མེད་པར་སོང་",
            "བོད་མི་མང་སྤྱི་འཐུས་ལྷན་ཚོགས་ཀྱི་ངོས་ནས་མོས་མཐུན་རྩ་བ་ནས་མེད་ཅེས་",
            "བརྡ་ལན་གསལ་པོ་སྤྲོད་བཞིན་།",
            "བོད་ཀྱི་གནད་དོན་ཆེ་ཆུང་ཇི་འདྲ་ཞིག་གི་ཐོག་ཐག་གཅོད་",
            "བྱ་དགོས་བྱུང་ཚེ་དེའི་འགན་དབང་ཆ་ཚང་བོད་གཞིས་བྱེས་གཉིས་ཀྱི་ངོ་ཚབ་མཚོན་པའི་བོད་མིའི་སྒྲིག་འཛུགས་ཁོ་ནར་།",
            "དེར་གོ་བསྡུར་གང་ཡང་མེད་པར་",
            "རྒྱལ་ཁབ་གཞན་གྱི་གཞུང་འབྲེལ་དང་གཞུང་འབྲེལ་མིན་པའི་ཚོགས་པ་དང་",
            "མི་སྒེར་བཅས་སུས་ཀྱང་བོད་དོན་དང་འབྲེལ་བའི་ཐག་གཅོད་རིགས་མི་ཆོག",
            "ཕྱི་ལོ་ ༢༠༢༠ ཟླ་ ༥ ཚེས་ ༡༩ ཉིན་",
            "ཨ་རིའི་གྲོས་ཚོགས་འོག་མའི་འཐུས་མི་",
            "སྐུ་ཞབས་སི་ཁོ་ཊི་པེ་རི་ (Scott Perry) ལགས་ཀྱིས་གྲོས་ཚོགས་ནང་",
            "བོད་རང་སྐྱོང་ལྗོངས་དེ་རང་བཙན་གཙང་མའི་རྒྱལ་ཁབ་གཅིག་ལ་",
            "ངོས་འཛིན་དགོས་སྐོར་གྱི་ཁྲིམས་འཆར་བཏོན་གནང་བར། ",
            "བོད་མི་མང་སྤྱི་འཐུས་ལྷན་ཚོགས་ངོས་ནས་",
            "ཐུགས་རྗེ་ཆེ་ཞེས་ཞུ་རྒྱུ་།",
            ""
        ],
        [
            "འོན་ཀྱང་བོད་ཅེས་པ་དེ་",
            "བོད་ཆོལ་ཁ་གསུམ་ཡོངས་སུ་ཚུད་པ་ཞིག་ལ་",
            "གོ་དགོས་པ་ལས་རང་སྐྱོང་ལྗོངས་གཅིག་པུས་",
            "བོད་རྒྱལ་ཁབ་ཆ་ཚང་མཚོན་མི་།",
            "དེར་བརྟེན་བོད་རང་སྐྱོང་ལྗོངས་ཀྱི་ཚབ་ཏུ་",
            "བོད་ཆོལ་ཁ་གསུམ་ཞེས་བསྒྱུར་བཅོས་",
            "ཡོང་བའི་འབོད་སྐུལ་ཡང་ཞུ་རྒྱུ་།",
            "ཕྱི་ལོ་ ༡༩༥༩ ལོར་རྒྱ་ནག་གིས་བོད་བཙན་བཟུང་བྱས་རྗེས་ནས་བཟུང་སྟེ་",
            "རྒྱ་གར་གྱི་ས་མཚམས་གང་སར་རྒྱ་དམར་དཔུང་དམག་གིས་",
            "བཙན་འཛུལ་བྱེད་ཐབས་བྱས་པ་དང་། ",
            "ཉེ་ཆར་ལ་དྭགས་ས་མཚམས་རྙོག་གླེང་རྐྱེན་པས་",
            "གྷལ་ཝན་ (Galwan) གཤོངས་སུ་རྒྱ་དཀར་ནག་གཉིས་ཀྱི་",
            "དམག་མི་ཕན་ཚུན་གདོང་གཏུགས་འཐབ་རེས་བྱུང་སྐབས་",
            "རྒྱ་གར་གྱི་དམག་མི་ ༢༠ འདས་གྲོངས་སུ་ཕྱིན་པ་དང་",
            "གཞན་ཁག་ཅིག་ལ་རྨས་སྐྱོན་ཕོག་པ་བཅས་ལ་",
            "བོད་མི་མང་སྤྱི་འཐུས་ལྷན་ཚོགས་ནས་",
            "གདུང་སེམས་མཉམ་བསྐྱེད་ཞུ་བཞིན་།",
            "རང་རིགས་རྣམས་བཙན་བྱོལ་དུ་གྱར་ནས་",
            "མི་ལོ་ ༦༠ ལྷག་འགྲོ་བཞིན་པའི་སྐབས་འདིར་",
            "རྒྱ་གར་འཕགས་པའི་ཡུལ་གྱིས་གཙོས་པའི་",
            "ཕྱིའི་རྒྱལ་ཁབ་ཁག་མང་པོ་ཞིག་གིས་",
            "ང་ཚོར་སྐྱབས་བཅོལ་གྱི་གནས་བབ་དགོངས་བཞེས་ཀྱིས་",
            "ཕན་གྲོགས་རྒྱ་གང་ཆེ་གནང་དང་གནང་བཞིན་པར་།",
            "རྒྱལ་ཁབ་དེ་དག་གི་གཞུང་མང་གཉིས་དང་། ",
            "དེ་མཚུངས་བོད་དོན་ཐོག་རྒྱབ་སྐྱོར་གནང་མཁན་གྱི་",
            "གྲོས་ཚོགས་འཐུས་མི་དང་། ",
            "ཚོགས་པ་ཁག་དང་མི་སྒེར་བཅས་",
            "ཚང་མར་བོད་མི་ཚང་མའི་ཚབ་ཞུས་ཏེ་",
            ""
        ],
        [
            "ཐུགས་རྗེ་ཆེ་ཞེས་ཞུ་རྒྱུ་།",
            "མཐའ་དོན་སྤྱི་ནོར་༸གོང་ས་",
            "༸སྐྱབས་མགོན་ཆེན་པོ་མཆོག་༸སྐུ་ཚེ་༸ཞབས་པད་",
            "བསྐལ་བརྒྱར་བརྟན་ཅིང་ཐུགས་ཀྱི་བཞེད་དགོངས་",
            "མཐའ་དག་ལྷུན་གྱིས་འགྲུབ་པ་དང་། ",
            "བོད་དོན་བདེན་མཐའ་",
            "མྱུར་དུ་གསལ་བའི་སྨོན་འདུན་ཞུ་རྒྱུ་།",
            "བོད་མི་མང་",
            "སྤྱི་འཐུས་ལྷན་ཚོགས་ནས་ཕྱི་ལོ་ ",
            "༢༠༢༠ ཟླ་ ༧ ཚེས་ ༦ ལ།།"
        ]
    ]
}