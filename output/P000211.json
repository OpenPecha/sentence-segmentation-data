{
    "version": "P000211",
    "reviewed_text": [
        [
            "༄༅། །",
            "བཀའ་བརྒྱད་རྣམ་བཤད། །",
            " མཛད་པ་པོ། ",
            "འཇམ་མགོན་མི་ཕམ། ",
            "༄༅། །",
            "དཔལ་སྒྲུབ་པ་ཆེན་པོ་བཀའ་བརྒྱད་ཀྱི་",
            "སྤྱི་དོན་རྣམ་པར་བཤད་པ་དངོས་",
            "གྲུབ་སྙིང་པོ་ཞེས་བྱ་བ་བཞུགས་སོ།། ",
            "ན་མོ་གུ་རུ་མཉྫུ་གྷོ་ཥཱ་ཡ། ",
            "དཔལ་ལྡན་པདྨ་ལས་འཁྲུངས་ཡེ་ཤེས་སྐུ །",
            "རིག་འཛིན་བླ་མའི་ཚོགས་ཀྱི་སྤྲིན་སྤྲོ་བ། །",
            "བདེ་ཆེན་མཁའ་འགྲོའི་དབང་ཕྱུག་དཔའ་བོའི་རྗེར། །",
            "དངོས་པོ་ཀུན་གྱིས་བཏུད་དེ་ཕྱག་བགྱི་འོ།།",
            "ཡེ་ཤེས་སྐུ་མཆོག་འཇམ་དཔལ་དཔལ་དང་ལྡན།།",
            "རོལ་པའི་རྟ་སྐད་མ་ཆགས་པདྨའི་གསུང༌།།",
            "ཡང་དག་གྲུབ་པའི་ཐུགས་མཆོག་འགྱུར་བ་མེད།།",
            "ཡོན་ཏན་ཀུན་བདག་ཆེ་མཆོག་དཔལ་ལ་འདུད། །",
            "དཔལ་གྱི་རོལ་པས་མ་མོ་དབང་སྡུད་ཅིང༌། །",
            "ཕྲིན་ལས་ཕུར་པས་དགྲ་བགེགས་ཐལ་བར་།",
            ""
        ],
        [
            "དྲེགས་ཆེན་སྔགས་བདག་ཡོངས་ཀྱི་རྗེར་གྱུར་པ། །",
            "འབར་བའི་བཀའ་སྡོད་ཚོགས་བཅས་རྒྱལ་གྱུར་།",
            "སྔགས་ཀྱིས་འདུལ་བའི་ལས་ཅན་མཐའ་དག་ལ།།",
            "རབ་འབྱམས་ལྷ་སྔགས་ཏིང་འཛིན་བཀོད་པ་ཡི། །",
            "སྒྱུ་འཕྲུལ་དྲྭ་བ་ཆེན་པོའི་སྙིང་པོ་ནི། །",
            "དཀྱིལ་འཁོར་ཡོངས་ཀྱི་ཁྱབ་བདག་སྒྲུབ་སྡེ་བརྒྱད། །",
            "གང་གི་མཚན་ཙམ་ཐོས་དང་མོས་པ་ལའང༌། །",
            "རྣམ་གཉིས་དངོས་གྲུབ་རྫོགས་ལྡན་སྤྲིན་བཞིན་དུ། །",
            "ཆེས་ཆེར་སྣང་བ་གསང་སྔགས་སྙིང་པོ་དེའི། །",
            "དགོངས་དོན་བརྒྱུད་པའི་ལུང་བཞིན་རྣམ་པར་བརྗོད།།",
            "དེ་ལ་འདིར་དུས་གསུམ་གྱི་ཡི་དམ་ཞི་ཁྲོ་རབ་འབྱམས་མ་ལུས་པ་གཅིག་ཏུ་འདུས་པ། ",
            "ལས་དང་ཡེ་ཤེས་ཀྱི་དངོས་གྲུབ་སྒྲུབ་པའི་",
            "ཐབས་ཚུལ་མན་ངག་མཐའ་དག་གི་ཟབ་པ་མཐར་ཐུག་པ། ",
            "བྱིན་རླབས་ཕྲིན་ལས་ཀྱི་ཚན་ཁ་ལྷག་པར་ཆེ་བ་",
            "དཔལ་མ་ཧཱ་ཡོ་གའི་སྒྲུབ་སྡེ་ཟབ་མོ་བཀའ་བརྒྱད་དུ་",
            "གྲགས་པའི་དགོངས་དོན་གྱི་ཚུལ་མདོ་ཙམ་བཤད་པ་།",
            "ཐོག་མར་དགེ་བ་ལོ་རྒྱུས་ཀྱི་སྒོ་ནས་སྤྲོ་བ་བསྐྱེད་པ། ",
            "བར་དུ་དགེ་བ་ལོ་རྒྱུས་དེ་ལྡན་གྱི་",
            "ཆོས་འཆད་པའི་ཐབས་སྤྱིར་བསྟན་པ། ",
            "ཐ་མར་དགེ་བ་གསང་སྔགས་སྙིང་པོ་སྒྲུབ་པ་",
            "སྡེ་བརྒྱད་ཀྱི་དགོངས་དོན་རྣམ་པར་བཤད་པ་གསུམ་གྱི། ",
            "ཐོག་མར་དགེ་བ་ལོ་རྒྱུས་ཀྱི་སྒོ་ནས་སྤྲོ་བ་བསྐྱེད་པ། ",
            "དང་པོ་ལ་སྤྱི་དང་བྱེ་བྲག་གཉིས་ལས། ",
            "དང་པོ་བཀའ་དང་བསྟན་བཅོས་སྤྱིའི་ལོ་རྒྱུས་ནི། ",
            "ལྷའི་བུ་ནོར་བུ་འཛིན་གྱིས་ཞུས་པའི་མདོ་ལས། ",
            "ཆོས་རྣམས་བཀའ་དང་བསྟན་བཅོས་གཉིས་སུ་འདུས།། ",
            "ལེགས་པར་གསུངས་དང་དེ་ཡི་དགོངས་འགྲེལ་གཉིས། །",
            " དེ་ཡི་དབང་གིས་ཤཱཀྱའི་བསྟན་པ་འདི། །",
            " འཇིག་རྟེན་ཁམས་འདིར་ཡུན་རིང་གནས་པར་འགྱུར།།",
            ""
        ],
        [
            "ཞེས་གསུངས་པ་བཞིན་དུ་བཀའ་ཇི་ལྟར་བྱུང་བ་དང༌། ",
            "བསྟན་བཅོས་ཇི་ལྟར་བྱུང་བའི་ཚུལ་ལས། ",
            "དང་པོ་ནི། ",
            "དཔལ་ཐོག་མའི་སངས་རྒྱས་ཀུན་ཏུ་བཟང་པོ་ཉིད་",
            "རང་རིག་གདོད་མའི་དབྱིངས་སུ་",
            "སངས་རྒྱས་ཐམས་ཅད་ཀྱི་བྱེད་པ་པོར་སངས་རྒྱས་།",
            "སྤྲུལ་པའི་རོལ་པ་བསམ་གྱིས་མི་ཁྱབ་པས་ཞིང་དང་",
            "དུས་རིས་སུ་མ་ཆད་པར་མཉམ་པ་ཉིད་ཀྱི་",
            "བཀོད་པ་ཆེན་པོས་སེམས་ཅན་གྱི་",
            "ཁམས་མཐའ་ཡས་པའི་དོན་མཛད་པ་ལས། ",
            "རེ་ཞིག་ཡུལ་དུས་འདིའི་སེམས་ཅན་རྣམས་འདུལ་བའི་དབང་གིས་སྣང་བ་ནི། ",
            "བདག་ཅག་གི་སྟོན་པ་ཤཱཀྱ་ཐུབ་པ་འདི་ཉིད་ཀྱིས། ",
            "དང་པོར་ཐུགས་བསྐྱེད། ",
            "བར་དུ་དཀའ་བ་།",
            "མཐར་མངོན་པར་རྫོགས་པར་སངས་རྒྱས་།",
            "སྟོང་གསུམ་མི་མཇེད་ཀྱི་འཇིག་རྟེན་འདིར་མཛད་པ་",
            "བཅུ་གཉིས་སྟོན་པ་མཆོག་གི་སྤྲུལ་པའི་",
            "སྐུའི་ཚུལ་དུ་སྣང་བར་མཛད་དེ་",
            "ཐེག་པ་ཐུན་མོང་བ་དང༌། ",
            "ཁྱད་པར་བའི་ཆོས་ཀྱི་འཁོར་ལོ་རབ་འབྱམས་བསྐོར་བར་མཛད་དོ།།",
            "དེ་ཡང་ཐུན་མོང་གི་གདུལ་བྱའི་ངོར་ཤཱཀྱའི་རིགས་སུ་འཁྲུངས་ཤིང་",
            "སངས་རྒྱས་པ་ཆགས་བྲལ་རབ་བྱུང་གི་རྣམ་པའི་སྐུ་དངོས་དེས། ",
            "ཡུལ་ཝ་རཱ་ཎ་སཱི་དྲང་སྲོང་ལྷུང་བའི་གནས་སུ་",
            "བཀའ་དང་པོ་བདེན་པ་བཞིའི་ཆོས་འཁོར་དང༌། ",
            "རྒྱལ་པོའི་ཁབ་ཏུ་བར་པ་མཚན་ཉིད་མེད་པའི་ཆོས་འཁོར་དང༌། ",
            "ཡུལ་པདྨ་ཅན་དུ་ཐ་མ་ངེས་པ་དོན་གྱི་",
            "ཆོས་འཁོར་གསུམ་བསྐོར་ཅིང༌། ",
            "གཞན་ཡང་རྒྱལ་པོའི་ཁབ་ཏུ་ལྷ་མིར་དགེ་བཅུའི་ཆོས་འཁོར། ",
            "ཡུལ་མ་ག་དྷར་རང་རྒྱལ་ལ་རྟེན་འབྲེལ་བཅུ་གཉིས་ཀྱི་",
            "ཆོས་འཁོར་བསྐོར་པར་གསུངས་པ་སོགས། ",
            "གདུལ་བྱའི་ངོར་ཆོས་ཀྱི་རྣམ་གྲངས་ཡུལ་",
            "སོ་སོར་བསྟན་པ་ནི་ཚད་མེད་ཀྱང༌། ",
            "དོན་ནི་གོང་དུ་བཤད་མ་ཐག་པའི་",
            "ཆོས་འཁོར་རིམ་པ་གསུམ་གྱི་ཁོངས་སུ་འདུ་བ་ཉིད་དོ།།",
            ""
        ],
        [
            "དེ་དག་ལས་མངོན་མཐོ་ངེས་ལེགས་ཀྱི་",
            "ལམ་བསྟན་པ་ལྷ་མིའི་ཐེག་པ་དང་",
            "ཉན་རང་གི་ཐེག་པ་རྣམས་ལ་ཐེག་པ་ཐུན་མོང་བ་ཞེས་དང༌། ",
            "ཐེག་པ་ཆེན་པོ་ལ་ནི་ཁྱད་པར་བའི་ཐེག་པ་ཞེས་བྱ་ཞིང༌",
            "དེ་ལའང་རྒྱུ་དང་འབྲས་བུའི་ཐེག་པ་གཉིས་སུ་ཡོད་།",
            "གང་ཞེ་ན་དབུ་མ་དང་སེམས་ཙམ་གྱི་དགོངས་པ་རྣམ་པར་གཞག་པའི་",
            "གཞུང་གི་བཀའ་ཐམས་ཅད་ནི་རྒྱུ་ཕ་རོལ་ཏུ་ཕྱིན་པའི་ཐེག་པ་ཡིན་།",
            "སྔགས་ཕྱི་ནང་གི་གཞུང་དུ་གྱུར་པའི་",
            "བཀའ་ཐམས་ཅད་ལ་ནི་འབྲས་བུ་གསང་སྔགས་ཀྱི་ཐེག་པ་ཞེས་བྱའོ།།",
            "ཐེག་པ་ཆེན་པོ་འདི་དག་མཐར་འབྲས་སངས་རྒྱས་ཐོབ་པར་འདྲ་ཡང་",
            "རིང་ལམ་དང་ཉེ་ལམ་གྱི་ཁྱད་པར་ལས་རྒྱུ་འབྲས་ཀྱི་ཐེག་པ་ཞེས་བྱའོ།།",
            "གསང་སྔགས་ཀྱི་ཐེག་པ་དེ་ལའང་",
            "བྱ་སྤྱོད་རྣལ་འབྱོར་གྱི་རྒྱུད་སྡེ་གསུམ་ལས། ",
            "དང་པོ་བྱ་རྒྱུད་ལ་རིགས་སྔགས་ཐམས་ཅད་ཀྱི་",
            "ཁོག་དབུབ་པ་དཔུང་བཟང་གི་རྒྱུད་སོགས་སྤྱི་རྒྱུད་དྲུག་དང༌། ",
            "བྱེ་བྲག་གི་རྒྱུད་འཇམ་དཔལ་དྲི་མ་མེད་པའི་",
            "རྒྱུད་སོགས་འཇམ་དཔལ་གྱི་སྐོར་དང༌། ",
            "ཟ་མ་ཏོག་ཆེ་ཆུང་སོགས་སྤྱན་རས་གཟིགས་ཀྱི་སྐོར་དང༌། ",
            "ལག་ན་རྡོ་རྗེ་དབང་བསྐུར་བའི་རྒྱུད་སོགས་",
            "ཕྱག་ན་རྡོ་རྗེའི་སྐོར་ཏེ་གསུམ་གྱིས་མཚོན་པའི་བྱ་རྒྱུད་རྣམས་ནི། ",
            "ཐུན་མོང་གི་གནས་ནཻ་རཱཉྫ་ན་དང༌། ",
            "ཁྱད་པར་གྱི་གནས་ལྕང་ལོ་ཅན་ལ་སོགས་པར་",
            "ལྷའི་དབང་པོ་སོགས་ཀྱིས་ཞུས་པའི་ངོར། ",
            "སྟོན་པ་ཉིད་རིགས་གསུམ་མགོན་པོ་སོགས་སུ་སྤྲུལ་ནས་",
            ""
        ],
        [
            "གསུངས་སོ།།",
            "རྣམ་སྣང་མངོན་བྱང་དང་རྣམ་པར་མི་རྟོག་པའི་ཏནྟྲ་སོགས་སྤྱོད་རྒྱུད་ནི་",
            "བྱ་བ་དང་རྣལ་འབྱོར་གྱི་རྒྱུད་ཀྱི་ཁོག་དང་མཚུངས་པར་ཅི་རིགས་སུ་གསུངས་སོ།།",
            "རྣལ་འབྱོར་གྱི་རྒྱུད་དེ་ལ་རྣལ་འབྱོར་དང༌། ",
            "རྣལ་འབྱོར་ཆེན་པོ་དང༌། ",
            "རྣལ་འབྱོར་མཆོག་གི་རྒྱུད་གསུམ་དུ་ཡོད་པ་ལས། ",
            "དང་པོ་ཐུན་མོང་གི་གནས་སུམ་ཅུ་རྩ་གསུམ་དང་ཁྱད་པར་གྱི་གནས་འོག་མིན་དུ་",
            "སྟོན་པ་ཀུན་རིག་རྣམ་པར་སྣང་མཛད་ཀྱི་རྣམ་པས། ",
            "ཞུ་བ་པོ་གསང་བའི་བདག་པོ་སོགས་ལ་བཀའ་བསྩལ་།",
            "ཡོ་ག་གཞུང་ཆེན་པོ་བམ་པོ་སུམ་བརྒྱ་པ་དང༌། ",
            "ལུང་ཆེན་པོའི་རྒྱུད་བཞི་།",
            "དེ་ཉིད་བསྡུས་པ། ",
            "རྡོ་རྗེ་རྩེ་མོ། ",
            "དཔལ་མཆོག་དང་པོ། ",
            "རྟོག་པ་བསྡུས་པའི་རྒྱུད་ལ་སོགས་པ་རྣམས་འཁོར་ལྷ་དང་",
            "བྱང་ཆུབ་སེམས་དཔའ་རྣམས་ཀྱི་དོན་དུ་གསུངས་སོ།།",
            "རྣལ་འབྱོར་ཆེན་པོ་ནི་མ་ཧཱ་ཡོ་གའི་རྒྱུད་རྣམས་།",
            ""
        ],
        [
            "དེ་ཡང་གླང་པོ་རབ་འབོག་གི་རྒྱུད་ལ་སོགས་",
            "པ་ཏནྟྲ་ཆེན་པོ་སྡེ་བཅོ་བརྒྱད་ཀྱིས་མཚོན་པའི་མ་ཧཱ་ཡོ་གའི་རྒྱུད་རྣམས་",
            "སྟོན་པ་ཉིད་དཔལ་ཆེན་པོའམ། ",
            "རྣམ་པར་སྣང་མཛད་སོགས་སུ་སྤྲུལ་ནས",
            "ཞུ་བ་པོ་རྡོ་རྗེ་འཛིན་པ་སོགས་འཁོར་གྱི་ནང་དུ་གསུངས་སོ།།",
            "མ་ཧཱ་ཡོ་གའི་རྒྱུད་དེ་དག་བསྡུ་ན་ཐབས་དང་ཤེས་རབ་ཀྱི་རྒྱུད་གཉིས་སུ་འདུ་བའོ།།",
            "རྣལ་འབྱོར་མཆོག་གི་རྒྱུད་ལ་རྫོགས་པ་ཨ་ནུ་ཡོ་གའི་ཐེག་པ་དང༌། ",
            "རྫོགས་པ་ཆེན་པོ་ཨ་ཏི་ཡོ་གའི་ཐེག་པ་གཉིས། ",
            "དང་པོ། ",
            "རྒྱལ་མོ་པུ་རིའི་ཚལ་དུ་སྟོན་པ་ཉིད་དཔལ་ཀུན་ཏུ་བཟང་པོའམ། ",
            "རྡོ་རྗེ་སེམས་དཔར་སྤྲུལ་པ་ལ་ལངྐའི་བདག་པོས་ཞུས་ནས",
            "མདོ་བཞི་དེམས་དང་ལྔར་བཀའ་བསྩལ་།",
            "མདོ་བཞི་ནི་ཀུན་འདུས་རིག་པའི་མདོ། ",
            "སེམས་ལུང་ཆེན་མོའི་མདོ། ",
            "ཡེ་ཤེས་རྔམ་པ་གློག་གི་འཁོར་ལོའི་མདོ། ",
            "དུར་ཁྲོད་ཁུ་བྱུག་རོལ་པའི་མདོ། ",
            "སངས་རྒྱས་ཐམས་ཅད་ཀྱི་དགོངས་པ་འདུས་པའི་མདོ་ནི་",
            "བཀའ་ཐམས་ཅད་ཀྱི་དེམས་སུ་བཞག་པའོ།།",
            ""
        ],
        [
            "ཨ་ཏི་ཡོ་ག་ནི། ",
            "གནས་རྒྱལ་མོ་པུ་རིའི་ཚལ་དང༌། ",
            "ཟ་མ་པུ་རིའི་ཚལ་དུ་སྟོན་པ་ཉིད་དཔལ་ཀུན་ཏུ་བཟང་པོ་ཀུན་བྱེད་རྒྱལ་པོར་སྤྲུལ་ནས",
            "ཀུན་ཏུ་བཟང་པོ་ཆེ་བ་རང་ལ་གནས་པའི་རྒྱུད་སོགས་",
            "རྫོགས་པ་ཆེན་པོ་སེམས་ཕྱོགས་ཀྱི་སྐོར་ལ་སོགས་པ་གསུངས་སོ།།",
            "དེ་ལྟར་ཆོས་སྣ་ཚོགས་གསུངས་པ་དེ་དག་ཀྱང་",
            "འཛམ་བུའི་གླིང་གི་མི་དང་ཉན་རང་བྱང་སེམས་ཀྱི་རིགས་ཅན་རྣམས་ལ་",
            "ཤཱཀྱའི་རྒྱལ་པོ་སྐུ་དངོས་ཀྱིས་རྒྱུ་མཚན་ཉིད་ཀྱི་ཐེག་པ་རྣམས་",
            "འཕགས་པའི་ཡུལ་ལ་སོགས་པར་གསུངས་པ་དང༌། ",
            "ལྷ་རྣམས་དང་རིགས་གསུམ་མགོན་པོ་སོགས་",
            "སེམས་དཔའ་ཆེན་པོ་རྣམས་ལ་ཀུན་རིག་རྣམ་པར་སྣང་མཛད་དུ་སྤྲུལ་ནས་",
            "ཕྱི་རྒྱུད་སྡེ་གསུམ་གསུངས་པ་དང༌། ",
            "རིགས་ལྔ་སྲས་དང་བཅས་པ་རྣམས་ལ་དཔལ་ཀུན་ཏུ་བཟང་པོར་སྤྲུལ་ནས་",
            "ནང་རྒྱུད་སྡེ་གསུམ་གསུངས་པ་དེ་དག་ཀྱང་གདུལ་བྱའི་བློའི་རིམ་པ་དང་",
            "མཐུན་པར་གནས་ཀྱང་ཐུན་མོང་གི་གནས་དྷ་ན་ཀོ་ཥ། ",
            "བསིལ་བའི་ཚལ། ",
            "རྒྱལ་པོའི་གནས། ",
            "རི་མེ་རི་འབར་བ་སོགས་དང༌། ",
            "ཁྱད་པར་གྱི་གནས་འོག་མིན་དང༌། ",
            "ཡུམ་གྱི་མཁའ་ཆོས་ཀྱི་དབྱིངས་ལ་སོགས་པར། ",
            "ཐུན་མོང་དང་ཁྱད་པར་གྱི་སྟོན་པར་སྣང་བས་",
            "འཁོར་གྱི་གདུལ་བྱ་ཕལ་པ་དང་ཁྱད་པར་ཅན་རྣམས་ལ་",
            "རྒྱུ་དང་འབྲས་བུའི་ཆོས་ཀྱི་འཁོར་ལོ་བསྐོར་བ་ཉིད་དུ་སྣང་བར་ཟད་དེ",
            "དོན་དུ་སྟོན་པ་གཅིག་ཉིད་ཀྱི་ཡེ་ཤེས་ཀྱི་སྐུ་གདུལ་བྱའི་བསམ་པ་དང་",
            "མཐུན་པར་སྣ་ཚོགས་སུ་སྤྲུལ་པའི་རོལ་པ་སྣ་ཚོགས་ཀྱིས་ཆོས་སྣ་ཚོགས་བསྟན་པ་",
            "དེ་དག་རྒྱས་པར་བཀའ་བསྩལ་པ་ཆོས་སྒོ་བརྒྱད་ཁྲི་བཞི་སྟོང༌། ",
            "འབྲིང་དུ་བཀའ་བསྩལ་པ་གསུང་རབ་ཡན་ལག་བཅུ་གཉིས། ",
            "བསྡུས་ཏེ་",
            ""
        ],
        [
            "བཀའ་བསྩལ་པ་ཐེག་པ་རིམ་པ་དགུ་ཞེས་གྲགས་ཤིང༌། ",
            "གཞན་ཡང་ཡོ་ག་ཕྱི་ནང་གསང་བ་ལ་སོགས་པའི་",
            "རྣམ་པར་གཞག་པ་བསམ་གྱིས་མི་ཁྱབ་པ་ཡོད་མོད་ཀྱི། ",
            "དོན་དུ་རྒྱུ་དང་འབྲས་བུའི་ཐེག་པ་གཉིས་སུ་འདུའོ།།",
            "བཀའ་དེ་ལ་གསུང་ཚུལ་གྱིས་ཕྱེ་།",
            "ཞལ་ནས་གསུངས་པའི་བཀའ། ",
            "བྱིན་གྱིས་བརླབས་པའི་བཀའ། ",
            "རྗེས་སུ་གནང་བའི་བཀའ་གསུམ་དུ་ཡོད་།",
            "དེ་ལྟ་བུའི་རྒྱུ་དང་འབྲས་བུའི་ཐེག་པའི་བཀའ་དེ་དག་དེ་དུས་ཀྱི་འཁོར་དུ་",
            "འདུས་པ་སོ་སོའི་སྡུད་པ་པོ་རྣམས་ཀྱིས་མི་བརྗེད་པའི་གཟུངས་སུ་བཟུང་སྟེ་",
            "ཡི་གེར་བཏབ་ནས་འཇིག་རྟེན་གྱི་ཁམས་འདིར་དར་ཞིང་",
            "རྒྱས་པར་མཛད་པ་ཡིན་ཏེ",
            "རྒྱུ་ཕ་རོལ་ཏུ་ཕྱིན་པའི་ཐེག་པ་ཐུན་མོང་བ་རྣམས་གནས་བརྟན་འོད་སྲུང་ལ་སོགས་པས་",
            "བཀའ་བསྡུས་ཤིང་མི་ལས་མིར་བརྒྱུད་དེ་དར། ",
            "ཐེག་པ་ཆེན་པོ་ཁ་ཅིག་འཇམ་དཔལ་ལ་སོགས་པས་བསྡུས་ནས་",
            ""
        ],
        [
            "བྱང་སེམས་ཕལ་མོ་ཆེ་ལ",
            "ས་བརྒྱུད་དེ་མིའི་འཇིག་རྟེན་དུ་དར་བར་མཛད་དོ།།",
            "འབྲས་བུ་གསང་སྔགས་ཀྱི་ཐེག་པ་ནི་མི་ཡུལ་གྱི་གདུལ་བྱ་ཐུན་མོང་བའི་",
            "ངོར་སྟོན་པ་ཤཱཀྱའི་རྒྱལ་པོ་ཉིད་ཀྱི་ཞལ་ནས་ཁྱབ་བརྡལ་དུ་མ་གསུང་བར་རེ་ཞིག་",
            "སྦས་པའི་ཚུལ་གྱིས་སྐལ་ལྡན་དབང་པོ་རབ་རྣམས་ཀྱི་དོན་དུ་བསྟན་པར་མཛད་པ་ཡིན་ལ",
            "དེའི་དབང་གིས་གདུལ་བྱ་ཕལ་པ་དག་གིས་གསང་སྔགས་འདི་",
            "སངས་རྒྱས་ཀྱི་བཀའ་ཡིན་མིན་གྱི་ཐེ་ཚོམ་བཟློག་པའི་ཕྱིར་",
            "དེ་དུས་ཀྱི་གདུལ་བྱ་ཐུན་མོང་བའི་འཁོར་གྱི་ནང་དུ་སྟོན་པ་ཤཱཀྱའི་རྒྱལ་པོ་ཉིད་ཀྱི་ཞལ་ནས་",
            "གསང་སྔགས་ནི་ད་གདོད་མིའི་ཡུལ་འདིར་འབྱུང་བའི་ཚུལ་དུ་དངོས་སུ་ལུང་བསྟན་།",
            "མདོ་སྡེ་གདམས་ངག་འབོག་པའི་རྒྱལ་པོ་ལས། ",
            "ང་ནི་མྱ་ངན་འདས་འོག་ཏུ། །",
            " ལོ་ནི་བརྒྱད་དང་བཅུ་གཉིས་ན།། ",
            "བསྟན་པའི་སྙིང་པོ་དམ་པ་ཞིག །",
            " རྒྱལ་པོ་ཛཿཡི་ཁང་ཐོག་ཏུ། །",
            " ཐུགས་རྗེ་མཐུན་པའི་བྱིན་རླབས་ཀྱིས། །",
            " ལག་ན་རྡོ་རྗེས་སྟོན་པར་འགྱུར།།",
            ""
        ],
        [
            "ཞེས་པ་ལ་སོགས་པ་གསལ་བར་གསུངས་པའི་ཚུལ་དང་མཐུན་པར། ",
            "སྟོན་པའི་ཐུགས་རྗེས་རིགས་ལྔའི་སངས་རྒྱས་དང༌། ",
            "རྒྱལ་ཚབ་རྣམས་ལ་བསྐུལ་བར་མཛད་དེ་",
            "འབྲས་བུའི་ཆོས་འདི་གསེར་གྱི་གླེགས་བམ་ལ་བཻ་ཌཱུརྱའི་ཡི་གེར་བྲིས་ནས་",
            "ཐུགས་རྗེ་མཐུན་པའི་བྱིན་རླབས་ཀྱིས། ",
            "རྒྱལ་པོ་ཛཿའི་ཁང་ཐོག་ཏུ་རང་བབས་སུ་སྣང་བར་གྱུར་པ་",
            "རྒྱལ་པོ་ཛཿདང་སློབ་དཔོན་ཀུ་ཀུ་རཱ་ཛས་དེའི་དོན་རྣམས་རྡོ་རྗེ་སེམས་དཔའི་བྱིན་རླབས་ཀྱིས་རྟོགས་ནས་",
            "མི་ཡུལ་འདིར་གསང་སྔགས་དར་བ་དང༌། ",
            "གཞན་ཡང་འཇམ་པའི་དབྱངས་ཀྱིས་ལྷའི་གནས་དང༌། ",
            "སྤྱན་རས་གཟིགས་ཀྱིས་ཀླུའི་གནས་དང༌། ",
            "ཕྱག་ན་རྡོ་རྗེས་གནོད་སྦྱིན་གྱི་གནས་སུ་སྣང་བར་།",
            "འཛམ་བུའི་གླིང་འདིར་ནི་ཀྲི་ཡ་རྣམས་ཝ་རཱ་ཎ་སཱི་དང༌། ",
            "ཡོ་ག་རྣམས་རི་མ་ལ་ཡ་མེ་རི་འབར་བ་དང༌། ",
            "མ་ཧཱ་དང་ཨ་ནུ་རྒྱལ་པོ་ཛཿཉིད་ཀྱི་གནས་དང༌། ",
            "ཨ་ཏི་ཡོ་ག་དྷ་ན་ཀོ་ཤའི་གླིང་དུ་བཤད་ཅིང་སྒྲུབ་པར་བྱས་ཏེ་",
            "དེ་ལས་ཡུལ་ཀུན་ཏུ་རྒྱ་ཆེར་འཕེལ་བའོ།།",
            ""
        ],
        [
            "བཤད་པའི་རྣམ་གྲངས་གཞན་དུ་ལུང་བཞི་དེམས་དང་ལྔ་ནི་",
            "བསྐྱེད་རྫོགས་རྫོགས་ཆེན་གསུམ་གྱི་སྤྱི་རྒྱུད་དང༌། ",
            "སྒྱུ་འཕྲུལ་སྡེ་བརྒྱད་ནི་ལྟ་བ་ཨ་ཏི་དང་སྤྱོད་པ་མ་ཧཱར་གཏོགས་པས་",
            "ཨ་ནུའི་རྒྱུད་དུའང་གསུངས་ཏེ་",
            "བསྐྱེད་རྫོགས་རྫོགས་ཆེན་གྱི་གནད་བསྟན་པའི་ཆ་ནས་",
            "ཇི་ལྟར་བཞག་ཀྱང་རུང་ངོ༌།།",
            "དེ་དག་ནི་བཀའ་ཇི་ལྟར་བྱུང་བའི་ལོ་རྒྱུས་སོ།།",
            "བསྟན་བཅོས་ཇི་ལྟར་བྱུང་བ་ནི། ",
            "སྟོན་པ་མྱ་ངན་ལས་འདས་ནས་ལོ་བརྒྱ་ལྷག་ཙམ་།",
            "ཡུལ་ཡངས་པ་ཅན་དུ་ཉན་ཐོས་སྡེ་པ་ཐ་དད་པའི་དགྲ་བཅོམ་པ་ལྔ་བརྒྱ་འདུས་ནས་",
            "བསྟན་བཅོས་བྱེ་བྲག་བཤད་མཛོད་ཆེན་པོ་བམ་པོ་སུམ་བརྒྱ་པ་མཛད་པ་བསྟན་པ་འདིའི་",
            "བསྟན་བཅོས་ཀྱི་ཐོག་མ་ཡིན་།",
            "དེ་ནས་བཟུང་སྟེ་ཟབ་པ་དང་རྒྱ་ཆེ་བའི་བཀའ་ཡི་དགོངས་དོན་འགྲེལ་བའི་ཤིང་རྟ་ཆེན་པོ་ཀླུ་སྒྲུབ་དང་",
            "ཐོགས་མེད་རྣམ་པ་གཉིས་ལ་སོགས་པ་འཛམ་གླིང་རྒྱན་མཆོག་སློབ་མ་དང་བཅས་པའི་ཚོགས་ཀྱིས་",
            "བརྩམས་པའི་བསྟན་བཅོས་དང༌། ",
            "སྔགས་ཀྱི་ལུགས་ལ་བྱང་ཆུབ་སེམས་དཔའི་འགྲེལ་པ་སྐོར་གསུམ་དང༌། ",
            "སྒྲུབ་པ་སྡེ་བདུན་དུ་གྲགས་པ་ལ་སོགས་པས་མཚོན་ཏེ་",
            "གྲུབ་ཆེན་རིག་འཛིན་རྣམས་ཀྱིས་མཛད་པའི་བསྟན་བཅོས་དུ་མ་རྣམས་བྱུང་བའོ།།",
            ""
        ],
        [
            "བསྟན་བཅོས་ཞེས་པ་རྒྱལ་བའི་བཀའ་ཡི་རྗེས་སུ་འབྲངས་ནས་",
            "རྩོམ་པ་པོ་མཚན་ཉིད་དང་ལྡན་པས་ལེགས་པར་བཤད་པ་ཡིན་།",
            "དེ་ཡི་དབྱེ་བ་ལུང་བཏུས་པའི་བསྟན་བཅོས། ",
            "ལུང་འགྲེལ་པའི་བསྟན་བཅོས། ",
            "ལུང་དོན་རིག་པའི་བསྟན་བཅོས་གསུམ། ",
            "དང་པོ་ཆེད་དུ་བརྗོད་པའི་ཚོམས་ལ་སོགས་པ་ལྟ་བུ། ",
            "གཉིས་པ་འབུམ་ཊཱིཀ་ལ་སོགས་པ་ལྟ་བུ། ",
            "གསུམ་པ་ནི་ཇི་སྐད་དུ། ",
            "དོན་མེད་དོན་ལོག་དོན་དང་ལྡན།། ",
            "ངན་གཡོ་བརྩེ་བྲལ་སྡུག་བསྔལ་སྤོང༌།། ",
            "ཐོས་རྩོད་སྒྲུབ་པ་ལྷུར་ལེན་པ། །",
            " བསྟན་བཅོས་དྲུག་བྲལ་གསུམ་དུ་འདོད།། ",
            "ཅེས་པ་ལྟར་ངན་པ་དྲུག་བྲལ་ཞིང་ཡོན་ཏན་གསུམ་དང་ལྡན་པ་།",
            "རིགས་ཚོགས་དྲུག་དང་བྱམས་ཆོས་སྐོར་ལྔ་ལ་སོགས་པ་བཞིན་ནོ།།",
            ""
        ],
        [
            "དེ་དག་གིས་བཀའ་དང་བསྟན་བཅོས་སྤྱིའི་བྱུང་ཚུལ་མདོར་བསྡུས་སུ་བརྗོད་།",
            "ད་ནི་གཉིས་པ་བྱེ་བྲག་ཏུ་ཁྱད་པར་གྱི་རྒྱུད་སྒྲུབ་པ་བཀའ་བརྒྱད་ཀྱི་",
            "ཆོས་རིན་པོ་ཆེ་ཇི་ལྟར་བྱུང་བ་བརྗོད་།",
            "ཆོས་ཟབ་མོ་འདི་ནི་འོག་མིན་གྱི་གནས་སུ་ཀུན་ཏུ་བཟང་པོ་དཔལ་ཧེ་རུ་ཀས་ཡོངས་སུ་",
            "དག་པའི་འཁོར་རྣམས་ལ་རྡོ་རྗེའི་ཚིག་ཏུ་གསུངས་པ་རྣམས་",
            "སྡུད་པ་པོ་རྡོ་རྗེ་ཆོས་ལ་སོགས་པས་བསྡུས་ཤིང༌། ",
            "རྫུ་འཕྲུལ་གྱི་ཡི་གེར་སྣང་བ་རིན་པོ་ཆེའི་སྒྲོམ་དུ་བཅུག་སྟེ་",
            "མཆོད་རྟེན་ཆེན་པོ་བདེ་བྱེད་བརྩེགས་པར་མཁའ་འགྲོ་མ་ལས་ཀྱི་",
            "དབང་མོ་ཆེ་མཁའ་འགྲོ་རྒྱ་མཚོའི་ཚོགས་དང་བཅས་པ་ལ་",
            "གཉེར་དུ་གཏད་པར་མཛད་པ་དང༌། ",
            "གང་གི་ཚེར་དུར་ཁྲོད་རོ་གླིང་བསིལ་བའི་ཚལ་ཞེས་འཇིགས་སུ་རུང་བའི་",
            "གནས་སུ་སློབ་དཔོན་ཧཱུྃ་ཀ་ར། ",
            "འཇམ་དཔལ་བཤེས་གཉེན། ",
            "ནཱ་གརྫུན། ",
            "པདྨ་འབྱུང་གནས། ",
            "དྷ་ན་སསྐྲྀཏ། ",
            "བི་མ་ལ་མི་ཏྲ། ",
            "རོམ་བུ་གུ་ཧྱ། ",
            "ཤཱནྟི་གརྦྷ་དང་བརྒྱད་དགོངས་པ་མཛད་ཅིང་བཞུགས་པའི་ཚེ། ",
            "ཡ་མཚན་རྨད་དུ་བྱུང་བའི་སྒྲོམ་བུ་བརྒྱད་ལ་འོད་དང་",
            "འཇའ་ཚོན་དཀྲིགས་པ་སོགས་ལྟས་དང༌། ",
            "མཁའ་འགྲོ་དང་དྲེགས་པའི་ཚོགས་ཀྱིས་བསྐོར་བ་བྱེད་པ་གཟིགས་པ་དང་",
            "འདིར་འཇིག་རྟེན་འཕུང་འཚེངས་ནུས་པའི་གདམས་པ་ཟབ་མོ་འདུག་སྙམ་དུ་དགོངས་ཏེ",
            "སློབ་དཔོན་རྣམས་ཀྱིས་དེར་དགོངས་པ་གཏད་ཅིང་",
            "བཀའ་སྲུང་གི་ཚོགས་རྣམས་ལ་དམ་རྫས་བྱིན་ནས་",
            "དམ་བསྒྲགས་ཤིང་དབང་དུ་བསྡུས་པའི་དུས་དེར། ",
            "མ་མོ་མཁའ་འགྲོ་རྣམས་ཀྱིས་བཀའ་ཅི་ཞིག་བསྩལ་ཟེར་ནས་",
            ""
        ],
        [
            "ལྷགས་པ་ལ་སྒྲོམ་བུ་རྣམས་གཏོད་ཅེས་གསུངས་པས། ",
            "དངུལ་གྱི་སྒྲོམ་བུར་ཡང་དག་གི་ཆོས་སྐོར་གནས་པ་སློབ་དཔོན་ཧཱུྃ་ཀ་རའི་ཕྱག་ཏུ་།",
            "ལྕགས་སྒྲོམ་དུ་འཇམ་དཔལ་སྐུའི་ཆོས་སྐོར་གནས་པ་འཇམ་དཔལ་བཤེས་གཉེན་གྱི་ཕྱག་ཏུ་།",
            "ཟངས་སྒྲོམ་དུ་པདྨ་གསུང་གི་ཆོས་སྐོར་གནས་པ་ཀླུ་སྒྲུབ་སྙིང་པོའི་ཕྱག་ཏུ་།",
            "གཡུ་ཡི་་རུས་པའང་་་སྒྲོམ་བུར་ཕུར་པའི་ཆོས་སྐོར་གནས་པ་པདྨ་འབྱུང་གནས་ཀྱི་ཕྱག་ཏུ་།",
            "གསེར་གྱི་སྒྲོམ་བུར་ཆེ་མཆོག་གི་ཆོས་སྐོར་གནས་པ་བི་མ་ལ་མི་ཏྲའི་ཕྱག་ཏུ་།",
            "བསེ་སྒྲོམ་དུ་མ་མོའི་ཆོས་སྐོར་ཡོད་པ་དྷ་ན་སསྐྲྀཏའི་ཕྱག་ཏུ་།",
            ""
        ],
        [
            "མཆོང་་་",
            "ལ་ཆའང་་་སྒྲོམ་དུ་མཆོད་བསྟོད་ཀྱི་ཆོས་སྐོར་ཡོད་པ་རམྦུ་གུ་ཧྱ་དེ་བ་ཙནྡྲའི་ཕྱག་ཏུ་།",
            "གཟི་སྒྲོམ་དུ་དྲག་སྔགས་ཀྱི་ཆོས་སྐོར་ཡོད་པ་འཕུང་བྱེད་ཤཱནྟིང་གརྦྷའི་ཕྱག་ཏུ་།",
            "རིན་ཆེན་སྣ་ལྔའི་སྒྲོམ་བུ་ཕྲ་མེན་གྱི་རྒྱས་བཏབ་པ་བང་བ་བརྒྱད་བཅུག་པ་ཞིག་",
            "སློབ་དཔོན་རྣམས་ཀྱི་དབུས་སུ་བཞག་།",
            "ལོ་རྒྱུས་གཞན་ན་ཕུར་པའི་ཆོས་སྐོར་གྱི་སྒྲོམ་བུ་པྲ་བྷ་ཧསྟིའི་ཕྱག་ཏུ་།",
            "རིན་ཆེན་སྣ་ལྔའི་སྒྲོམ་བུ་བཀའ་བརྒྱད་དཀྱིལ་འཁོར་གཅིག་ཏུ་སྒྲུབ་པའི་ཆོས་སྐོར་ནི་",
            "ཐམས་ཅད་ཀྱི་བཀའ་བབས་པ་པདྨ་འབྱུང་གནས་ཀྱི་ཕྱག་ཏུ་གཏད་ཅེས་",
            "རིག་འཛིན་དགུའི་བཀའ་བབ་ཀྱི་ལོ་རྒྱུས་ཀྱང་འབྱུང་ངོ༌།།",
            ""
        ],
        [
            "དེ་ནས་སློབ་དཔོན་རྣམས་ཀྱིས་སོ་སོ་རང་རང་གི་སྒྲོམ་བུ་ཁ་ཕྱེས་ནས་",
            "སོ་སོའི་ཆོས་སྐོར་བཏོན། ",
            "དབུས་ཀྱི་རིན་པོ་ཆེའི་སྒྲོམ་བུ་དེ་",
            "སློབ་དཔོན་གང་གིས་ཀྱང་ཁ་འབྱེད་མ་ནུས་།",
            "རྒྱ་བཅག་པས་ཀྱང་མ་ཆོག་།",
            "སློབ་དཔོན་བརྒྱད་ཀྱིས་དགུང་བདུན་དུ་དགོངས་པ་རྩེ་གཅིག་མཛད་ཅིང༌། ",
            "མཁའ་འགྲོ་མ་རྣམས་ལ་གསོལ་བ་བཏབ་པས་རྒྱ་རང་གྲོལ་དུ་གྱུར་ཏེ་",
            "དེའི་ནང་ནས་བཀའ་བརྒྱད་བདེ་གཤེགས་འདུས་པའི་ཆོས་སྐོར་བྱུང་ངོ༌།།",
            "བདེ་གཤེགས་འདུས་པའི་ཆོས་སྐོར་གྱི་སྒྲོམ་བུ་དེ་དུས་",
            "རྒྱ་མ་ཁྲོལ་བར་སླར་མཆོད་རྟེན་དེ་ཉིད་དུ་བཞུགས་པ་ཕྱིས་པདྨ་འབྱུང་གནས་ཀྱིས་རྒྱ་བཀྲོལ་།",
            "མཁའ་འགྲོ་རྣམས་ཀྱིས་བཤད་དང་སྒྲུབ་པར་བཀའ་གནང་ངོ་ཞེས་ཀྱང་འབྱུང་ངོ༌།།",
            ""
        ],
        [
            "དེ་ཡང་འདི་ལྟར་དབུས་ཀྱི་སྒྲོམ་བུར་བདེ་གཤེགས་འདུས་པའི་རྒྱུད་ཀྱི་སྐོར་ལ་ནི། ",
            "རྩ་བའི་རྒྱུད། ",
            "ཕྱི་མའི་རྒྱུད། ",
            "ཕྱི་མའི་ཕྱི་མ་རྒྱུད་ལ་སོགས་པ་རྒྱུད་ལྔ། ",
            "ཆེ་མཆོག་འདུས་པ་རྩ་བའི་རྒྱུད་ལ་སོགས་པ་བཅུ་སྟེ་རྒྱུད་བཅོ་ལྔ་བྱུང་ངོ༌།།",
            "ལྕགས་སྒྲོམ་ལས་འཇམ་དཔལ་སྐུའི་སྐོར་།",
            "འཕགས་པ་འཇམ་དཔལ་གསང་བ་རྒྱུད་ཀྱི་རྒྱལ་པོ་ཉེར་གཉིས་པ། ",
            "འཇམ་དཔལ་གསང་རྒྱུད་ལེའུ་དྲུག་ཅུ་པ། ",
            "གཤིན་རྗེ་མེ་ལྕེ་ཕྲེང་བའི་རྒྱུད་ལ་སོགས་པ་རྒྱུད་ཤིན་ཏུ་མང་པོ་བྱུང་ངོ༌།།",
            "དེ་བཞིན་དུ་སྒྲོམ་བུ་སོ་སོའི་པདྨ་གསུང་གི་སྐོར་།",
            "རྟ་མཆོག་རོལ་པའི་རྒྱུད། ",
            "རྔོག་མ་ལེ་རྒན་གྱི་རྒྱུད། ",
            "དབང་ཆེན་འདུས་པའི་རྒྱུད་སོགས་ཤིན་ཏུ་མང་པོ་དང༌། ",
            "ཡང་དག་ཐུགས་ཀྱི་རྒྱུད་ལ་འཇིག་རྟེན་འདས་མདོ་དང་",
            "རྔམ་གློག་གལ་པོ་ཆེ་ཆུང་སོགས་ཤིན་ཏུ་མང་པོ་དང༌། ",
            "ཕུར་པ་ཕྲིན་ལས་ཀྱི་རྒྱུད་།",
            "བི་ཏོ་ཏ་མ་ལ་་་",
            ""
        ],
        [
            "རིག་པ་མཆོག་་་ཀཱི་ལ་ཡའི་རྒྱུད། ",
            "ཀཱི་ལ་ཡ་བཅུ་གཉིས་ཀྱི་རྒྱུད། ",
            "རྣལ་འབྱོར་མ་དམ་པ་གསང་ཆེན་གྱི་རྒྱུད་ལ་སོགས་པ་རབ་ཏུ་མང་པོ་དང༌། ",
            "ཆེ་མཆོག་ཡོན་ཏན་གྱི་སྐོར་།",
            "བདུད་རྩི་རོལ་པ་ལུང་བམ་པོ་བརྒྱད་པ། ",
            "དབྱིངས་ཡེ་ཤེས་གསང་བ་འཁོར་ལོའི་རྒྱུད་སོགས་ཤིན་ཏུ་མང་པོ་དང༌། ",
            "མ་མོ་རྦོད་གཏོང་གི་ཆོས་སྐོར་།",
            "མ་མོ་གསང་བ་གཏན་ཚིགས་ཀྱི་རྒྱུད། ",
            "མ་མོ་སྲིད་པའི་བེམ་འབུམ་ཕྲག་གཅིག་པ། ",
            "མ་མོ་གསང་བ་འདུས་པའི་ཏནྟྲ་འབུམ་སྡེ་གཅིག་པ་ལ་སོགས་པ་ཆེས་མང་པོ་དང༌། ",
            "འཇིག་རྟེན་དྲེགས་པའི་རྒྱུད་ཀྱི་སྐོར་།",
            "སྐུ་རྒྱུད་དྲེགས་པ་འདུས་པ། ",
            "གསུང་རྒྱུད་ངན་སྔགས་ནག་པོ། ",
            "ཐུགས་ཀྱི་རྒྱུད་དྲེགས་པའི་སྲོག་ཏིག་ནག་པོ་ལ་སོགས་པ་ཤིན་ཏུ་མང་པོ་དང༌། ",
            "དམོད་པ་དྲག་སྔགས་ཀྱི་ཆོས་སྐོར་།",
            "སྐུའི་རྒྱུད་དྲག་སྔགས་ཤེལ་ཕྲེང་དཀར་པོ། ",
            "གསུང་གི་རྒྱུད་དྲག་སྔགས་འདུས་པ། ",
            "ཐུགས་ཀྱི་རྒྱུད་དྲག་སྔགས་ཙིཏྟ་དམར་འབྱིན་ལ་སོགས་པ་",
            "ཤིན་ཏུ་མང་པོ་བྱུང་བ་ནི་བཀའ་ཡི་སྐོར་རོ། །",
            "དེ་ནས་བསྟན་བཅོས་ཀྱི་སྐོར་ལ་གྲུབ་པའི་སློབ་དཔོན་རྣམས་ཀྱིས་",
            "རྒྱུད་དེ་དག་གི་དགོངས་པ་ལེགས་པར་བཀྲལ་ནས་",
            "འཇམ་དཔལ་སྐུ་འཁོར་ལོ་བཞི་ཡི་དགོངས་པར་འདུས་པ་ལ་སོགས་",
            "སྒྲུབ་སྡེ་བརྒྱད་སོ་སོའི་དགོངས་དོན་གྱི་གྲུབ་མཐའ་དང༌། ",
            "འཇམ་དཔལ་སྐུ་ཡི་སྐུ་ལ་སོགས་པ་སྐུ་ཡི་དྲག་སྔགས་ཀྱི་བར་གྱི་",
            "སྒྲུབ་པ་རེ་རེར་ཡང་སྒྲུབ་པ་བརྒྱད་ཀྱི་སྒྲུབ་ལུགས་དང༌། ",
            "འཇམ་དཔལ་བཤེས་གཉེན་གྱི་དགོངས་པས་སྒྲུབ་པ་བཀའ་བརྒྱད་ཀྱི་",
            "གནད་བསྐྱེད་རྫོགས་རྫོགས་ཆེན་གསུམ་དུ་མཐར་ཐུག་པར་བཞེད་པ་དང། ",
            "དེ་བཞིན་དུ་སློབ་དཔོན་བི་མ་ལས་རྒྱུད་ལུང་མན་ངག་གསུམ་དུ་བསྡུས་པ་དང༌། ",
            "སློབ་དཔོན་ཀླུ་སྒྲུབ་ཀྱིས་རྣལ་འབྱོར་རྣམ་པ་གསུམ་དང༌། ",
            "སློབ་དཔོན་པདྨས་མ་ཧཱ་ཨ་ནུ་ཨ་ཏི་སྟེ་ཡོ་ག་གསུམ་གྱི་ཚུལ་དུ་བསྒྲུབ་པ་དང༌། ",
            "སློབ་དཔོན་ཧཱུྃ་ཀ་རས་ལྟ་སྤྱོད་སྒྲུབ་པ་གསུམ་དང༌། ",
            "སློབ་དཔོན་དྷ་ན་སསྐྲྀཏས་ལྟ་སྤྱོད་རྣམ་པ་གཉིས་སུ་འདུས་པར་བཞེད་ཅིང༌། ",
            "སློབ་དཔོན་རམ་བུ་གུ་ཧྱས་རྫོང་དང་འཕྲང་རྣམ་པ་གཉིས་སུ་འདུས་པ་དང༌། ",
            "ཕུང་བྱེད་ཤཱནྟིང་གརྦྷའི་གཞུང་གིས་སྒྲུབ་པ་བཀའ་བརྒྱད་ཀྱི་མཐའ་སྲོག་དང་",
            "སྲོག་འཕྲོག་པ་གཉིས་ལ་ཐུག་པར་བཞེད་དེ་སོ་སོའི་བཞེད་པས། ",
            "སྒྲུབ་ལུགས་ཀྱི་རྣམ་གཞག་གསུངས་པ་རྣམས་དོན་ལ་དགོངས་གནད་མཐུན་ཏེ་",
            ""
        ],
        [
            "གང་ལྟར་བཤད་ཀྱང་ཆོག་།",
            "དེ་ལས་མཆོག་ཏུ་འཕགས་པ་གྲུབ་པའི་རིག་འཛིན་ཆེན་པོ་པདྨ་འབྱུང་གནས་ཀྱིས་",
            "བསམ་ཡས་མཆིམས་ཕུའི་བྲག་དམར་ཀེའུ་ཚང་དུ་རྗེ་འབངས་ཐུགས་ཀྱི་",
            "སྲས་དགུ་ལ་སྒྲུབ་པ་བཀའ་བརྒྱད་ཀྱི་དཀྱིལ་འཁོར་དུ་དབང་བསྐུར་ཞིང་",
            "སོ་སོའི་མེ་ཏོག་རིགས་ཀྱི་ལྷ་ཚོམ་བུ་དགུར་བབ་པའི་ལྷ་སོ་སོའི་གྲུབ་པ་བརྙེས་ཤིང༌། ",
            "དེ་རྣམས་ལ་གསང་བའི་མན་ངག་ཏུ་གདམས་པ་བཀའ་བརྒྱད་བདེ་གཤེགས་འདུས་པའི་ཆོས་སྐོར་འདི་།",
            "རྒྱུད་ལུང་མན་ངག་གི་ཆོས་སྡེ་བརྒྱ་དང་སུམ་ཅུར་གྲགས་པ་ལས། ",
            "དང་པོ་རྒྱུད་ཀྱི་སྐོར་ལ་བདེ་གཤེགས་འདུས་པ་རྩ་བའི་རྒྱུད། ",
            "ཕྱི་མ་ངེས་པར་འབྱུང་བའི་རྒྱུད། ",
            "ཕྱི་མའི་ཕྱི་མ་སྔགས་ཀྱི་རྒྱུད། ",
            "མ་ཚང་བ་ཁ་སྐོང་བའི་རྒྱུད། ",
            "འབྱེད་པར་བྱེད་པ་ལྡེའུ་མིག་གི་རྒྱུད་ལྔ་ནི་སྤྱི་རྒྱུད་ལྔའོ།།",
            "སྒོས་རྒྱུད་བཅུ་ནི། ",
            "ཞི་བ་འདུས་པ་རྩ་བའི་རྒྱུད་དང༌། ",
            "ཆེ་མཆོག་འདུས་པ་རྩ་བའི་རྒྱུད་ལ་སོགས་པ་བརྒྱད་དང༌། ",
            "རིག་འཛིན་འདུས་པ་རྩ་བའི་རྒྱུད་དང་བཅུ་སྟེ་རྒྱུད་བཅོ་ལྔ། ",
            "བྱང་ཆུབ་སེམས་དཔའ་རྡོ་རྗེ་སྙིང་པོས་མཛད་པའི་ལུང་ལྔ་།",
            "ཐུགས་རྗེ་དཔྱང་ཐག་གནས་ཀྱི་ལུང༌། ",
            "མཛད་པ་ཆོ་འཕྲུལ་ལྷའི་ལུང༌། ",
            "ཕྲིན་ལས་མཐར་ཕྱིན་སྒྲུབ་པའི་ལུང༌། ",
            "གསང་སྔགས་ངེས་པ་དོན་གྱི་ལུང༌། ",
            "གསལ་བར་བྱེད་པ་སྒྲོན་མེའི་ལུང་སྟེ་ལུང་ལྔ་དང་བཅས་པའི་དེ་ལྟར་རྒྱུད་ལུང་ཉི་ཤུའོ།།",
            "མན་ངག་གི་སྐོར་།",
            ""
        ],
        [
            "ཕྱི་བཤད་ཐབས་གསལ་བྱེད་ཀྱི་མན་ངག །",
            "ནང་སྒྲུབ་ཐབས་གསལ་བྱེད་ཀྱི་མན་ངག ",
            "གསང་བ་ཉམས་ལེན་གསལ་བྱེད་ཀྱི་མན་ངག་གསུམ་ལས། ",
            "དང་པོ་ལ་བཞི་།",
            "ཕྱིའི་སྡོམ་ལྔ། ",
            "རྒྱུད་ཀྱི་ཆིངས་ལྔ། ",
            "ལུང་གི་སྡེབ་ལྔ། ",
            "སྒྲུབ་ཐབས་ཀྱི་སྦྱོར་སོ་ལྔ་སྟེ་ཆོས་སྡེ་ཉི་ཤུ་ཡོད་པ་ལས། ",
            "ཕྱིའི་སྡོམ་ལྔ་ནི། ",
            "གསང་སྔགས་ལུང་གི་བང་མཛོད། ",
            "གསང་སྔགས་བཀའ་ཡི་ཐ་རམ། ",
            "གསང་སྔགས་བཀའ་ཡི་ལྡེའུ་མིག །",
            "གསང་སྔགས་ལུང་གི་བཀའ་མགོ །",
            "སྒྲུབ་པ་ལུང་གི་བཀའ་མགོ་དང་ལྔའོ།། ",
            "རྒྱུད་ཀྱི་ཆིངས་ལྔ་ནི། ",
            "ཁོག་དབུབ་སྟོང་ཐུན་གྱི་།",
            "ས་གཅོད་ཚོམ་གྱི་།",
            "འགྲེལ་པ་འབྲུ་གནོན་གྱི་།",
            "ཊཱི་ཀ་བསྡུས་དོན་གྱི་།",
            ""
        ],
        [
            "ལག་ལེན་མན་ངག་གི་ཆིངས་དང་ལྔའོ།།",
            "ལུང་གི་སྡེབ་ལྔ་།",
            "རྒྱུད་ལུང་དང་སྡེབ་པ། ",
            "ལུང་སྒྲུབ་ཐབས་དང་སྡེབ་པ། ",
            "སྒྲུབ་ཐབས་ཕྲིན་ལས་དང་སྡེབ་པ། ",
            "ཕྲིན་ལས་ལག་ལེན་དང་སྡེབ་པ། ",
            "ལག་ལེན་ཉམས་མྱོང་དང་སྡེབ་པ་ལྔའོ།།",
            "སྒྲུབ་ཐབས་ཀྱི་སྦྱོར་ལུགས་ལྔ་ནི། ",
            "རྩ་བ་སྒྲུབ་ཐབས་དང་སྦྱོར་བ། ",
            "སྒྲུབ་ཐབས་ཕྲིན་ལས་དང་སྦྱོར་བ། ",
            "ཕྲིན་ལས་སྒོམ་ཁོག་དང་སྦྱོར་བ། ",
            "སྒོམ་ཁོག་ཏིང་ངེ་འཛིན་དང་སྦྱོར་བ། ",
            "ཏིང་ངེ་འཛིན་གདམས་པ་དང་སྦྱོར་བ་ལྔའོ།།",
            "ནང་སྒྲུབ་ཐབས་གསལ་བར་བྱེད་པའི་མན་ངག་།",
            "ཞི་བ་དང་ཁྲོ་བོའི་སྒྲུབ་ཐབས་གཉིས་ལས། ",
            "དང་པོ་ལ་སྒྲུབ་ལུང་ལྔ་།",
            ""
        ],
        [
            "དམ་པ་རིགས་བརྒྱར་སྒྲུབ་པ། ",
            "ཞི་བ་བཞི་བཅུ་རྩ་གཉིས་སུ་སྒྲུབ་པ། ",
            "དེ་ཁོ་ན་ཉིད་རིགས་ལྔར་སྒྲུབ་པ། ",
            "གསང་ཆེན་རིགས་གཅིག་ཏུ་སྒྲུབ་པ། ",
            "ཞི་བ་ཕྱག་རྒྱ་རྐྱང་པའི་སྒྲུབ་པ་དང་ལྔའོ།།",
            "དང་པོ་།",
            "དམ་པ་རིགས་བརྒྱར་སྒྲུབ་པ་ལ་ལས་ཆེན་ལྔ། ",
            "ལས་ཆུང་ལྔ་སྟེ་ཆོས་ཚན་བཅུར་ཡོད་པ་ལས། ",
            "ལས་ཆེན་ལྔ་ནི། ",
            "བཟུང་བ་དཀྱིལ་འཁོར་གྱི་ཆོ་ག །",
            "རིམ་པ་དབང་གི་ཆོ་ག །",
            "བྱིན་རླབས་རབ་གནས་ཀྱི་ཆོ་ག །",
            "ཚེ་འདས་རོ་སྲེག་གི་ཆོ་ག །",
            "ལྷོ་སྒོ་མཚན་བྱང་གི་ཆོ་ག་ལྔའོ།།",
            "ལས་ཆུང་ལྔ་ནི། ",
            "མཉེས་པ་མཆོད་པའི་ཆོ་ག །",
            "མཆོད་མགྲོན་གཏོར་མའི་ཆོ་ག །",
            "མཆོད་སྦྱིན་ཆུ་གཏོར་གྱི་ཆོ་ག །",
            "སྐུ་གདུང་སཱཙྪའི་ཆོ་ག །",
            "ཞི་བ་རོ་སྲེག་གི་ཆོ་ག་དང་ལྔའོ།།",
            "ཞི་བ་བཞི་བཅུ་རྩ་གཉིས་ཀྱི་སྒྲུབ་ཐབས་ལའང་སྒྲུབ་ལུགས་ལྔར་བཀོད་།",
            "ཕྱི་བསྐྱེད་རིམ་དུ་སྒྲུབ་པ། ",
            "ནང་རྫོགས་རིམ་དུ་སྒྲུབ་པ། ",
            "གསང་བ་དེ་ཁོ་ན་ཉིད་ཡེ་ཤེས་ལྔར་སྒྲུབ་པ། ",
            "ཕྲིན་ལས་དངོས་གྲུབ་ཏུ་སྒྲུབ་པ། ",
            "ལས་ཕྲ་མོ་ཁ་ཚར་དུ་སྒྲུབ་པའོ།།",
            ""
        ],
        [
            "དེ་ཉིད་རིགས་ལྔར་སྒྲུབ་པ་ལའང་སྒྲུབ་ལུགས་ལྔར་བཀོད་།",
            "ཕྱི་རྡུལ་ཚོན་གྱི་དཀྱིལ་འཁོར་དུ་སྒྲུབ་པ། ",
            "ནང་ཕུང་པོའི་དཀྱིལ་འཁོར་དུ་སྒྲུབ་པ། ",
            "གསང་བ་དུག་ལྔའི་དཀྱིལ་འཁོར་དུ་སྒྲུབ་པ། ",
            "དེ་ཁོ་ན་ཉིད་ཡེ་ཤེས་ལྔར་སྒྲུབ་པ། ",
            "ཡོངས་སུ་རྫོགས་པ་སྐུ་ལྔར་སྒྲུབ་པ་དང་ལྔའོ།།",
            "ཞི་བ་ཕྱག་རྒྱ་རྐྱང་པ་དང༌། ",
            "གསང་ཆེན་རིགས་གཅིག་ལའང་སྒྲུབ་ཐབས་ལྔ་།",
            "གནད་ལྔ་བཅུ་རྩ་ལྔ་ལ་བརྟེན་ནས་འཁོར་འདས་ཀྱི་ཆོས་ཐམས་ཅད་གཏན་ལ་དབབ་སྟེ་སྒྲུབ་པ་དང༌། ",
            "ཆོས་ཐམས་ཅད་རྡོ་རྗེ་སེམས་དཔའི་རང་བཞིན་དུ་འདུས་པ་ལ་བརྟེན་ནས་",
            "ཡི་དམ་རྒྱུན་དུ་ནར་མར་སྒྲུབ་པ་དང༌། ",
            "ཕྲིན་ལས་ཁ་ཚར་ལ་བརྟེན་ནས་",
            ""
        ],
        [
            "ཆོས་སྤྱོད་ལམ་རིམ་དུ་སྒྲུབ་པ་དང༌། ",
            "ཤེས་པ་དགུ་ལ་བརྟེན་ནས་",
            "གསང་སྔགས་གཞུང་ཚུལ་དུ་སྒྲུབ་པ་དང༌། ",
            "བསྐྱེད་རྫོགས་གཞུང་འབྲེལ་དུ་བརྟེན་ནས་",
            "རྒྱུན་གྱི་ཡི་དམ་ནར་མར་སྒྲུབ་པ་སྟེ་དེ་ལྟར་ཞི་བ་ལ་ཆོས་ཚན་སུམ་ཅུ་ཐམ་།",
            "ཁྲོ་བོ་ལའང་རྩ་བ་དང་ཡན་ལག་གི་སྒྲུབ་ཐབས་གཉིས་སུ་བཀོད་པ་ལས། ",
            "དང་པོ་ལ་ལྔ་།",
            "གང་ཟག་སྤྲོས་པ་ལ་དགའ་བའི་དོན་དུ་བསྐྱེད་རྫོགས་ཆེན་མོ་རྣམ་པར་སྤྲོས་པ་དང༌། ",
            "བསྡུས་པ་ལ་དགའ་བའི་དོན་དུ་བསྐྱེད་རྫོགས་འབྲིང་པོ་དང༌། ",
            "རབ་ཏུ་བསྡུས་པ་དང་ཤིན་ཏུ་བསྡུས་པ་ལ་དགའ་བའི་",
            "དོན་དུ་བསྐྱེད་རྫོགས་ཆུང་ངུ་ཤིན་ཏུ་བསྡུས་པ་དང༌། ",
            "རྒྱུན་དུ་སྒྲུབ་པར་མོས་པ་རྣམས་ལ་སྔགས་སྒྲུབ་ནར་མའི་སྒྲུབ་ཐབས་དང༌། ",
            "གང་ཟག་བློ་ཆུང་བ་རྣམས་ཀྱི་དོན་དུ་ཁྲོ་བོ་ཕྱག་རྒྱ་རྐྱང་པའི་སྒོས་སྒྲུབ་དང་ལྔའོ།།",
            "དེ་དག་ཀུན་ལའང་སྒྲུབ་ལུགས་ལྔ་ལྔར་བཀོད་།",
            ""
        ],
        [
            "ཕྱི་རྡུལ་ཚོན་གྱི་དལ་ལ་བརྟེན་ནས་",
            "བསྐྱེད་པ་མ་ཧཱ་ཡོ་གར་སྒྲུབ་པ་དང༌། ",
            "ནང་ཕུང་པོའི་དལ་ལ་བརྟེན་ནས་",
            "རྫོགས་པ་ཨ་ནུ་ཡོ་གར་སྒྲུབ་པ་དང༌། ",
            "གསང་བ་རིག་པ་སེམས་ཀྱི་དལ་ལ་བརྟེན་ནས་",
            "རྫོགས་པ་ཆེན་པོ་ཨ་ཏི་ཡོ་གར་སྒྲུབ་པ་དང༌། ",
            "དེ་ཁོ་ན་ཉིད་ལམ་རིམ་ལ་བརྟེན་ནས་",
            "བསྐྱེད་རྫོགས་ཟུང་འབྲེལ་དུ་སྒྲུབ་པ་དང༌། ",
            "ཕྲིན་ལས་ཡོངས་སུ་རྫོགས་པ་ལ་བརྟེན་ནས་",
            "སྒྱུ་ལུས་ལྷ་སྐུར་ངོ་སྤྲོད་དང་ལྔའོ།།",
            ""
        ],
        [
            "ཡན་ལག་གི་སྒྲུབ་ཐབས་ལ་ལྔ་ལྔ་ཉེར་ལྔར་བཀོད་།",
            "དེ་ཡང་བྱིན་རླབས་ཀྱི་སྒྲུབ་ཆེན་ལྔ། ",
            "ཕན་གདགས་པའི་ལས་ཆེན་ལྔ། ",
            "ཕྲིན་ལས་ཀྱི་གཟེར་ལྔ། ",
            "ཉམས་ཆག་གི་སྐོང་ཆེན་ལྔ། ",
            "བསྟོད་བསྐུལ་གྱི་བྱེ་བྲག་ལྔ་བཅས་སོ།།",
            "དང་པོ་བྱིན་རླབས་སྒྲུབ་ཆེན་ལྔ་ནི། ",
            "དུས་ཀྱི་བསྙེན་པའི་སྒྲུབ་པ། ",
            "མཆོད་རྫས་བདུད་རྩིའི་སྒྲུབ་པ། ",
            "རིམ་པ་དབང་གི་སྒྲུབ་པ། ",
            "བཀྲ་ཤིས་ཚེའི་སྒྲུབ་པ། ",
            "བྱིན་རླབས་ཕུར་པའི་སྒྲུབ་པ་དང་ལྔའོ།།",
            "ཕན་གདགས་ལས་ཆེན་ལྔ་ནི། ",
            "དམ་རྫས་བམ་གྱི་ལས། ",
            "སྲེག་སྦྱོང་རོ་ཡི་ལས། ",
            "ཚེ་འདས་གཤིན་གྱི་ལས། ",
            "འདུལ་བ་གྲིའི་ལས། ",
            "སྒྲོལ་བ་རྒྱུའི་ལས་དང་ལྔའོ།།",
            "ཕྲིན་ལས་ཀྱི་གཟེར་ཆེན་ལྔ་ནི། ",
            "འཁོར་ལོ་ལ་བརྟེན་ཏེ་",
            "སྲུང་བའི་གཟེར། ",
            "གཏོར་མ་ལ་བརྟེན་ཏེ་",
            ""
        ],
        [
            "བཟློག་པའི་གཟེར། ",
            "ཐུན་ལ་བརྟེན་ཏེ་བསད་པའི་གཟེར། ",
            "ཧོམ་ལ་བརྟེན་ཏེ་བསྲེག་པའི་གཟེར། ",
            "ཐོད་པ་ལ་བརྟེན་ཏེ་མནན་པའི་གཟེར་དང་ལྔའོ།།",
            "ཉམས་ཆག་གི་སྐོང་ཆེན་ལྔ་ནི། ",
            "མཆོད་པ་ཕུད་ཀྱི་སྐོང༌། ",
            "དམ་རྫས་མདངས་ཀྱི་སྐོང༌། ",
            "སྲོག་ཆགས་རྒྱུ་ཡི་སྐོང༌། ",
            "གླིང་བཞི་མདོས་ཀྱི་སྐོང༌། ",
            "འགྱོད་ཚངས་བཤགས་པའི་སྐོང་དང་ལྔའོ།།",
            "བསྟོད་བསྐུལ་གྱི་བྱེ་བྲག་ལྔ་ནི། ",
            "གཞི་བསྟོད་ཆེན་པོ་ཆོས་ཉིད་དོན་རྟགས་ལ་བསྟོད་པ། ",
            "གཞི་བསྟོད་བསྡུས་པ་ལྷའི་ཚོམ་བུ་ལ་བསྟོད་པ། ",
            "སྤྱི་བསྐུལ་ཆེན་པོ་སྐུ་མདོག་ཕྱག་མཚན་ནས་བསྐུལ་བ། ",
            "འབྲིང་པོ་ལྷའི་མཚན་གྲངས་རྐང་ཐོན་ནས་",
            ""
        ],
        [
            "བསྐུལ་བ། ",
            "ཆུང་ངུ་དལ་གྱི་ཕོ་བྲང་ནས་བསྐུལ་བ་དང་ལྔ་།",
            "དེ་ལྟར་ཁྲོ་བོ་ལ་ཆོས་ཚན་སུམ་ཅུ་རྩ་ལྔའོ།།",
            "གསང་བ་ཉམས་ལེན་གསལ་བར་བྱེད་པའི་མན་ངག་ལ་ཆོས་ཚན་ཉེར་ལྔ་།",
            "བསྐྱེད་རྫོགས་གསུམ་གྱི་སྒྲུབ་ལུགས་ལྔ། ",
            "སྔགས་ཀྱི་ཡན་ལག་ལྔ། ",
            "ཐུན་མོང་གི་རྣལ་འབྱོར་ལྔ། ",
            "ཁྱད་པར་གྱི་རྫོགས་རིམ་ལྔ། ",
            "སྐུ་གསུམ་གྱི་གཟེར་ལྔའོ།།",
            "དང་པོ་སྒྲུབ་ལུགས་ལྔ་ནི། ",
            "བསྐྱེད་པ་མ་ཧཱ་ཡོ་གར་སྒྲུབ་པ། ",
            "རྫོགས་པ་ཨ་ནུ་ཡོ་གར་སྒྲུབ་པ། ",
            "རྫོགས་ཆེན་ཨ་ཏི་ཡོ་གར་སྒྲུབ་པ། ",
            "འདོད་ཆགས་ཅན་ཞི་བ་ལ་བརྟེན་ཏེ་",
            "སྒྲུབ་པ། ",
            "ཞེ་སྡང་ཅན་ཁྲོ་བོ་ལ་བརྟེན་ཏེ་སྒྲུབ་པ་ལྔའོ།།",
            ""
        ],
        [
            "སྔགས་ཀྱི་ཡན་ལག་ལྔ་ནི། ",
            "སྔགས་ཀྱི་སྒྲུབ་ཐབས་རིན་པོ་ཆེའི་ཕྲེང་བ། ",
            "སྔགས་ཀྱི་བྱེ་བྲག་བཟླ་ཐབས་དང་བཅས་པ། ",
            "སྔགས་ཀྱི་སྒྲའི་སྐྱོན་ཡོན་བསྟན་པ། ",
            "གསང་སྔགས་སྤྱིའི་སྔགས་དོན་བསྟན་པ། ",
            "བསྐྱེད་རིམ་སྔགས་ཀྱི་གེགས་སེལ་བསྟན་པ་དང་ལྔའོ།།",
            "ཐུན་མོང་གི་རྣལ་འབྱོར་ལྔ་ནི། ",
            "ནངས་ནུབ་ཆོས་སྤྱོད་ཀྱི་རྣལ་འབྱོར། ",
            "སྔོན་འགྲོ་གཏོར་མའི་རྣལ་འབྱོར། ",
            "བཏུང་བ་སྐོམ་གྱི་རྣལ་འབྱོར། ",
            "བཟའ་བ་ཟས་ཀྱི་རྣལ་འབྱོར། ",
            "སྤྱོད་ལམ་རྒྱུན་གྱི་རྣལ་འབྱོར་དང་།",
            "ཁྱད་པར་གྱི་རྫོགས་རིམ་ལྔ་ནི། ",
            "བསྐྱེད་རིམ་ལ་བརྟེན་ཏེ་ལྷའི་རྫོགས་རིམ། ",
            "སེམས་ཉིད་ལ་བརྟེན་པ་བྱང་ཆུབ་སེམས་ཀྱི་རྫོགས་རིམ། ",
            "ལུས་ལ་བརྟེན་པ་རྩའི་རྫོགས་རིམ། ",
            "དབུགས་ལ་བརྟེན་པ་རླུང་གི་རྫོགས་རིམ། ",
            "བཅུད་ལ་བརྟེན་པ་ཐིག་ལེའི་རྫོགས་རིམ་དང་ལྔའོ།།",
            "སྐུ་གསུམ་གྱི་གཟེར་ལྔ་ནི། ",
            "ཡི་དམ་གྱི་སྐུ་ལ་སྐུ་གསུམ་གྱི་གཟེར་བཏབ་པ། ",
            "བར་གཅོད་ཀྱི་བདུད་ལ་སྐུ་གསུམ་གྱི་གཟེར་བཏབ་པ། ",
            "གསང་བའི་དགྲ་གསུམ་ལ་སྐུ་གསུམ་གྱི་གཟེར་བཏབ་པ། ",
            "འགྲོ་དྲུག་གི་གཡང་ས་ལ་སྐུ་གསུམ་གྱི་གཟེར་བཏབ་པ། ",
            "འབྱུང་བའི་བདུད་ལ་སྐུ་གསུམ་གྱི་གཟེར་བཏབ་པ་དང་ལྔའོ།།",
            "དེ་ལྟར་བདེ་གཤེགས་འདུས་པའི་ཆོས་སྡེ་།",
            ""
        ],
        [
            "རྒྱུད་ལུང་མན་ངག་གི་ཆོས་ཚན་བརྒྱ་སུམ་ཅུར་བཀོད་པ་འདི་ནི་",
            "མངའ་བདག་རྒྱལ་པོས་ཞུས་པ་ལ་སློབ་དཔོན་པདྨ་ཐོད་ཕྲེང་གིས་གནང་ནས་",
            "ལྷོ་བྲག་ཁོ་མཐིང་རྣམ་སྣང་གི་སྐུ་རྒྱབ་ལ་སོགས་པར་གཏེར་དུ་སྦས་པ་ཉིད། ",
            "མངའ་བདག་རྒྱལ་པོའི་སྐུ་ཡི་སྐྱེ་བ་བཅུ་དྲུག་པ་མངའ་བདག་ཆེན་པོ་",
            "ཉང་ཉི་མ་འོད་ཟེར་གྱིས་གཏེར་ནས་གདན་དྲངས་ཤིང༌། ",
            "བདག་ཉིད་ཆེན་པོ་དེ་ལ་ལམ་འདིའི་བཀའ་གཏེར་ཆུ་བོ་གཅིག་འདྲེས་ཀྱི་ཚུལ་དུ་",
            "བཀའ་བབས་པ་དེ་ལས་རིམ་པར་བརྒྱུད་ནས་",
            "དེང་སང་གི་བར་དུ་སྨིན་གྲོལ་ཉམས་ལེན་གྱི་རྒྱུན་བཟང་པོ་མ་ཉམས་པར་བཞུགས་པ་ཡིན་ནོ།།",
            "དེ་དག་ནི་ལོ་རྒྱུས་མདོར་བསྡུས་པ་སྟེ་རྒྱས་པར་གསང་སྔགས་ལུང་གི་བང་མཛོད་དང་",
            "ཆོས་འབྱུང་རྣམས་སུ་ཤེས་པར་བྱའོ།། ",
            "བར་དུ་དགེ་བ་ལོ་རྒྱུས་དེ་ལྡན་གྱི་ཆོས་འཆད་པའི་ཐབས་སྤྱིར་བསྟན་པ། ",
            "༈ གཉིས་པ་བར་དུ་དགེ་བ་ལོ་རྒྱུས་དེ་ལྡན་གྱི་ཆོས་འཆད་ཐབས་ཀྱི་སྒོ་ནས་",
            "ཁོག་དབུབ་པ་ལ་སྤྱི་དང་བྱེ་བྲག་གཉིས་ལས། ",
            "དང་པོ་བཀའ་ཐམས་ཅད་ནི་སྟོན་པ་དང་གནས་དང་འཁོར་དང་དུས་དང་",
            "ཆོས་ཕུན་སུམ་ཚོགས་པ་སྟེ་ཕུན་ཚོགས་ལྔ་ཡི་སྒོ་ནས་",
            "བཀའ་ཉིད་དུ་ངེས་པ་བསྐྱེད་པའི་ཚུལ་གྱིས་འཆད་ཅིང༌། ",
            "བསྟན་བཅོས་ཐམས་ཅད་ནི་རྩིས་མགོ་ལྔའི་སྒོ་ནས་འཆད་དེ་མཛད་པ་པོ་གང་གིས་།",
            "ལུང་གང་ནས་བཏུས་པ་དང་ཕྱོགས་གར་།",
            "མཚན་ཅི་ལས་།",
            ""
        ],
        [
            "དོན་གང་གི་ཆེད་དུ་།",
            "དབུ་ཞབས་ཀྱི་དོན་གང་ཡིན་ཏེ་རྣམ་པ་ལྔ་ངེས་པའི་ཚུལ་གྱིས་བསྟན་བཅོས་རྣམ་དག་ཏུ་ཤེས་ནས་",
            "འཆད་པར་བྱ་བ་ཡིན་ནོ།།",
            "ཐུན་མོང་དུ་ནི་སྤྱི་ཡི་དོན་གྱིས་ཁོག་དབུབ། ",
            "དཀྱུས་ཀྱི་ས་བཅད། ",
            "ཚིག་གི་འབྲུ་གཉེར་བའི་སྒོ་ནས་བཤད་ཅིང༌། ",
            "དེར་དགོས་པ་ཤེས་པར་བྱ་བ་དང་ཚིག་ཕན་ཚུན་མཚམས་སྦྱར་བ་དང་",
            "མི་འཐད་པར་དོགས་པ་ལ་བརྒལ་པའི་ལན་སྟོན་པ་དང༌། ",
            "རིགས་པའི་འཐད་པ་དང་བཅས་པའི་སྒོ་ནས་",
            "མ་རྟོགས་ལོག་རྟོག་ཐེ་ཚོམ་གྱི་དྲི་མ་དང་བྲལ་བར་ངེས་པའི་",
            "ཤེས་པ་ཡང་དག་པ་བསྐྱེད་པའི་ཚུལ་དུ་བཤད་པར་བྱ་བ་ནི་སྤྱིར་བཏང་ངོ༌།། ",
            "གཉིས་པ་བྱེ་བྲག་ཏུ་བཤད་པ་ལ་སྤྱིར་འཇིག་རྟེན་ལས་འདས་པའི་",
            "ཐེག་པ་དམ་པའི་ཆོས་ཀྱི་སྒོ་ཐམས་ཅད་ཐེག་པ་རིམ་པ་དགུར་བསྡུས་ནས་",
            "དེ་དག་གི་རིམ་པ་དང་མཐུན་པར་སོ་སོའི་ཕུན་སུམ་ཚོགས་པ་ལྔ་དང་ལྡན་པའི་སྒོ་ནས་",
            "དེ་དག་རེ་རེའི་ལྟ་སྒོམ་སྤྱོད་འབྲས་ཀྱི་ཁྱད་པར་རྣམས་མ་འདྲེས་པར་འཆད་པ་དང༌། ",
            "ཕྱི་པ་དང་ནང་པའི་གྲུབ་པའི་མཐའ་སྣ་ཚོགས་པ་སོ་སོར་དབྱེ་ཞིང་",
            "འཆད་པར་བྱ་བ་ཡིན་ནོ།།",
            ""
        ],
        [
            "དེ་དག་ནི་རྒྱས་པར་གསང་སྔགས་ལུང་གི་བང་མཛོད་དུ་བལྟ་བར་བྱ་དགོས་།",
            "མདོ་ཙམ་འདིར་བརྗོད་ན་",
            "གྲུབ་པའི་མཐའ་ཞེས་པ་ལ་ཕྱི་རོལ་པ་དང་ནང་པ་གཉིས་ལས། ",
            "དང་པོ་ལ་ལྟ་བ་སུམ་བརྒྱ་དྲུག་ཅུ་དང༌། ",
            "འཇིགས་ལྟ་རེ་གཉིས། ",
            "ལོག་ལྟ་ཉི་ཤུ། ",
            "ཏརྐཱ་སྡེ་ལྔ། ",
            "མུ་སྟེགས་སྡེ་བཞི། ",
            "རྟག་ཆད་གཉིས་ལ་སོགས་པའི་དབྱེ་སྒོ་སྣ་ཚོགས་ཡོད་ཀྱང་མདོར་བསྡུས་ན་རྟག་ཆད་གཉིས་སུ་འདུ་སྟེ",
            "རྟག་ལྟ་བས་ནི་བདག་གམ་ཚངས་པ་དབང་ཕྱུག་སོགས་ཀྱི་ངོ་བོ་རྟག་ཅིང་ཐམས་ཅད་དེས་བྱེད་པར་འདོད་པ་དང༌། ",
            "ཆད་ལྟ་བས་འབྱུང་བ་བཞི་ལས་ད་ལྟའི་ཕུང་པོ་འདི་གློ་བུར་དུ་སྐྱེ་ཞིང་ཤི་ནས་",
            "རྒྱུན་ཆད་པའི་ཕྱིར། ",
            "སེམས་ཅན་འཁོར་བར་ཡང་ནས་ཡང་དུ་འཁོར་བ་ནི་མེད་པར་འདོད་དོ།།",
            "དེ་ལ་གང་ཟག་གི་བདག་ནི་ཕུང་པོ་དང་གཅིག་ཐ་དད་དུ་མ་གྲུབ་པའི་རིགས་པས་ཁེགས་།",
            ""
        ],
        [
            "ཚངས་དབང་ཁྱབ་འཇུག་སོགས་རྟག་པའི་སྐྱེས་བུ་འཇིག་རྟེན་ཐམས་ཅད་སྐྱེད་པའི་དོན་བྱེད་པ་དེ་ལྟ་བུ་མེད་།",
            "རྟག་པ་ལ་དོན་བྱེད་པས་སྟོང་པ་དང༌། ",
            "དོན་བྱེད་པ་ལ་མི་རྟག་པས་ཁྱབ་པ་དང༌། ",
            "གཞན་ཐམས་ཅད་མི་རྟག་ལ་དེ་གཅིག་པུ་རྟག་པའི་སྒྲུབ་བྱེད་མེད་དེ་དེ་",
            "དངོས་པོར་ཡོད་པ་ལ་རྒྱུ་ལས་མ་སྐྱེས་པའི་ཡེ་ཡོད་མི་སྲིད་པའི་ཕྱིར་རོ། །",
            "ཆད་པར་སྨྲ་བའང་མི་རིགས་།",
            "ཆོས་གང་ཡང་རྒྱུ་མེད་པར་འབྱུང་བ་མི་སྲིད་དོ།།",
            "གལ་ཏེ་འབྱུང་ན་",
            "དེ་ཉིད་རྟག་ཏུ་ཡོད་པའམ་མེད་པར་ཐལ་བ་དང༌། ",
            "རྟེན་ཅིང་འབྲེལ་འབྱུང་གི་ཆོས་ལ་རྒྱུ་ཚང་བཞིན་དུ་འབྲས་བུ་རྒྱུན་ཆད་པ་མི་སྲིད་པས། ",
            "སེམས་ཅན་སྐྱེ་བའི་སེམས་ཀྱི་རྒྱུ་སྔ་མའི་སེམས་ཡིན་པ་དང༌། ",
            "འཆི་དུས་ཀྱི་སེམས་ལས་སྲིད་པ་ཕྱི་མའི་སེམས་འབྱུང་བ་ལ་རིགས་པས་གནོད་པ་མེད་ཅིང་སྒྲུབ་བྱེད་ཡོད་པ་དང༌། ",
            "དེ་ལྟར་མིན་ན་",
            ""
        ],
        [
            "ད་ལྟ་སྣང་བའི་དངོས་པོ་འདི་ཀུན་ཀྱང་རྒྱུ་འབྲས་སུ་མི་རྟེན་པས་ཐམས་ཅད་ཡོད་པའམ་མེད་པར་ཐལ་བ་སོགས་ཉེས་པ་མང་པོ་ཡོད་པས་ཁེགས་སོ།། ",
            "ནང་པ་སངས་རྒྱས་པ་ལའང་རྒྱུ་མཚན་ཉིད་ཀྱི་ཐེག་པའི་གྲུབ་མཐའ་དང༌། ",
            "འབྲས་བུ་སྔགས་ཀྱི་ཐེག་པའི་གྲུབ་མཐའ་གཉིས་ལས། ",
            "རྒྱུ་མཚན་ཉིད་ཀྱི་ཐེག་པའི་གྲུབ་མཐའ། ",
            "དང་པོ་",
            "༼རྒྱུ་མཚན་ཉིད་ཀྱི་ཐེག་པའི་གྲུབ་མཐའ་༽ལ་ཉན་ཐོས་དང༌། ",
            "རང་རྒྱལ་དང༌། ",
            "བྱང་སེམས་ཀྱི་ཐེག་པ་གསུམ་དུ་ཡོད་ལ",
            "ཉན་ཐོས་པ་དེ་ལའང་བྱེ་བྲག་སྨྲ་བ་དང་མདོ་སྡེ་པའི་གྲུབ་མཐའ་གཉིས་སུ་ཡོད་།",
            "བྱེ་བྲག་སྨྲ་བས་ནི་ཕུང་པོ་ལྔ་དང་འདུས་མ་བྱས་གསུམ་གྱིས་བསྡུས་པའི་ཆོས་ཐམས་ཅད་ཤེས་བྱ་གཞི་ལྔར་བསྡུས་ནས་",
            "འདུས་བྱས་ཀྱི་ཕྱོགས་དེ་དག་ལ་སྐད་ཅིག་མ་དང་རྡུལ་ཕྲ་རབ་ཀྱི་ཆར་དབྱེ་བར་བྱས་པས་གཟུགས་ཅན་རྣམས་རྡུལ་ཕྲན་ཆ་མེད་ཀྱི་མཐའ་ཅན་དང༌། ",
            "ཤེས་པ་རྣམས་སྐད་ཅིག་ཆ་མེད་ཀྱི་ཕྲེང་བ་རིམ་པར་སྐྱེ་བ་ཙམ་དུ་བློས་རྟོགས་ནས་",
            "དེ་ལ་གང་ཟག་གི་བདག་མེད་ཅིང༌། ",
            "དུ་མ་འདུས་པའི་ཆོས་ཙམ་གྱི་རང་བཞིན་ཟག་པ་དང་བཅས་པའི་ཕུང་པོ་འདི་ནི་སྐད་ཅིག་གིས་མི་རྟག་པ་དང༌། ",
            "སྡུག་བསྔལ་གསུམ་གྱི་རྟེན་དུ་གྱུར་པ་དང༌། ",
            "གང་ཟག་གི་བདག་དེས་སྟོང་པས་བདག་པོ་དང་བྱེད་པ་མེད་པར་ཤེས་པའི་སྒོ་ནས་སྡུག་བསྔལ་གྱི་བདེན་པ་རྟོགས་པ་དང༌། ",
            "སྡུག་བསྔལ་བའི་རང་བཞིན་ཅན་གྱི་ཕུང་པོ་འདི་བདག་ཏུ་ཆགས་པའི་རྩ་བ་ཅན་གྱི་ཉོན་མོངས་པ་དང་",
            "དེའི་དབང་གིས་ལས་སྣ་ཚོགས་བསགས་པའི་རྒྱུ་རྐྱེན་ལས་ཀུན་ཏུ་འབྱུང་ཞིང་",
            ""
        ],
        [
            "སྲིད་པར་ཡང་ནས་ཡང་དུ་རབ་ཏུ་སྐྱེ་བར་མཐོང་བས་ཀུན་འབྱུང་བདེན་པ་རྟོགས་པ་དང༌། ",
            "སྲིད་པར་སྐྱེ་བའི་རྒྱུ་ཡི་རྩ་བ་བདག་ཏུ་འཛིན་པ་ཉིད་བདག་མེད་པར་རྟོགས་པའི་ཤེས་རབ་ཀྱིས་སྤོང་བའི་ལམ་དེ་ནི། ",
            "ཐར་པ་མྱང་འདས་སྒྲུབ་པའི་ལམ་ཡིན་ཞིང༌",
            "དེ་ཉིད་ཀྱིས་འཁོར་བའི་འདམ་ལས་ངེས་པར་འབྱིན་ཅིང་གཏན་གྱི་ཐར་པ་ཐོབ་པ་ནི་རིགས་པ་སྟེ་མཆོག་ཏུ་གྲུབ་ཅིང་འཐད་པ་ཡིན་གྱི། ",
            "བདག་མེད་པའི་ལམ་ཁོ་ན་མ་གཏོགས་དེ་སྤངས་ནས་",
            "ཐར་པའི་ལམ་གཞན་མེད་པར་མཐོང་བ་ནི་ལམ་གྱི་བདེན་པ་རྟོགས་པའོ།།",
            "ལམ་དེ་གོམས་པས་བདག་འཛིན་ཀུན་བཏགས་དང་ལྷན་སྐྱེས་རྣམས་།",
            "ཁམས་གསུམ་འཁོར་བར་སྐྱེ་བ་རྒྱུན་བཅད་པའི་འགོག་པ་ནི། ",
            "འཁོར་བ་ལས་གཏན་དུ་ངེས་པར་འབྱུང་བ། ",
            "ལས་ཉོན་དང་སྡུག་བསྔལ་མིང་མེད་པར་ཞི་བ་དོན་དུ་གཉེར་བྱ་དང་ཐོབ་བྱ་ཀུན་གྱི་ནང་ན་ཕུལ་དུ་བྱུང་བའི་གྱ་ནོམས་པ་ཡིན་པར་ཤེས་པས་འགོག་པའི་བདེན་པ་རྟོགས་པ་།",
            "དེ་ལྟར་ལྟ་བའི་སྒོ་ནས་བདེན་པ་བཞི་རྟོགས་པ་ཡིན་།",
            ""
        ],
        [
            "ཆ་མེད་གཉིས་པོ་དོན་དམ་པར་གྲུབ་པར་འདོད་ཅིང་",
            "སྐྱེ་འགག་དང་ཀུན་བྱང་གི་ཆོས་ཐམས་ཅད་གཞི་མེད་པའི་སྟོང་ཉིད་མ་རྟོགས་པས་ཆོས་བདག་མེད་པ་མ་རྟོགས་པ་ཡིན་ནོ།།",
            "དེའི་བསྒོམ་པ་ནི་དུག་གསུམ་གྱི་གཉེན་པོར་མི་སྡུག་པ་སོགས་གོམས་པར་བྱེད་ཅིང༌། ",
            "སྤྱོད་པ་ནི་སོ་སོ་ཐར་པའི་ཚུལ་ཁྲིམས་ཡོངས་སུ་དག་པ་ལ་གནས་པའི་སྒོ་ནས་",
            "བྱང་ཆུབ་ཕྱོགས་ཀྱི་ཆོས་སུམ་ཅུ་རྩ་བདུན་ལ་སྤྱོད་པའོ།།",
            "འབྲས་བུ་ནི་གང་ཟག་ཟུང་བཞི་ཡ་བརྒྱད་།",
            "གནས་སྐབས་ལམ་གྱི་འབྲས་བུ་བདུན་དང༌། ",
            "མཐར་ཐུག་ཁམས་གསུམ་ཀུན་ཏུ་སྦྱོར་བ་ཟད་པའི་དགྲ་བཅོམ་པ་ཐོབ་བོ། །",
            "ཉན་ཐོས་དེའི་གྲུབ་པའི་མཐའ་བདེན་བཞི་དང་གང་ཟག་གི་བདག་མེད་འདོད་པ་དང་ཆ་མེད་གཉིས་དོན་དམ་པར་གྲུབ་པར་འདོད་པ་འདྲ་ཡང༌། ",
            "ལྡན་མིན་འདུ་བྱེད་དང་འདུས་མ་བྱས་རྣམས་བྱེ་སྨྲ་ལྟར་རྫས་སུ་མི་འདོད་པར་བཏགས་པ་ཙམ་དུ་འདོད་པ་དང༌། ",
            "ཕྱི་དོན་གྱི་རྣམ་པ་ཤེས་པ་ལ་ཤར་བ་ཉིད་ཀྱི་སྒོ་ནས་ཡུལ་རིག་པ་ལས་",
            "ཕྱི་དོན་དངོས་ལྐོག་ན་མོའི་ཚུལ་དུ་འདོད་པ་སོགས། ",
            "ཐ་སྙད་ཀྱི་ཚུལ་ལ་དངོས་སྟོབས་ཀྱི་རིགས་པ་དང་མཐུན་པའི་ཁས་ལེན་འགའ་ཞིག་གིས་འཕགས་པ་ལས་མདོ་སྡེ་པའི་གྲུབ་མཐའ་ཞེས་པ་ལོགས་སུ་བརྗོད་ཀྱི། ",
            "ལྟ་སྒོམ་སྤྱོད་འབྲས་རྣམས་ཉན་ཐོས་དང་ཁྱད་པར་མེད་པའོ།། ",
            "གཉིས་པ་རང་རྒྱལ་གྱི་ཐེག་པ་ནི། ",
            "སྔོན་གྱི་ཚེ་རྣམས་སུ་བདག་མེད་པའི་ཆོས་ཐོས་ཤིང་སྨོན་ལམ་བཏབ་པའི་རྒྱུ་ལས་སྲིད་པ་ཐ་མ་པར་གྱུར་པ་།",
            "སྲིད་པ་ལ་སྐྱོ་བའི་སེམས་ཤུགས་ཀྱིས་སྐྱེ་ཞིང་དུར་ཁྲོད་དུ་བོར་བའི་རུས་གོང་ལྟ་བུ་ལ་བརྟགས་ནས་འདི་ནི་ཤི་བ་ཞེས་བྱ་།",
            ""
        ],
        [
            "འདིའི་རྒྱུ་ནི་སྐྱེ་བ་བླངས་པ་ལས་སོ་ཞེས་སོགས་མ་རིག་པའི་བར་དུ་རྟེན་འབྲེལ་ལུགས་ལྡོག་ཏུ་བརྟགས་པས་སྡུག་བསྔལ་དང་ཀུན་འབྱུང་བའི་བདེན་པ་རྟོགས་།",
            "ཡང་གང་ཟག་གི་བདག་མེད་ཀྱང་དེ་ལྟར་མ་རིག་པ་དེ་ནི་འཁྲུལ་པའི་སྒྲོ་བཏགས་པ་ལ་འཛིན་པ་ཙམ་ལས་དོན་དུ་དེའི་བཟུང་བ་ལྟར་གྱི་གང་ཟག་བདག་མེད་པར་རྟོགས་ན་",
            "འཁོར་བའི་རྒྱུ་མ་རིག་པ་དེ་འགག་པར་ཤེས་པས་ལམ་བདེན་དང༌། ",
            "མ་རིག་པ་འགགས་པས་རྒ་ཤིའི་བར་འགག་པའི་རྟེན་འབྲེལ་ལུགས་ལྡོག་ལ་བསམ་པས་འགོག་བདེན་རྟོགས་པ་དང༌། ",
            "ནང་གི་སེམས་སྐད་ཅིག་མའི་ཕྲེང་བའི་རྟེན་འབྲེལ་གྱི་དབང་ལས་ཕྱི་རོལ་གྱི་དོན་རྣམས་རྨི་ལམ་གྱི་སྣང་བ་བཞིན་དུ་སྣང་བར་ཟད་ཀྱི་དོན་ལ་ཕྱི་དོན་དུ་གྲུབ་པའི་རྡུལ་ཕྲན་ཆ་མེད་ཀྱང་མ་གྲུབ་པར། ",
            "ནང་གི་སེམས་སྐད་ཅིག་ཆ་མེད་ཙམ་བདེན་གྲུབ་ཏུ་ཁས་ལེན་པ་ཡིན་པས་གང་ཟག་གི་བདག་མེད་དང་ཆོས་ཀྱི་བདག་མེད་ལ",
            "ས་གཟུང་བ་གཟུགས་ཀྱི་ཕྱོགས་བདེན་མེད་དུ་ཤེས་པའི་བདག་མེད་ཕྱེད་གཉིས་རྟོགས་པའི་ལྟ་བ་ཅན་ནོ།།",
            "སྒོམ་པ་ནི་བསམ་གཏན་བཞི་པ་ལ་བརྟེན་ཏེ་སྦྱོར་ལམ་དྲོད་ནས་ཟད་མི་སྐྱེ་ཤེས་པའི་ཡེ་ཤེས་ཀྱི་བར་དུ་སྟན་གཅིག་གི་སྟེང་དུ་རྒྱུད་ལ་བསྐྱེད་ནུས་པ་།",
            "རྟེན་འབྲེལ་ལུགས་ལྡོག་གི་གནད་ལ་ངེས་པ་འདྲོང་བའི་ཚུལ་གྱིས་སོ།།",
            ""
        ],
        [
            "སྤྱོད་པ་ནི་སྒྲ་མེད་པར་ལུས་ཀྱི་བརྡས་ཆོས་སྟོན་ཅིང་",
            "རྫུ་འཕྲུལ་ཡ་མ་ཟུང་གིས་སེམས་ཅན་ལ་ཕན་འདོགས་པའོ།།",
            "འབྲས་བུ་ནི་ཡིད་བཞིན་བདེ་བ་མཆོག་གི་ས་ཞེས་རང་རྒྱལ་དགྲ་བཅོམ་པའི་གོ་འཕང་མངོན་དུ་བྱེད་པའོ།།",
            "བྱང་ཆུབ་སེམས་དཔའི་ཐེག་པ་ནི། ",
            "བདག་མེད་གཉིས་ཀ་རྟོགས་པའི་མཁྱེན་པ་དང༌། ",
            "སེམས་ཅན་གྱི་ཁམས་མཐའ་དག་མི་འདོར་བའི་སྙིང་རྗེ་ཆེན་པོས་རྫོགས་སྨིན་སྦྱང་བ་མཐའ་རུ་ཕྱིན་ནས་",
            "སངས་རྒྱས་སྒྲུབ་པར་བྱེད་པ་ཡིན་ལ",
            "དེ་ལ་ཐེག་ཆེན་གྱི་མདོ་སྡེ་ཟབ་པ་དང་རྒྱ་ཆེ་བའི་དགོངས་པའི་ཕྱོགས་འགྲེལ་ལུགས་ཀྱི་སློབ་དཔོན་དག་གི་རྗེས་སུ་འབྲངས་པའི་དབུ་མ་དང་སེམས་ཙམ་པ་གཉིས་སུ་ཡོད་དོ།།",
            "སེམས་ཙམ་པས་ནི་གཉིས་སྟོང་གི་རྣམ་ཤེས་གསལ་རིག་ཙམ་དོན་དམ་པར་ཡོངས་སུ་གྲུབ་།",
            ""
        ],
        [
            "རྣམ་ཤེས་དེ་ལ་དག་པ་དང་མ་དག་པའི་བག་ཆགས་བཞག་པའི་རྟེན་འབྲེལ་གྱི་གཞན་དབང་གིས་སྣང་བ་སྣ་ཚོགས་སྣང་།",
            "དེ་ལྟར་གཉིས་སུ་སྣང་ཞིང་",
            "གཉིས་སུ་གྲུབ་པར་འཛིན་པའི་ཀུན་བཏགས་ཅན་གྱི་ངོར་བདག་གཉིས་སུ་གྲུབ་པར་འཛིན་ཀྱང༌། ",
            "དོན་ལ་གཟུང་འཛིན་གང་ཡང་མེད་པས་བདག་གཉིས་ཀྱིས་སྟོང་པའི་ཆོས་དབྱིངས་དེ་ནི་",
            "རྣམ་ཤེས་དེ་ལ་ཆོས་ཉིད་ཀྱི་ཚུལ་དུ་ཡོད་པས་གཟུང་འཛིན་མེད་པའི་ཤེས་པ་དེ་ཉིད་གནས་ལུགས་སུ་བྱས་ནས་",
            "གྲུབ་མཐའ་འཇོག་པ་དང༌། ",
            "དེ་ལའང་རྣམ་པ་འདི་དག་ཐ་སྙད་དུ་ཤེས་པའི་རང་བཞིན་དུ་བདེན་པ་རྣམ་བདེན་པ་དང༌། ",
            "མི་བདེན་པ་མེད་པ་གསལ་སྣང་ཙམ་དུ་འདོད་པ་རྣམ་རྫུན་པ་སྟེ་ཐ་སྙད་ཁས་ལེན་ཚུལ་གྱིས་གྲུབ་མཐའ་གཉིས་སུ་ཡོད་ལ",
            "རྣམ་བདེན་པ་ལའང་སྒོ་ང་ཕྱེད་ཚལ་བ་སོགས་ནང་གསེས་གསུམ་ཡོད་དོ།།",
            "སེམས་ཙམ་པའི་སྒོམ་སྤྱོད་འབྲས་བུ་ནི་ཐེག་པ་ཆེན་པོ་པ་ཡིན་ཕྱིར་དབུ་མ་དང་འདྲའོ།།",
            ""
        ],
        [
            "དབུ་མ་པས་ནི་གཟུང་འཛིན་མེད་པའི་རྣམ་ཤེས་ཙམ་ཡང་བདེན་གྲུབ་ཏུ་མི་འདོད་།",
            "ཤེས་བྱའི་ཆོས་གང་ལའང་བདེན་པར་གྲུབ་པ་རྡུལ་ཙམ་མེད་པའི་སྟོང་པ་དང་",
            "རྟེན་འབྱུང་གི་སྣང་བ་ཟུང་དུ་ཞུགས་པའི་ཆོས་ཀྱི་དབྱིངས་ཟབ་མོ་ལྟ་བས་རྟོགས་པར་བྱེད་པའོ།།",
            "འདི་ལའང་གནས་ལུགས་གཞལ་ཚུལ་ལ་བློའི་རྩལ་ཆེ་ཆུང་གིས་སྒྱུ་མ་ལྟར་གཉིས་སུ་མེད་པ་འདི་ལ་སྒྱུ་མ་རིགས་གྲུབ་པའང་།",
            "མཆན། དང༌། ",
            "རབ་ཏུ་མི་གནས་པ་གཉིས། ",
            "དང་པོའི་འདོད་པ་ནི་འདི་ལྟར་སྣང་བའི་ཀུན་རྫོབ་འདི་དག་བརྟགས་ན་མ་གྲུབ་པའི་ཕྱིར་སྣང་ཡང་མི་བདེན་པ་སྒྱུ་མ་ལྟ་བུ་ཡིན་ཏེ",
            "དེས་ན་སྣང་སྟོང་གཉིས་མེད་སྒྱུ་མ་ལྟ་བུ་འདི་ཆོས་ཀྱི་གནས་ལུགས་ཡིན་པས་གཞི་ལམ་འབྲས་བུའི་སྐབས་ཐམས་ཅད་སྒྱུ་མ་ལྟ་བུའོ་ཞེས་འདོད་དོ།།",
            "འདི་དག་གི་ལུགས་ལ་ཀུན་རྫོབ་ལ་ཡང་ལོག་དང་དོན་དམ་ལ་རྣམ་གྲངས་ཡིན་མིན་གཉིས་སུ་འབྱེད་དོ།།",
            ""
        ],
        [
            "འདི་ནི་ཐེག་པ་ཆེན་པོ་དབུ་མའི་ལུགས་ཀྱི་རྗེས་ཀྱི་ངེས་པ་ཙམ་ལས་སྤྲོས་བྲལ་ཇི་བཞིན་དུ་གཏན་ལ་མ་ཕེབ་པའོ།། ",
            "གཉིས་པ་རབ་ཏུ་མི་གནས་པ་ལའང༌། ",
            "སྟོང་པར་རབ་ཏུ་མི་གནས་པ། ",
            "རྒྱུན་ཆད་རབ་ཏུ་མི་གནས་པ། ",
            "བཏང་སྙོམས་རབ་ཏུ་མི་གནས་པ། ",
            "ཟུང་འཇུག་རབ་ཏུ་མི་གནས་པ་བཞི་ལས། ",
            "དང་པོ་ནི་ཀུན་རྫོབ་དོན་དམ་ཐ་དད་།",
            "སྣང་བ་ཀུན་རྫོབ་ནི་འདི་ལྟར་སྣང་ཡང་འཁྲུལ་པས་བཏགས་པ་སྟེ་དཔྱད་ན་མི་བདེན་པའི་ཕྱིར་དོན་དུ་མེད་།",
            "ཀུན་རྫོབ་མེད་པའི་སྟོང་པ་ནི་གནས་ལུགས་སོ་སྙམ་དུ་སྟོང་པ་ཕྱང་ཆད་པ་ཞིག་གནས་ལུགས་སུ་འདོད་པའོ།།",
            "འདི་ནི་སྣང་བ་ཉིད་ཡེ་ནས་སྟོང་བཞིན་དུ་སྣང་བའི་སྟོང་ཉིད་མཐའ་བྲལ་མ་ཤེས་པར་ཀུན་རྫོབ་བཀག་པའི་སྟོང་རྐྱང་ལ་སྟོང་པར་འཛིན་པ་མཐར་འཛིན་དུ་ལྷུང་བའོ།།",
            "རྒྱུན་ཆད་རབ་ཏུ་མི་གནས་པས་ནི་དོན་དམ་སྟོང་པ་འདོད་ལུགས་སྔ་མ་དང་ཕྱོགས་འདྲ་།",
            ""
        ],
        [
            "རྣམ་རྟོག་ཡོད་ཀྱི་རིང་ལ་ཚོགས་གསག་པའང་།",
            "དེའི་འབྲས་བུ་ཡེ་ཤེས་སྐྱེ་བའང་ཡོད་།",
            "མཐར་རྣམ་རྟོག་ཟད་ནས་ཡེ་ཤེས་ཀྱང་རྒྱུན་ཆད་པར་འདོད་པའོ།།",
            "འདིས་ཀྱང་གཞི་ལམ་འབྲས་བུའི་གནས་སྐབས་ཐམས་ཅད་སྣང་སྟོང་གཉིས་པོ་ཡེ་ནས་འདུ་འབྲལ་མི་སྲིད་པའི་ཆོས་དབྱིངས་མཐའ་བྲལ་གྱི་གནས་ལུགས་མ་རྟོགས་པའོ།།",
            "བཏང་སྙོམས་རབ་ཏུ་མི་གནས་པས་ནི་ཡོད་པ་དང་མེད་པ་སོགས་ཇི་ལྟར་ཁས་བླངས་ཀྱང་སྒྲོ་བཏགས་པ་ལས་མ་འདས་།",
            "སྒྲོ་འདོགས་དེ་ནི་དཔྱད་ན་མ་གྲུབ་པས་འདི་ཞེས་ཁས་ལེན་པ་གང་ཡང་མེད་པའི་ལྟ་བ་འཛིན་པའོ།།",
            ""
        ],
        [
            "སྤྱིར་གནས་ལུགས་ནི་སྨྲ་བསམ་བརྗོད་པ་ལས་འདས་པས་ཁས་ལེན་དང་བྲལ་བ་ནི་བདེན་མོད་ཀྱི། ",
            "གང་དུ་ཁས་བླངས་ཀྱང་རིག་པས་སུན་ཕྱུང་ནུས་པ་ཙམ་ཞིག་ལ་བརྟེན་ནས་",
            "ཁས་ལེན་དང་དམིགས་པ་ཐམས་ཅད་བཏང་སྙོམས་སུ་བཞག་པ་ཙམ་གྱིས་གནས་ལུགས་ཇི་བཞིན་པ་གཏན་ལ་ཕེབ་པ་མ་ཡིན་ནོ།།",
            "བཞི་པ་ཟུང་འཇུག་རབ་ཏུ་མི་གནས་པ་ནི། ",
            "སྣང་སྟོང་ངོ་བོ་ཉིད་ཀྱིས་འདུ་འབྲལ་མེད་པའི་ཆོས་དབྱིངས་སྤྲོས་པའི་དྲྭ་བ་ཀུན་གྱིས་དབེན་པ་འཕགས་པ་རྣམས་ཀྱིས་སོ་སོ་རང་གིས་རིག་པར་བྱ་བ། ",
            "བདེན་པ་གཉིས་དབྱེར་མེད་པའི་གནས་ལུགས་ཟབ་མོ་དེའི་ངང་དུ་ཆོས་ཀུན་རོ་མཉམ་པར་གྱུར་པས་ཀུན་རྫོབ་དང་དོན་དམ་གཉིས་སུ་ཡང་བཞག་པ་མེད་ལ",
            "ཐ་སྙད་དུ་ནི་ཇི་ལྟར་སྣང་བ་རྣམས་ལ་བརྟག་དཔྱད་མེད་པར་འཇིག་རྟེན་ན་སྣང་བ་ལྟར་ཁས་ལེན་པ་ཀུན་རྫོབ་དང༌། ",
            "དེའི་རང་བཞིན་ཡོད་མེད་ལ་སོགས་པའི་མཐའ་ཐམས་ཅད་དང་བྲལ་བའི་ཆོས་ཀྱི་དབྱིངས་ཀྱི་རང་བཞིན་དུ་གནས་པ་དོན་དམ་བདེན་པ་ཞེས་བྱ་སྟེ",
            "མདོར་ན་དེང་སང་དབུ་མ་ཐལ་འགྱུར་བ་ཞེས་ཡོངས་སུ་གྲགས་པའི་ལུགས་ཉིད་དོ།།",
            "འདི་ནི་རྒྱལ་བའི་ཡུམ་ནས་བསྟན་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ཆོས་ཀྱི་དབྱིངས་ཀྱི་དགོངས་པ་ཇི་བཞིན་པ་གཏན་ལ་ཕབ་པའི་ཕྱིར་",
            "རྒྱུ་ཡི་ཐེག་པའི་ལྟ་བ་མཐར་ཐུག་པའོ།།",
            ""
        ],
        [
            "ཐེག་པ་ཆེན་པོ་པ་འདི་དག་གིས་ལྟ་བ་བདག་གཉིས་དང་བྲལ་བའི་ཆོས་ཀྱི་དབྱིངས་ལ་དམིགས་།",
            "སྒོམ་པ་ཐེག་པ་ཆེན་པོའི་ལུགས་ཀྱི་བྱང་ཕྱོགས་སོ་བདུན་དང༌། ",
            "སྤྱོད་པ་ཕ་རོལ་ཏུ་ཕྱིན་པ་དྲུག་ལ་བསྐལ་པ་གྲངས་མེད་གསུམ་ལ་སོགས་པར་སྤྱད་པས་",
            "འབྲས་བུ་རྫོགས་པའི་སངས་རྒྱས་སུ་འགྲུབ་པར་འདོད་པ་ཡིན་ནོ།།",
            "འདི་དག་གི་ཚུལ་རྒྱས་པར་ནི་གསང་སྔགས་ལུང་གི་བང་མཛོད་དུ་བལྟ་བར་བྱའོ།།",
            "དེ་ཡན་ཆད་ཀྱིས་རྒྱུ་མཚན་ཉིད་ཀྱི་ཐེག་པའི་གྲུབ་མཐའ་བཤད་ཟིན་།",
            "འབྲས་བུ་གསང་སྔགས་ཀྱི་ཐེག་པ། ",
            "གཉིས་པ་འབྲས་བུ་གསང་སྔགས་ཀྱི་ཐེག་པ་།",
            "སྔགས་ཕྱི་པ་དང༌། ",
            "ནང་པ་བླ་ན་མེད་པ་གཉིས་ལས། ",
            "དང་པོ་ལ་བྱ་རྒྱུད་སྤྱོད་རྒྱུད་རྣལ་འབྱོར་གྱི་རྒྱུད་གསུམ་དུ་ཡོད་།",
            ""
        ],
        [
            "དེའི་དང་པོ་བྱ་རྒྱུད་པ་ནི་",
            "གཞུང་ཀྲི་ཡ་སྡེ་དྲུག་ཏུ་གྲགས་པ་ལ་སོགས་པའི་དགོངས་པ་",
            "གཙོ་བོར་བཟུང་ནས་དངོས་གྲུབ་བསྒྲུབ་པ་།",
            "དེ་ལ་ཀྲི་ཡ་སྡེ་དྲུག་ནི། ",
            "དབུའི་གཙུག་ཏོར་ནས་གཙུག་ཏོར་འཁོར་ལོས་སྒྱུར་བའི་རྒྱུད། ",
            "ལྗགས་ལས་ཁྲོ་བོ་པདྨ་འཁྱིལ་བའི་རྒྱུད། ",
            "ཐུགས་ཀ་ནས་རིག་པ་མཆོག་གི་རྒྱུད། ",
            "དཔུང་པ་ནས་རྡོ་རྗེ་དཔུང་བཟང་གི་རྒྱུད། ",
            "ལྟེ་བ་ནས་ལེགས་གྲུབ་ཀྱི་རྒྱུད། ",
            "ཕྱག་ལས་དཔལ་མཆོག་དང་པོ། ",
            "ཞབས་འོག་ནས་བསམ་གཏན་ཕྱི་མ་དང་གཤིན་རྗེ་ནག་པོའི་རྒྱུད་དེ་བདུན་བྱུང་བ་དང༌། ",
            "རྒྱུད་ལས་བྱུང་བའི་སྒྲུབ་ཐབས་སུམ་བརྒྱ་དྲུག་ཅུ་ལ་སོགས་པ་ཡོད་ལ",
            "དེ་དག་འཇིག་རྟེན་ལས་འདས་པ་ཐམས་ཅད་",
            "དེ་བཞིན་གཤེགས་པ་དང་པདྨ་དང་རྡོ་རྗེའི་རིགས་གསུམ་གྱིས་བསྡུས་།",
            "དེ་རེ་རེ་ལའང་རིགས་ཀྱི་བདག་པོའི་གཙུག་ཏོར་ཏེ་",
            "རྣམ་སྣང་ལ་སོགས་པ་རིགས་དེའི་སངས་རྒྱས་དང༌། ",
            "དེའི་ཡུམ་སྤྱན་མ་སོགས་ཀྱི་དཀྱིལ་འཁོར། ",
            "འཇམ་དཔལ་ལ་སོགས་པ་རིགས་ཀྱི་སེམས་དཔའ་དང་སེམས་མ། ",
            "གཤིན་རྗེ་གཤེད་ལ་སོགས་ཁྲོ་བོ་ཁྲོ་མོ་དང་",
            "དེ་དག་གི་བཀའ་ཉན་ཕོ་མོའི་སྒྲུབ་ཐབས་རྣམས་སུ་ཡོད་ཅིང༌། ",
            "འཇིག་རྟེན་པའི་རིགས་ལ་ནོར་ཅན་དང༌། ལྔས་རྩེན་དང༌། འཇིག་རྟེན་པའི་རིགས་གསུམ་སྟེ་",
            "བྱ་རྒྱུད་རིགས་དྲུག་གི་དཀྱིལ་འཁོར་ཞེས་བཤད་དོ།།",
            "དེ་ལ་ཀྲི་ཡ་པའི་ལྟ་བ་ནི་",
            "དོན་དམ་པར་ཆོས་ཐམས་ཅད་རང་བཞིན་གྱིས་དག་པའི་",
            "སྟོང་པ་ཉིད་མཐའ་བཞི་དང་བྲལ་བ་ལས། ",
            "ཀུན་རྫོབ་ཏུ་ཡོངས་སུ་དག་པའི་ལྷ་དེ་དང་",
            "བདག་གཉིས་རྗེ་ཁོལ་གྱི་ཚུལ་གྱིས་བྱིན་གྱིས་བརླབས་པའི་",
            "ལྷ་དེའི་སྐུ་གསུང་ཐུགས་ཀྱི་མཚན་མ་མངོན་དུ་བྱེད་པའི་ཐབས་ལ་བརྟེན་ན་",
            "མྱུར་དུ་ལས་དང་ཡེ་ཤེས་ཀྱི་དངོས་གྲུབ་འགྲུབ་པའི་ཚུལ་ལ་",
            "ངེས་པ་བརྟན་པོར་གྱུར་པ་ཡིན་ཏེ"
        ],
        [
            "དེའི་ཕྱིར་དག་པ་གསུམ་གྱི་སྒོ་ནས་འཇུག་པ་ཞེས་བྱའོ།།",
            "སྒོམ་པ་ནི་སྟོང་པ་ཡི་གེ་སྒྲ་གཟུགས་ལ་སོགས་པ་",
            "ཀྲི་ཡ་ལྷ་དྲུག་ཏུ་གྲགས་པའི་ཚུལ་གྱིས་",
            "གཙོ་བོར་ཡེ་ཤེས་པ་ལ་དམིགས་ནས་སྔགས་བཟླས་པས་",
            "ཐུགས་དམ་སྐུལ་ཞིང་མཉེས་པའི་ཐབས་ལ་འཇུག་པའོ།།",
            "སྤྱོད་པ་ནི་ཁྲུས་གསུམ་དང་གཙང་སྦྲ་གསུམ་སྤྱོད་ཅིང་",
            "སྦྱིན་སྲེག་དང་མཆོད་པ་སོགས་",
            "སྔགས་འགྲུབ་བྱེད་ཀྱི་ཆོ་གའི་ཡན་ལག་རྣམས་ལ་",
            "བརྩོན་པ་ལྷུར་ལེན་པའོ།།",
            "འབྲས་བུ་ནི་གནས་སྐབས་སུ་ལུས་དང་རྫས་དང་ལོངས་སྤྱོད་ལས་བྱུང་བའི་",
            "ཐུན་མོང་གི་གྲུབ་པ་ཆེ་ཆུང་དང༌། ",
            "མཐར་ཐུག་མི་ཚེ་བཅུ་དྲུག་ན་",
            "རིགས་གསུམ་གྱི་སངས་རྒྱས་དེ་དག་གི་གོ་འཕང་ཐོབ་པའོ།།",
            "ཨུ་པ་ཡ་ནི་གཞུང་ཨུ་པ་སྡེ་བཞིར་གྲགས་པ་ལྟ་བུ་སོགས་",
            "བཀའ་དང་དེའི་དགོངས་འགྲེལ་གྱི་ལུང་ལ་བརྟེན་།"
        ],
        [
            "ཆོས་དབྱིངས་རིག་པའི་ཡེ་ཤེས་ཀྱི་བྱིན་རླབས་",
            "རིགས་བཞིའི་ལྷ་ཡི་མཚན་མ་ལ་",
            "བདག་མདུན་སྤུན་གྲོགས་ཀྱི་ཚུལ་དུ་བསྒོམ་པས་",
            "དངོས་གྲུབ་བསྒྲུབ་པར་འདོད་པ་།",
            "དེ་ཡང་ཨུ་པ་སྡེ་བཞི་ནི། ",
            "རྣམ་སྣང་མངོན་བྱང་གི་རྒྱུད། ",
            "མེ་དཔུང་འབར་བའི་རྒྱུད། ",
            "ཕྱག་ན་རྡོ་རྗེ་དབང་བསྐུར་བའི་རྒྱུད། ",
            "རྣམ་པར་མི་རྟོག་པའི་ཏནྟྲ་དང་བཞི་ཞེས་གསུངས་སོ།། ",
            "ཨུ་པ་ཡ་ཞེས་གྲགས་པ་སྤྱོད་རྒྱུད་པའི་ལྟ་བ་ནི། ",
            "ཆོས་ཀྱི་དབྱིངས་མཐའ་ཐམས་ཅད་བྲལ་བ་དང་",
            "གཉིས་སུ་མེད་པ་རིག་པ་ཡེ་ཤེས་ཀྱི་བྱིན་རླབས་",
            "རྣམ་སྣང་སོགས་རིགས་བཞིའི་ལྷར་ཤར་བ་ཉིད་",
            "སྤུན་གྲོགས་ཀྱི་ཚུལ་དུ་དམིགས་ནས་",
            "དངོས་གྲུབ་ནོད་པ་ལ་ཡིད་ཆེས་ཐོབ་པའོ།།",
            "སྒོམ་པ་ནི་མངོན་བྱང་ལྔའི་ཚུལ་གྱིས་",
            "བསྐྱེད་བཟླས་ཏིང་ངེ་འཛིན་གྱི་ཆོ་འཕྲུལ་རྣམ་པར་འཕྲུལ་པའོ།།",
            "སྤྱོད་པ་ནི་ཕྱིའི་ཁྲུས་དང་གཙང་སྦྲ་སོགས་",
            "གྲོགས་ཙམ་ལས་ནང་གི་ཏིང་ངེ་འཛིན་ཉིད་གཙོ་བོར་འཛིན་པའོ།།",
            ""
        ],
        [
            "འབྲས་བུ་གནས་སྐབས་སུ་མངོན་ཤེས་སོགས་",
            "ཐུན་མོང་གི་གྲུབ་པ་དང༌། ",
            "མཐར་ཐུག་མི་ཚེ་ལྔ་ན་",
            "རིགས་བཞིའི་སངས་རྒྱས་འགྲུབ་པའོ།།",
            "འདི་དག་བྱ་བ་དང་རྣལ་འབྱོར་ཆ་མཉམ་པའི་",
            "ཚུལ་ལ་གཉིས་ཀའི་རྒྱུད་ཅེས་ཀྱང་བྱའོ།། ",
            "རྣལ་འབྱོར་རྒྱུད་ཉམས་སུ་ལེན་པ་ཡོ་ག་པས་ནི། ",
            "དེ་ཉིད་བསྡུས་པ་སོགས་ལུང་གི་རྒྱུད་བཞིར་",
            "གྲགས་པ་ལྟ་བུའི་བཀའ་དང་",
            "དེའི་བསྟན་བཅོས་ཀྱི་རིམ་པ་ལ་བརྟེན་ནས་",
            "དོན་དམ་མཐའ་བྲལ་གྱི་དབྱིངས་སུ་",
            "ཆོས་ཐམས་ཅད་མཉམ་པར་གྱུར་ཀྱང་",
            "ཀུན་རྫོབ་བསླུ་བ་མེད་པའི་སྣང་ཚུལ་དུ་",
            "བདག་དམ་ཚིག་པ་ལ་འོག་མིན་ནས་",
            "རིགས་ལྔས་བསྡུས་པའི་ཡེ་ཤེས་ཀྱི་ལྷ་སྤྱན་དྲངས་།",
            "ཇི་སྲིད་མ་དགྲོལ་གྱི་བར་དུ་གཉིས་སུ་",
            "མེད་པར་གྱུར་པའི་ཚུལ་གྱིས་བཟླས་སྒོམ་ལ་",
            "བརྟེན་ནས་དངོས་གྲུབ་མྱུར་དུ་སྒྲུབ་པའོ།།",
            ""
        ],
        [
            "དེ་ཡང་འདི་པའི་ལྟ་བ་ནི་ཡོངས་སུ་དག་པའི་",
            "ལྷ་ཉིད་དང་གཉིས་སུ་མེད་པར་བསྲེ་བའི་",
            "རྣལ་འབྱོར་གྱི་མཐུས་དངོས་གྲུབ་ཐོབ་པ་ལ་",
            "བསླུ་བ་མེད་པའི་ཡིད་ཆེས་དང་ལྡན་པའོ།།",
            "སྒོམ་པ་ནི་སྐུ་གསུང་ཐུགས་མཛད་པ་དང་",
            "བཅས་པའི་ཚུལ་གྱི་རྒྱས་བཏབ་པའི་ཕྱག་ཆེན་དང་",
            "ཆོས་དང་དམ་ཚིག་དང་ལས་ཀྱི་",
            "ཕྱག་རྒྱ་བཞིའི་ཚུལ་གྱིས་བསྒྲུབ་པའོ།།",
            "སྤྱོད་པ་ནི་ཕྱིའི་ཀུན་སྤྱོད་ལ་མི་ལྟོས་པར་",
            "ནང་གི་ཏིང་ངེ་འཛིན་ཟབ་མོ་ཁོ་ནས་",
            "དངོས་གྲུབ་སྒྲུབ་པ་གཙོ་བོར་བྱེད་པའོ།།",
            "འབྲས་བུ་ནི་གནས་སྐབས་ཐུན་མོང་གི་",
            "དངོས་གྲུབ་དང་མཐར་ཐུག་མི་ཚེ་གསུམ་ན་",
            "རིགས་ལྔའི་སངས་རྒྱས་སུ་འགྲུབ་པ་ཡིན་ནོ།།",
            "འདི་ཐམས་ཅད་ཡོངས་སུ་དག་པའི་",
            "ལྷའི་སྐུ་གསུང་ཐུགས་ཀྱི་མཚན་མ་ལམ་དུ་",
            "བྱེད་པའི་ཐབས་ཇེ་ཟབ་ཏུ་སོང་བས་",
            "མཐར་འབྲས་ལ་ཇེ་ཉེར་གྱུར་པས་ན་",
            "རྒྱུའི་ཐེག་པ་ལས་ཆེར་འཕགས་ཀྱང༌། ",
            "ཆོས་ཐམས་ཅད་རང་བཞིན་གྱིས་རྣམ་པར་",
            "དག་ཅིང་ཡོངས་སུ་དག་པ་ལྷའི་ངོ་བོ་ཉིད་དུ་",
            "ཡེ་ནས་སངས་རྒྱས་པའི་དོན་མ་རྟོགས་པས། ",
            "སྔགས་ནང་པ་ལྟར་བདེ་མྱུར་དུ་ཚེ་གཅིག་གིས་",
            "འཚང་རྒྱ་ནུས་པ་མ་ཡིན་ནོ།།",
            "གཉིས་པ་སྔགས་ནང་པ་བླ་ན་མེད་པའི་",
            "གྲུབ་མཐའ་བཤད་པ་ལ་",
            "ཁྱད་པར་འཕགས་ཆོས་བཤད་པ་དང༌། ",
            "ཁྱད་པར་དེ་ལྡན་གྱི་སྔགས་",
            "ནང་པའི་གྲུབ་མཐའ་བཤད་པའོ།།",
            ""
        ],
        [
            "དང་པོ། ",
            "འདི་ལྟར་རྒྱུ་ཕ་རོལ་ཏུ་ཕྱིན་པའི་ཐེག་པ་དང༌། ",
            "དེར་མ་ཟད་སྔགས་ཕྱི་པ་དང་",
            "བཅས་པ་ནི་རིང་བའི་ལམ་ཡིན་།",
            "སྔགས་བླ་མེད་ནི་ཉེ་ལམ་དང་འབྲས་བུའི་",
            "ཐེག་པ་མཚན་ཉིད་པ་ཡིན་ཞིང་འདི་ལས་",
            "གོང་དུ་གྱུར་པའི་ཐེག་པ་མེད་།",
            "ཐེག་པ་གཞན་རྣམས་གདུལ་བྱའི་བསམ་པ་ལ་",
            "ལྟོས་ནས་དྲང་བའི་ཐབས་སུ་བསྟན་།",
            "འདི་ནི་སངས་རྒྱས་ཀྱི་ཡེ་ཤེས་ཀྱིས་གཟིགས་པ་",
            "ཇི་ལྟ་བ་བཞིན་དུ་ངེས་པའི་",
            "དོན་མཐར་ཐུག་པ་བསྟན་པ་ཡིན་པའི་ཕྱིར་རོ། །",
            "དེས་ན་ཐེག་པ་འོག་མ་ཀུན་ལས་བླ་ན་",
            "མེད་པའི་ཐེག་པ་འདི་ཉིད་ཐབས་དང་",
            "ཤེས་རབ་ཀྱི་སྒོ་ནས་ཆེར་འཕགས་པའི་",
            "ཚུལ་དེ་དག་འདིའི་མཚན་གྱི་རྣམ་གྲངས་ལྔས་",
            "བསྟན་པའི་དོན་བཞིན་དུ་ཤེས་པར་བྱ་སྟེགང་ཞེ་ན། ",
            "གསང་སྔགས་ཀྱི་ཐེག་པ་དང༌། ",
            "ཐབས་ཀྱི་ཐེག་པ་དང༌། ",
            "རྡོ་རྗེའི་ཐེག་པ་དང༌། ",
            "འབྲས་བུའི་ཐེག་པ་དང༌། ",
            "མི་མཉམ་པ་དང་མཉམ་པའི་ཐེག་པ་",
            "ཞེས་བྱ་བའི་མིང་ལྔས་བསྟན་ཏེ",
            "དེ་ལ་གསང་བ་ཞེས་པ་རྒྱལ་བ་རྣམས་ཀྱི་",
            "སྐུ་གསུང་ཐུགས་ཀྱི་དཀྱིལ་འཁོར་ཟབ་མོ་",
            "གང་ཞིག་ཡེ་ནས་ཆོས་ཀུན་གྱི་རང་བཞིན་དུ་",
            "གནས་ཀྱང་འཁྲུལ་པའི་བློ་ཅན་རྣམས་ལ་",
            "ཡེ་གསང་ཐབས་ཀྱིས་ཆོད་པའི་གབ་པ་དང༌། ",
            "ཐེག་པ་འོག་མ་རྣམས་སུ་གདུལ་བྱ་",
            "དམན་པ་ལ་དེ་ཉིད་ཇི་བཞིན་པར་",
            "མ་གསུངས་པས་སྦས་པའི་གསང་བ་ཉིད་དུ་",
            "མཛད་པ་དེའི་དབང་གིས་གདུལ་བྱ་",
            "ཐུན་མོང་བའི་སྤྱོད་ཡུལ་དུ་མ་གྱུར་པ་ཡིན་ལ",
            ""
        ],
        [
            "སྔགས་ཞེས་པ་དེ་ལྟ་བུའི་གསང་བ་གསུམ་གྱི་",
            "དཀྱིལ་འཁོར་དེ་ཉིད་སྒྲུབ་པར་བྱེད་པ་ལ་",
            "གབ་སྦས་མེད་པར་ཇི་བཞིན་པའི་དོན་བསྟན་པས། ",
            "ཤེས་རབ་མ་རྨོངས་པ་དང་སྒྲུབ་བྱེད་ཀྱི་",
            "ཐབས་མཆོག་ཏུ་གྱུར་པ་ཡོད་པའི་ཕྱིར་",
            "སྔགས་བླ་མེད་ཀྱི་ལམ་འདིས་ནི་",
            "ཡིད་ཤེས་བདེ་མྱུར་དུ་སྐྱོབ་པའི་ཕྱིར་",
            "ལམ་གཞན་ཀུན་ལས་ཁྱད་པར་དུ་",
            "འཕགས་པའི་ཕྱིར་ན་དེ་སྐད་ཅེས་གསུངས་སོ།། ",
            "ཐབས་ཀྱི་ཐེག་པ་ཞེས་པ་ནི། ",
            "ཐབས་ཆེ་བ་དང༌། ",
            "ཐབས་སླ་བ་དང། ",
            "ཐབས་མང་བ་དང༌། ",
            "ཐབས་མྱུར་བ་བཞི་དང་ལྡན་པ་།",
            "དེ་ཡང་ལམ་འདིའི་གནད་དང་ལྡན་ན་",
            "ཀུན་བྱང་གི་ཆོས་ཀུན་སྤང་བླང་མེད་པར་",
            "སྤྱོད་ཀྱང་སྒྲིབ་པར་མི་འགྱུར་བར་",
            "མ་ཟད་ཚོགས་ཆེན་པོ་རྫོགས་པར་",
            "འགྱུར་བའི་ཕྱིར་ཐབས་ཆེ་ཞེས་བྱ་སྟེ་",
            "ལམ་གཞན་ན་དེ་ལྟ་བུའི་ཐབས་མེད་དོ།།",
            "དེ་བཞིན་དུ་དཀའ་ཐུབ་དང་སྡོམ་པ་",
            "དྲག་པོས་གཟིར་མི་དགོས་པར་འདོད་པའི་",
            "ཡོན་ཏན་ལྔ་ལ་ཇི་བདེ་བར་སྤྱོད་བཞིན་དུ་",
            "དེ་ཉིད་ཀྱིས་གྲོལ་བ་ཉིད་དུ་",
            "བྱེད་པའི་ཕྱིར་ཐབས་སླ་བ་ཞེས་བྱའོ།།",
            ""
        ],
        [
            "སེམས་ཅན་རྣམས་ཀྱི་རྒྱུད་ཀྱི་ཆགས་སྡང་ལ་སོགས་པ་",
            "ཉོན་མོངས་པ་མཐའ་ཡས་པ་རྣམས་",
            "གཉེན་པོ་གཞན་གྱིས་བཀག་མི་དགོས་པར་",
            "ཉོན་མོངས་པ་དེ་ཉིད་ཀྱི་སྒོ་ནས་",
            "གྲོལ་བ་སྟེར་བའི་ཐབས་དུ་མ་ཡོད་པའི་ཕྱིར་ཐབས་མང་བའོ།།",
            "ཐབས་མྱུར་བ་ནི་རྒྱུ་མཚན་བཞིའི་སྒོ་ནས་ཏེ་གང་ཞེ་།",
            "ཐོག་མ་མེད་པའི་དུས་ཀྱི་སྤྲོས་པའི་",
            "བག་ཆགས་མ་ལུས་པ་མྱུར་དུ་ལྡོག་པར་བྱེད་པ་ནི། ",
            "འདི་ལྟར་སྣང་བ་ལྷར་ཤེས་།",
            "ཆོས་ཀུན་སྤང་བླང་མེད་པར་སྤྱད་པས་",
            "གཟུང་འཛིན་གྱི་རྟོག་པ་རང་སར་ལྡོག་པའི་ཕྱིར་དང༌། ",
            "རྣམ་པར་སྨིན་པ་ལས་ལྡོག་པ་ནི་",
            "ལྟ་སྤྱོད་ཕུལ་དུ་ཕྱིན་པའི་སྒོ་ནས་",
            "རྣམ་སྨིན་གྱི་ལུས་འདི་ཉིད་མ་བོར་བར་",
            "སངས་རྒྱས་ཀྱི་ས་ལ་སྤྱོད་ནུས་པའི་ཕྱིར་དང༌། ",
            "བསོད་ནམས་ཆེན་པོ་སྐྱེད་པ་ནི། ",
            "སྣང་བ་ལྷའི་དཀྱིལ་འཁོར་དུ་བལྟ་ཞིང་",
            "མཉམ་པ་བཞིའི་དག་པ་དང་མ་བྲལ་བས། ",
            "ཇི་ལྟར་སྤྱོད་ཀྱང་ཚོགས་ཆེན་པོ་རྫོགས་པར་འགྱུར་བའི་ཕྱིར་དང༌། ",
            "ཆོས་རང་བཞིན་མེད་པ་ལ་ངང་གིས་འཇུག་པ་ནི། ",
            "ཆོས་ཉིད་ཅི་ཡང་མ་ཡིན་པའི་གནད་ཀྱིས་",
            "ཅིར་ཡང་འཆར་དུ་རུང་བས་ན་",
            "ཏིང་ངེ་འཛིན་གྱིས་ཇི་ལྟར་དམིགས་པ་བཞིན་དུ་འགྲུབ་པས་",
            "ཅི་ཡང་མིན་པའི་ཆོས་ཉིད་མངོན་དུ་རིག་པར་འགྱུར་བའི་ཕྱིར་ཏེ་",
            "དེ་ལྟར་རྒྱུ་མཚན་བཞིའོ།། ",
            "རྡོ་རྗེའི་ཐེག་པ་ཞེས་པའི་དོན་ནི། མཚན་ཉིད་པ་ལྟར་ཀུན་རྫོབ་སྒྱུ་མའི་ཆོས་ལ་",
            "བླང་དོར་དུ་སྤྱོད་པ་མ་ཡིན་གྱི། ",
            "ཀུན་རྫོབ་དོན་དམ་དབྱེར་མེད་པར་སྤྱོད་ཅིང་",
            "སྒོ་གསུམ་རྡོ་རྗེ་གསུམ་གྱི་རང་བཞིན་དུ་སྦྱོར་བས་",
            "ཡེ་ནས་བླང་དོར་མེད་པར་",
            "སངས་རྒྱས་པའི་བདག་ཉིད་",
            "རྡོ་རྗེ་ལྟ་བུ་དབྱེར་མི་ཕྱེད་པའི་དོན་དང་ལྡན་པའི་ཐེག་པ་ལ་",
            "རྡོ་རྗེའི་ཐེག་པ་ཞེས་བརྗོད་པ་ཡིན་ནོ།།"
        ],
        [
            "འབྲས་བུའི་ཐེག་པ་ནི། ",
            "ཐེག་པ་གཞན་ནས་རང་གི་ལམ་དེ་ཉིད་",
            "ཉམས་སུ་བླངས་པའི་མཐུས་སྐྱེ་བ་གཞན་ན་",
            "འབྲས་བུ་ཆོས་སྐུ་སྟོབས་དང་མི་འཇིགས་པ་ལ་",
            "སོགས་པའི་བདག་ཉིད་ཅན་དུ་",
            "གྲགས་པ་དེ་གདོད་ཐོབ་བྱར་འདོད་ལ",
            "འདིར་གཞི་ཉིད་ནས་འབྲས་བུའི་ངོ་བོར་",
            "གནས་ཤིང་འབྲས་བུ་དེ་ཉིད་ད་ལྟ་ནས་",
            "ལམ་དུ་བྱེད་པའི་ཕྱིར་དེ་སྐད་དུ་བརྗོད་པའོ།།",
            "མི་མཉམ་པ་དང་མཉམ་པའི་ཐེག་པ་གང་ཞེ་།",
            "གང་དང་ཡང་མི་མཉམ་པ་ནི་",
            "མཐར་ཐུག་འབྲས་བུའི་སྐུ་བརྙེས་པ་",
            "དུས་གསུམ་གྱི་སངས་རྒྱས་རྣམས་།",
            "གསང་སྔགས་འཛིན་པ་ནི་དེ་དག་གི་",
            "དགོངས་སྤྱོད་དང་མཉམ་པའི་ཕྱིར་དེ་སྐད་ཅེས་བྱའོ།།",
            "དེ་ལྟར་ཁྱད་པར་འཕགས་པ་དེ་ཡི་",
            "ཕྱིར་ན་ཡེ་ཤེས་འཆར་ལུགས་གསུམ་།",
            ""
        ],
        [
            "རྒྱུ་མཚན་ཉིད་ཀྱི་ཐེག་པ་གསུམ་གྱི་",
            "ཡེ་ཤེས་འཆར་ལུགས་ནི་ཡེ་ཤེས་ཆེན་པོ་",
            "རྒྱབ་ནས་འཆར་བ་ཞེས་བྱ་།",
            "ཇི་ལྟར་ན་ཆུ་རྙོགས་པ་དྭངས་པ་ལས་",
            "གཟུགས་བརྙན་འཆར་བ་ལྟར་རྣམ་པར་",
            "མི་རྟོག་པ་ལ་ཡུན་རིང་གནས་པར་བྱས་པས་",
            "རིམ་གྱིས་ཉོན་མོངས་པའི་རྣམ་རྟོག་སྙིགས་མ་དྭངས་།",
            "ས་བཅུའི་མཐར་ཀུན་ཏུ་འོད་ཀྱི་ས་ལ་",
            "སངས་རྒྱས་ནས་ཐམས་ཅད་མཁྱེན་པར་འདོད་པ་ནི། ",
            "ཡེ་ཤེས་དེ་ལྟ་བུ་བསྐལ་པ་གྲངས་མེད་གསུམ་སོགས་ནས་",
            "ཕྱིས་འབྱུང་བར་འདོད་པས་ཡེ་ཤེས་རྒྱབ་ནས་འཆར་བ་ཞེས་བྱའོ།། ",
            "སྔགས་ཕྱི་རྒྱུད་སྡེ་གསུམ་ནི་",
            "ཡེ་ཤེས་ཆེན་པོ་མདུན་ནས་འཆར་བ་ཞེས་བྱ་།",
            "ད་ལྟ་ཉིད་དུ་འོག་མིན་ན་",
            "བཞུགས་པའི་རྒྱལ་བ་རིགས་གསུམ་མམ་",
            "རིགས་ལྔ་འཁོར་བཅས་སྤྱན་དྲངས་ཏེ་",
            "མདུན་མཁའ་སོགས་སུ་བཞུགས་པ་ལ་ཕྱག་འཚལ་ཞིང་",
            ""
        ],
        [
            "མཆོད་པ་ཕུལ་ལ་དངོས་གྲུབ་ནོད་པར་",
            "བྱས་པས་ལྷ་དེས་དངོས་གྲུབ་སྟེར་བར་",
            "བལྟ་ཞིང༌བདག་དང་ལྷ་དང་རྫས་ཀྱི་",
            "རྟེན་འབྲེལ་ཟབ་མོའི་ཐབས་ཀྱིས་བསྒྲུབས་པས། ",
            "མི་ཚེ་བདུན་དང་བཅུ་དྲུག་ལ་སོགས་པས་",
            "མཐར་ཐུག་གི་འབྲས་བུ་འགྲུབ་པར་",
            "འདོད་པ་དེ་དག་གི་ལམ་རྒྱུ་མཚན་ཉིད་ཀྱི་",
            "ཐེག་པ་ལས་འབྲས་བུ་ཐོབ་པ་ལ་མྱུར་བའི་",
            "ཕྱིར་ཡེ་ཤེས་མདུན་ནས་འཆར་བ་ཞེས་བྱའོ།།",
            "སྔགས་ནང་པ་ཐབས་ཀྱི་ཐེག་པ་གསུམ་ནི་",
            "ཡེ་ཤེས་ཆེན་པོ་ཁོང་ནས་འཆར་བ་ཞེས་བྱ་།",
            "ཆོས་ཐམས་ཅད་རང་བྱུང་གི་ཡེ་ཤེས་",
            "བདག་ཉིད་ཆེན་པོའི་ངང་ལས་མ་འདས་པས་།",
            "རང་གི་སེམས་ཉིད་བདེ་བ་ཆེན་པོའི་",
            "དེ་ཉིད་ལ་གནས་བཞིན་དུ་",
            "སངས་རྒྱས་གཞན་དུ་ཚོལ་མི་དགོས་པར་",
            "ཚེ་འདི་ཉིད་ལ་མངོན་དུ་འཆར་བས་ན་",
            "ཡེ་ཤེས་ཁོང་ནས་འཆར་བ་ཞེས་བྱའོ།།",
            ""
        ],
        [
            "ཚུལ་དེས་ན་འདི་ལྟར་ཕ་རོལ་ཏུ་ཕྱིན་པའི་ཐེག་པ་ལས་བཤད་པའི་",
            "ལམ་ཐམས་ཅད་ཀྱི་གཙོ་བོ་",
            "རྣམ་པར་མི་རྟོག་པའི་ཡེ་ཤེས་ཞེས་བྱ་བ། ",
            "ཡུལ་གང་དུའང་མི་།",
            "སེམས་ཀྱི་འཛིན་པ་གང་ཡང་མེད་པ། ",
            "འདུ་བྱེད་ཀྱི་འཇུག་པ་ཐམས་ཅད་དང་བྲལ་བ་",
            "ཤེས་རབ་ཀྱི་ཕ་རོལ་ཏུ་ཕྱིན་པའི་",
            "དོན་ཟབ་མོ་ལ་གནས་པའི་ཚུལ་དེ་ཉིད། ",
            "ཐེག་པ་འོག་མ་པ་དག་གིས་",
            "དང་པོར་སྤྲོས་པ་དང་བྲལ་བའི་ཆོས་ཉིད་དེ་ལྟ་བུ་",
            "རྣམ་པར་རྟོག་པའི་སྤྱོད་ཡུལ་དུ་",
            "དོན་སྤྱིའི་ཚུལ་གྱིས་གཏན་ལ་ཕབ་ནས",
            "ཚོགས་མཐའ་ཡས་པ་བསགས་པ་དང་འབྲེལ་བའི་སྟོབས་ཀྱིས་",
            "གཟོད་རིང་མོ་ཞིག་ན་མངོན་དུ་བྱེད་པའི་ཡེ་ཤེས་སྐྱེད་ནུས་པ་ནི་",
            "རྒྱུའི་ཐེག་པའི་གཞུང་གི་འདོད་ཚུལ་ཡིན་།",
            "སྔགས་ཀྱི་ཐེག་པ་འདིར་ནི་",
            "གསང་སྔགས་ཀྱི་དེ་ཁོ་ན་ཉིད་",
            "སེམས་ཀྱི་དཀྱིལ་འཁོར་རང་བཞིན་གྱིས་འོད་གསལ་བ་",
            "རྣམ་པར་རྟོག་པ་མཐའ་དག་གིས་བསླད་མི་ནུས་པ། ",
            "བློས་བྱས་ཀྱི་བསྒོམ་པས་ཇི་ལྟར་འབད་ཀྱང་",
            "ཇི་ལྟ་བ་བཞིན་དུ་མཐོང་བར་མི་ནུས་པ་།",
            "རང་བཞིན་བསལ་བཞག་མེད་པ་",
            "གདོད་མའི་ཆོས་ཉིད་ཀྱི་གནད་ལས་",
            "མཐོང་བར་བྱེད་པའི་མན་ངག་ཟབ་མོ་བསྟན་པའི་ཕྱིར་",
            "འདི་ལྟ་བུའི་ཐབས་ནི་",
            "སྔགས་བླ་མེད་ཀྱི་གཞུང་ན་ཡོད་ཀྱི་",
            "མདོ་ལམ་ན་མེད་པས་སྔགས་ཀྱི་ལམ་ཁྱད་པར་དུ་འཕགས་པ་ཡིན་ནོ།།",
            "དེ་ལྟ་བུའི་རང་བྱུང་གི་ཡེ་ཤེས་ཉིད་ལ་",
            "རིམ་དང་གཅིག་ཆར་དུ་འཇུག་པའི་ཐབས་ཀྱི་མན་ངག་གི་ཆ་ནས་",
            "བསྐྱེད་རྫོགས་རྫོགས་ཆེན་གསུམ་དུ་རྣམ་པར་བཞག་པ་ཡིན་ནོ།།",
            ""
        ],
        [
            "འོ་ན་དེ་ལྟར་ལམ་ལ་ཁྱད་པར་ཡོད་པའི་",
            "ཕྱིར་རྒྱུ་དང་འབྲས་བུའི་ཐེག་པའི་ཐོབ་བྱ་",
            "འབྲས་བུ་ལ་ཁྱད་ཡོད་དམ་སྙམ་ན་དེ་མེད་།",
            "མཐར་ཐུག་གི་འབྲས་བུ་སངས་རྒྱས་ཀྱི་",
            "ཡེ་ཤེས་ཉིད་ཐོབ་པར་འདྲ་ཡང༌། ",
            "སྔགས་ནི་ཐབས་ཤེས་ཁྱད་པར་དུ་",
            "འཕགས་པས་མཐར་འབྲས་ཚེ་འདིར་",
            "མངོན་དུ་བྱེད་པ་མྱུར་ལམ་ཉིད་ཡིན་ལ་",
            "ལམ་གཞན་གྱིས་དེ་ལྟར་མི་ནུས་པ་ཡིན་ནོ།།",
            "དེ་སྐད་དུ་ཡང་གསང་སྔགས་བཀའ་ཡི་ཐ་རམ་ལས། ",
            "འོ་ན་འབྲས་བུ་ལ་ཁྱད་པར་རུང་ངམ་ཞེ་།",
            "འབྲས་བུ་ཡང་དག་པའི་དོན་དུ་གཅིག་མོད་ཀྱང༌། ",
            "གསང་སྔགས་ནི་ཐབས་ཁྱད་པར་ཅན་མང་བ་དང་",
            "ཐོགས་པ་མེད་པས་འབྲས་བུའི་མཆོག་ཡིན་པས་།",
            "ཚེ་འདི་ཉིད་དུ་དགྲ་གསུམ་སོད་པས་",
            "ས་ནས་སར་སྦྱང་བགྲོད་མི་དགོས་།",
            ""
        ],
        [
            "ཕུང་པོ་ལྔ་ཉིད་རྒྱལ་བ་རིགས་ལྔར་",
            "ཤེས་པས་སངས་རྒྱས་གཞི་ནས་ཐོབ་ཏུ་",
            "མེད་པར་ཡིད་ཆེས་པ་ལགས་སོ། །",
            "ཞེས་གསུངས་སོ།། ",
            "གཉིས་པ་ཁྱད་པར་དེ་ལྡན་གྱི་",
            "སྔགས་ནང་བའི་གྲུབ་མཐའ་བཤད་པ་།",
            "ཐུན་མོང་སྤྱིའི་གྲུབ་མཐའ་བསྟན་པ། ",
            "ཐུན་མིན་སོ་སོའི་གྲུབ་མཐའ་བཤད་པ། ",
            "དེ་དག་གི་ཉམས་ལེན་འགགས་སུ་བསྡུ་བ་གསུམ་ལས། ",
            "དང་པོ་སྔགས་ནང་པ་ཐབས་ཀྱི་ཐེག་པ་",
            "ཐམས་ཅད་ཐུན་མོང་དུ་སྣང་སྲིད་",
            "ཡེ་སངས་རྒྱས་པའི་རང་བཞིན་དུ་",
            "ལྟ་བ་ཡིན་ལ་ཚུལ་དེ་དང་མཚུངས་པར་",
            "སྒོམ་པ་དང་སྤྱོད་པ་དང་དབང་ལ་སོགས་པ་",
            "ཐམས་ཅད་ཀྱང་དོན་གཅིག་གི་གནད་ལ་",
            "འདུ་བར་ཤེས་པར་བྱ་དགོས་པས་",
            "འདི་ལྟར་ངེས་པར་བྱ་སྟེགང་ཞེ་ན་",
            "གསང་སྔགས་བཀའ་ཡི་ཐ་རམ་ལས། ",
            "ལྟ་བ་བྱེ་བྲག་ཏུ་བཤད་པའི་སྐབས་སུ་གསུངས་པ། ",
            "གསང་སྔགས་པའི་གཞུང་གིས་ཆོས་ཐམས་ཅད་",
            "ཡེ་ནས་ལྷ་ཡིན་ནོ་ཞེས་གྲགས་པ་",
            "དེ་ཇི་ལྟར་བསྒྲུབ་པར་བྱ་།",
            "ལུང་དང་རིགས་པ་མན་ངག་གསུམ་གྱིས་བསྒྲུབ་པར་བྱ་།",
            ""
        ],
        [
            "དེ་ཡང་དང་པོ་ལུང་ནི་སངས་རྒྱས་",
            "མཉམ་སྦྱོར་གྱི་རྒྱུད་ཕྱི་མ་དང༌། ",
            "གསང་བ་འདུས་པ་དང༌། ",
            "སྒྱུ་འཕྲུལ་དྲྭ་བ་སོགས་ལས་ཕུང་པོ་ཉིད་",
            "སངས་རྒྱས་སུ་ཡེ་ནས་གནས་པའི་ལུང་གིས་གྲུབ་ཅིང༌། ",
            "ལུང་གི་དགོངས་པ་དེ་བཞིན་དུ་",
            "སྔོན་གྱི་མཁས་ཤིང་གྲུབ་པའི་རིག་འཛིན་རྣམས་",
            "ཀྱིས་དབང་གིས་སྨིན་པར་བྱས་པའི་",
            "གང་ཟག་ལ་ཞལ་ནས་སྙན་དུ་བརྒྱུད་པའི་",
            "མན་ངག་ལས་ཀྱང་དེ་ལྟར་གསལ་པོར་",
            "གཏན་ལ་ཕབ་པ་ཡིན་ནོ་ཞེས་དང༌། ",
            "དེ་ལྟར་ལུང་དང་མན་ངག་མེད་པར་",
            "གསང་སྔགས་གཏན་ལ་དབབ་མི་ནུས་པས་ན་",
            "སྒྲུབ་བྱེད་ལུང་གི་རྒྱབ་སྐྱོར་དང་",
            "བཅས་ཏེ་རྒྱ་ཆེར་གསུངས་པ་དང༌། ",
            "ཡང་དོན་དེ་ལྟ་བུ་ལ་རིགས་པས་",
            "མི་གནོད་པའི་ཚུལ་གསུངས་པ། ",
            "ལྷ་ཞེས་པ་ཆོས་ཉིད་ཀྱི་ལྷ་དང༌། ",
            "ཡེ་ཤེས་ཀྱི་ལྷ་དང༌། ",
            "དེའི་དབང་གིས་སྣང་བའི་མཚན་མའི་",
            "སྐུ་རྣམས་ལ་ཐུན་མོང་དུ་གྲགས་པ་ཡིན་ལ",
            "དེ་ལྟར་ན་ཆོས་ཐམས་ཅད་དོན་དམ་སྤྲོས་པ་དང་",
            "བྲལ་བའི་ཆོས་ཉིད་ཀྱི་རང་བཞིན་དུ་དབྱེར་མེད་པ་དང༌། ",
            "ཀུན་རྫོབ་སྒྱུ་མ་ལྟ་བུར་ཡང་",
            "སྣང་བ་རྣམས་རང་བཞིན་གཅིག་ཏུ་ངེས་པ་མེད་པ་ནི། ",
            "འགྲོ་བ་རྣམས་ཀྱི་རང་སྣང་དམྱལ་བའི་",
            "ཚ་གྲང་ཡི་དྭགས་ཀྱི་རྣག་ཁྲག་ལ་",
            "སོགས་པ་མ་དག་པའི་སྣང་བ་དང༌། ",
            "རིག་པ་འཛིན་པ་སོགས་རྒྱུད་དག་པ་",
            "རྣམས་ལ་ལྷའི་དཀྱིལ་འཁོར་དུ་སྣང་བ་།",
            "དེ་ལྟར་དག་མ་དག་གི་སྣང་བ་",
            "སྣ་ཚོགས་སུ་སྣང་བ་ཡོད་པ་ནི་དགག་ཏུ་མེད་།",
            "དེ་ཐམས་ཅད་སྣང་བ་ཙམ་དུ་",
            "འདྲ་ཡང་སྣང་བ་གང་དམ་པར་གཟུང་ཞེ་།",
            "ལྷའི་དཀྱིལ་འཁོར་དུ་སྣང་བ་",
            "འདི་དམ་པར་གཟུང་བར་བྱ་།",
            ""
        ],
        [
            "དོན་དམ་པར་ཐོབ་ཅིང་མི་བསླུ་བའི་ཕྱིར་རོ། །",
            "ཞེས་གསུངས་པ་འདིས་སྣང་བ་ལྷར་བསྒྲུབ་པ་དང༌། ",
            "གཞན་ཡང་རང་བྱུང་གི་ཡེ་ཤེས་སུ་ཡེ་ནས་གནས་པའི་ཕྱིར་དང༌། ",
            "རང་སྣང་ཙམ་ལས་གཞན་དུ་མེད་ལ་",
            "སྒྲིབ་པ་དང་བྲལ་བའི་ཡེ་ཤེས་ཀྱི་སྣང་བ་མི་བསླུ་བའི་ཕྱིར་",
            "དེ་ཚད་མར་གཟུང་དགོས་པའི་ཕྱིར་",
            "ཡུལ་ཅན་ཡེ་ཤེས་སུ་སྒྲུབ་པའི་གནད་ལོག་རྟོག་གི་རྩོད་སྤང་དང་བཅས་པ་ལེགས་པར་བསྟན་པ་ནི་གཞུང་དེ་ཉིད་དུ་བལྟ་བར་བྱ་སྟེ",
            "འདི་དག་གི་དོན་གནད་མདོ་ཙམ་ནི་གསང་བ་སྙིང་པོའི་སྤྱི་དོན་དུ་བཤད་ཟིན་པས་འདིར་རྒྱས་པར་མི་སྤྲོའོ། །",
            "གཞན་ཡང་ལུང་འདི་ཉིད་ལས། ",
            "ཡང་གསང་སྔགས་རྣལ་འབྱོར་ཆེན་པོའི་གཞུང་གིས་ཆོས་ཐམས་ཅད་སྐུ་གསུང་ཐུགས་རྡོ་རྗེའི་ཞིང་ཁམས་སུ་སངས་རྒྱས་ཤིང༌། ",
            "ཡེ་ཤེས་པ་རང་སྣང་གི་དཀྱིལ་འཁོར་ཡིན་པར་འདོད་ལ་",
            "རང་བཞིན་དང་གཟུགས་བརྙན་དང་ཏིང་ངེ་འཛིན་ཡང་དབྱེར་མེད་པ་ཡིན་ནོ།།",
            "ཞེས་གྲགས་པ་དེ་ཡང་ཇི་ལྟར་བསྒྲུབ་པར་བྱ་ཞེ་།",
            "ལུང་མན་ངག་རིགས་པ་གསུམ་གྱིས་གཏན་ལ་དབབ་པར་བྱ་སྟེ་",
            ""
        ],
        [
            "ཞེས་དེའི་དོན་རེ་རེ་བཞིན་དུ་རྒྱ་ཆེར་བསྟན་པ་དང༌། ",
            "ཡང་གསང་སྔགས་ནང་པའི་གཞུང་གིས་",
            "རྣམ་པ་ཐམས་ཅད་སངས་རྒྱས་པའི་",
            "སྐུ་ཉིད་དུ་འདོད་པ་སྟེ་གཞི་ཙམ་དང་",
            "རྒྱུ་ཙམ་དུ་མ་ཡིན་པར་ངོ་བོ་ཉིད་དུ་།",
            "དེ་ཡང་ཚུལ་ཇི་ལྟར་འདོད་།",
            "སྣོད་བཅུད་ཀྱིས་བསྡུས་པའི་འཇིག་རྟེན་གྱི་",
            "ཆོས་ཅིར་ཡང་སྣང་བ་དེ་དག་སངས་རྒྱས་པའི་སྐུ་།",
            "སྐུ་མདོག་དང་ཕྱག་མཚན་དང་དཔེ་བྱད་དང་",
            "ཡོན་ཏན་དང་ཆོ་འཕྲུལ་དུ་སྣང་བའི་སངས་རྒྱས་དང༌། ",
            "སྣོད་བཅུད་ཀྱིས་བསྡུས་པའི་ཆོས་སུ་",
            "སྣང་བའི་སངས་རྒྱས་ཀྱི་སྐུ་གཉིས་ལ་",
            "སངས་རྒྱས་ཀྱི་སྐུར་བྱེ་བྲག་ཕྱེ་བ་ཅུང་ཟད་ཀྱང་མེད་དོ།།",
            "དེ་ལྟར་ན་གཅིག་གིས་ནི་",
            "འགྲོ་བ་འདྲེན་པར་ནུས་པ་ཡིན་།",
            "གཅིག་གིས་ནི་དེ་ལྟར་མ་ཡིན་པས་ག་ལ་མཚུངས་ཤེ་།",
            ""
        ],
        [
            "ལན་དུ་ལས་དག་པ་རྣམས་ལ་ནི་གང་གིས་ཀྱང་དོན་དེ་བྱེད་པར་ནུས་།",
            "ལས་མ་དག་པ་རྣམས་ལ་ནི་གང་གིས་ཀྱང་དོན་བྱེད་པར་ནུས་པ་མ་ཡིན་པས་བྱེ་བྲག་ཏུ་ཕྱེ་བ་མེད་དོ།།",
            "འོ་ན་སྣང་བ་རྣམས་ཅིའི་ཕྱིར་སངས་རྒྱས་ཡིན་ཞེ་ན་",
            "རང་བཞིན་རྣམ་པར་དག་པའི་ཕྱིར་རོ། །",
            "ཞེས་སོགས་ལུང་དང་རིགས་པའི་སྒོ་ནས་རྒྱ་ཆེར་གསུངས་སོ།།",
            "དེས་ན་ཨོ་རྒྱན་པདྨ་འབྱུང་གནས་སོགས་གྲུབ་པའི་རིག་འཛིན་ཆེན་པོ་བཞིའི་དགོངས་ཉམས་གཅིག་ཏུ་བསྡུར་ནས་",
            "བརྩམས་པ་བཀའ་བརྒྱད་བདེ་གཤེགས་འདུས་པའི་ཆོས་སྡེ་གསང་སྔགས་བཀའ་ཡི་ཐ་རམ་རིན་པོ་ཆེའི་ལྡེའུ་མིག་འདི་ན་སྣང་བ་ལྷར་",
            "བསྒྲུབ་པའི་ལུང་རིགས་མན་ངག་ཟབ་མོ་སངས་རྒྱས་ལག་བཅངས་མ་འདི་ཉིད་མངོན་དུ་བཞུགས་བཞིན་པ་འདི་ལ་སྔགས་རྙིང་མ་ཐམས་ཅད་ཀྱིས་ལྟ་རྟོག་འཐེབ་པ་ཅིས་ཀྱང་གལ་ཆེའོ།།",
            "དེ་ལྟར་ལྟ་བ་ཉིད་ལེགས་པར་གཏན་ལ་ཕེབས་།",
            ""
        ],
        [
            "བསྐྱེད་རྫོགས་གང་གི་སྒོར་འཇུག་ཀྱང་ལྟ་བས་ཐག་།",
            "སྤྱོད་པས་ལ་།",
            "རྡོ་རྗེ་རོལ་པའི་རྟགས་ལ་",
            "གནས་པ་གསུམ་གྱིས་ཉམས་སུ་ལེན་།",
            "མ་ཧཱ་ཡོ་ག་ལྟར་ན་ཆོས་ཐམས་ཅད་",
            "སྐུ་གསུང་ཐུགས་ཡོན་ཏན་ཕྲིན་ལས་ལྔའི་",
            "ཆེ་བའི་བདག་ཉིད་ཀྱི་ལྷར་ལྟ་བས་ཐག་།",
            "ལྟ་བ་དེ་ལྟ་བུའི་ངང་ནས་",
            "བླང་དོར་མེད་པའི་སྤྱོད་པས་",
            "སྦྱོར་སྒྲོལ་ཅི་བྱས་ཀྱང་ཉོན་མོངས་དང་",
            "བག་ཆགས་ཀྱིས་མི་གོས་པའི་ཕྱིར་",
            "སྤྱོད་པ་དེ་ལྟ་བུ་ནི་ལ་དོར་བའི་ཐབས་སུ་།",
            "རོལ་པའི་རྟགས་ལ་གནས་པ་ནི་གྲུབ་པའི་",
            "མཐའ་དེ་ལས་མི་འདའ་བར་ཐབས་ཤེས་",
            "གཉིས་སུ་མེད་པའི་གདིང་གིས་ས་བཟུང་བའོ།།",
            ""
        ],
        [
            "དེ་བཞིན་དུ་ཨ་ནུ་དང་ཨ་ཏི་གཉིས་ཀྱི་",
            "ལྟ་སྤྱོད་རོལ་རྟགས་གསུམ་ཡང་",
            "བཀའ་ཡི་ཐ་རམ་བཞིན་དུ་ཤེས་པར་བྱའོ།། ",
            "སྔགས་ནང་པ་ཐུན་མིན་སོ་སོའི་གྲུབ་མཐའ་བཤད་པ། ",
            "གཉིས་པ་ཐུན་མིན་སོ་སོའི་གྲུབ་མཐའ་",
            "བཤད་པ་ལ་སྔགས་ནང་པ་བླ་མེད་དེ་",
            "ལའང་བསྐྱེད་པ་མ་ཧཱ་ཡོ་ག །",
            "རྫོགས་པ་ཨ་ནུ་ཡོ་ག །",
            "རྫོགས་པ་ཆེན་པོ་ཨ་ཏི་ཡོ་ག་སྟེ་",
            "ནང་རྒྱུད་སྡེ་གསུམ་དུ་ཡོད་པ་ལས། ",
            "དང་པོ་མ་ཧཱ་ཡོ་ག་དེ་ལའང་ཏནྟྲ་ཆེན་པོ་",
            "སྡེ་བཅོ་བརྒྱད་ཀྱི་བསྟན་དོན་རྒྱུད་སྡེ་དང༌། ",
            "འཇམ་དཔལ་སྐུ་ལ་སོགས་པའི་རྒྱུད་ཀྱིས་",
            "བསྟན་དོན་སྒྲུབ་སྡེ་གཉིས་སུ་ཡོད་ལ",
            "འདིར་དེ་དག་ཐུན་མོང་གི་གྲུབ་མཐའ་བཤད་པ་དང༌། ",
            "སྒྲུབ་སྡེའི་རྣམ་གྲངས་བྱེ་བྲག་ཏུ་",
            "བཤད་པ་གཉིས་ཀྱི་དང་པོ། ",
            "མ་ཧཱ་ཡོ་ག་པའི་ལྟ་བ་ནི་ཀུན་རྫོབ་ཀྱི་",
            "ཆོས་ཐམས་ཅད་དག་པ་ལྷའི་དཀྱིལ་འཁོར་དུ་ལྟ་།",
            "དེ་དག་དོན་དམ་པར་གདོད་མའི་",
            "ཆོས་དབྱིངས་དང་གཉིས་སུ་མེད་པ་",
            "བདེན་པ་དབྱེར་མེད་བློའི་སྤྱོད་ཡུལ་དང་",
            "བྲལ་བར་གཏན་ལ་འབེབས་པའོ།།",
            "བསྒོམ་པ་ནི་ཏིང་ངེ་འཛིན་རྣམ་པ་",
            "གསུམ་ཡན་ལག་དང་བཅས་པའི་",
            "ཚུལ་གྱིས་སྣང་སྲིད་ལྷའི་དཀྱིལ་འཁོར་དུ་",
            "འཆར་བའི་བསྐྱེད་རིམ་ལ་",
            "གཙོ་བོར་ལམ་དུ་བྱེད་པའོ།།",
            ""
        ],
        [
            "སྤྱོད་པ་ནི་གང་ཤར་བླང་དོར་མེད་པའི་ངང་ནས་ཐབས་ལ་མཁས་པའི་སྤྱོད་པ་ཁྱད་པར་ཅན་སྦྱོར་སྒྲོལ་ལ་སོགས་པ་དང་དུ་ལེན་པའོ།།",
            "འབྲས་བུ་ཚེ་འདི་ལ་རིག་འཛིན་བཞིའི་ལམ་བགྲོད་དེ་ཡི་གེ་འཁོར་ལོ་ཚོགས་ཆེན་གྱི་ས་ལ་སངས་རྒྱས་པར་འདོད་པ་ཡིན་ནོ།།",
            "དེ་ཡང་གསང་སྔགས་ཀྱི་གཞུང་ན་ལྷ་བསྒོམ་པ་དང་སྔགས་བཟླ་བ་དང་དཀྱིལ་འཁོར་འབྲི་བ་དང་",
            "དབང་བསྐུར་བ་ལ་སོགས་པ་བསླབ་པའི་མཐའ་བཅུ་པོ་ཐམས་ཅད། ",
            "སྤྲོས་བཅས་ཀྱི་སྒོ་ནས་ཉམས་སུ་ལེན་པའི་གང་ཟག་སྣང་བ་ཡུལ་གྱི་བློ་ཅན་རྣམས་ཀྱིས་གཙོ་བོར་བསྐྱེད་རིམ་ལ་བརྟེན་ཏེ་",
            "བསྒྲུབ་ཅིང༌། ",
            "བསྐྱེད་པའི་རིམ་པའི་ཏིང་ངེ་འཛིན་བརྟན་པོའི་སྒོ་ནས་",
            "རྫོགས་རིམ་དྲངས་ཏེ་བསྐྱེད་རྫོགས་ཟུང་འཇུག་གི་ཚུལ་ལ་འཇུག་པ་རྣམས་ཀྱི་ལམ་གནད་ཐམས་ཅད། ",
            "མ་ཧཱ་ཡོ་གའི་སྣང་བ་ལྷར་བསྒྲུབ་པའི་གནད་ལ་ཐུག་པ་ཡིན་གྱི་དེ་དང་མི་ལྡན་ན་",
            "ལམ་གྱི་གཟུགས་བརྙན་དུ་འགྱུར་རོ། །",
            " གཉིས་པ་བྱེ་བྲག་ཏུ་སྒྲུབ་སྡེའི་རྣམ་གྲངས་བཤད་པ་།",
            "དམ་ཅན་སྲོག་གི་སྒྲུབ་པ་དང༌། ",
            "དྲག་སྔགས་སྒྲུབ་པ་དང༌། ",
            "ངན་སྔགས་སྒྲུབ་པ་གསུམ་ལས། ",
            "དང་པོ་ལ་འཇིག་རྟེན་ལས་འདས་པ་དང། ",
            "མ་འདས་པའི་སྲོག་སྒྲུབ་པ་གཉིས་ལས། ",
            "དང་པོ་འཇིག་རྟེན་ལས་འདས་པའི་ལྷ་ཐམས་ཅད་རིགས་དྲུག་ཏུ་འདུས་ཏེ",
            ""
        ],
        [
            "འཇམ་དཔལ་སྐུའི་སྒྲུབ་པ་ནས་མ་མོ་རྦོད་གཏོང་གི་སྒྲུབ་པའི་བར་གསང་བ་སྡེ་དྲུག་ཏུ་གྲགས་པ་རྣམས་སོ།།",
            "དེ་དག་རེ་རེ་ལའང་སྒྲུབ་ཐབས་ཀྱི་རྣམ་གྲངས་བསམ་གྱིས་མི་ཁྱབ་ཀྱང་འཇམ་དཔལ་སྐུའི་སྒྲུབ་པ་ཐམས་ཅད་ཡ་མཱནྟ་ཀའི་སྲོག་ཏུ་།",
            "པདྨ་གསུང་གི་སྒྲུབ་པ་ཐམས་ཅད་རྟ་མགྲིན་གྱི་སྲོག་ཏུ་།",
            "ཡང་དག་ཐམས་ཅད་ཧེ་རུ་ཀའི་སྲོག་ཏུ་།",
            "བདུད་རྩི་ཐམས་ཅད་ཆེ་མཆོག་གི་སྲོག་ཏུ་།",
            "ཕུར་པ་ཐམས་ཅད་རྡོ་རྗེ་གཞོན་ནུའི་སྲོག་ཏུ་།",
            ""
        ],
        [
            "མ་མོ་ཐམས་ཅད་ཀུན་ཏུ་བཟང་མོའི་སྲོག་ཏུ་འདུས་སོ།།",
            "གཉིས་པ་འཇིག་རྟེན་པའི་སྲོག་སྒྲུབ་པ་ཐམས་ཅད་ཀྱང་",
            "ལྷ་མ་སྲིན་སྡེ་བརྒྱད་ཀྱི་སྲོག་ཏུ་འདུས་།",
            "དེ་ཡང་ཕོ་རྒྱུད་མོ་རྒྱུད་གཉིས་སུ་འདུས་སོ།།",
            "དེ་ལྟར་འདས་མ་འདས་ཀྱི་ལྷ་གང་གི་སྲོག་བསྒྲུབ་ཀྱང༌། ",
            "ཕྱི་ནང་གསང་བའི་སྒྲུབ་ལུགས་གསུམ་།",
            "ཕྱི་རྫས་ལ་བརྟེན་ཏེ་མཆོད་བསྟོད་རྦོད་གཏོང་གི་",
            "ཚུལ་དུ་བསྒྲུབས་པས་ལས་དང་སྨོན་ལམ་ལ་",
            "སོགས་པའི་མཐུ་བཞིན་དངོས་གྲུབ་སྣ་ཚོགས་",
            "ཇི་ལྟར་བསམ་པ་བཞིན་ཐོབ་པའོ།།",
            "ནང་སྔགས་དང་ཏིང་ངེ་འཛིན་གྱིས་སྒྲུབ་པ་།",
            ""
        ],
        [
            "དེ་ཡང་སྙིང་པོ་སྔགས་ཀྱིས་རྒྱུད་བསྐུལ་བས་ལྷ་དེ་ཉིད་རང་དབང་མེད་པར་ཉེ་བ་དང༌། ",
            "ཏིང་ངེ་འཛིན་མི་གཏོང་བས་ནམ་ཞིག་ལས་སུ་རུང་ནས་སྒྲུབ་པའི་ལྷ་དེ་ཉིད་དངོས་སུ་གྲུབ་སྟེ་",
            "དབང་དུ་གྱུར་པ་།",
            "མཇུག་དྲག་སྔགས་དང་ངན་སྔགས་ཀྱིས་ལས་ལ་སྦྱར་བས་",
            "དགྲ་བགེགས་འདུལ་བ་སོགས་ལས་ཐམས་ཅད་གྲུབ་པའོ།།",
            "གསང་བ་ལྟར་སྒྲུབ་པ་ནི་ཤེས་རབ་དང་ཏིང་འཛིན་ལས་སུ་རུང་བས་།",
            "ཤེས་རབ་ཀྱིས་ཆོས་ཐམས་ཅད་རང་སེམས་ཀྱི་རོལ་པར་ཤེས་ཤིང་ཏིང་ངེ་འཛིན་གྱིས་རང་དབང་དུ་བསྒྱུར་བཏུབ་པའི་དུས་།",
            "སེམས་ཀྱི་ཆོས་ཉིད་རང་བྱུང་གི་ཡེ་ཤེས་རྒྱུན་མི་འཆད་པ་ལ་དབང་འབྱོར་ནས་",
            "གཞན་དབང་ལས་དང་ཉོན་མོངས་པས་མི་བརྫི་བའི་ཚེ་སྲོག་ཡེ་ཤེས་ཆེན་པོར་སྒྲུབ་པ་ཞེས་བྱའོ།།",
            ""
        ],
        [
            "འདི་དག་གི་གནད་ནི་སྲོག་གི་སྐབས་སུ་གདོད་བཤད་པས་ཤེས་།",
            "དོན་དུ་ཡེ་ཤེས་དང་འཇིག་རྟེན་གྱི་ལྷ་རྣམས་ཀྱི་སྲོག་བསྒྲུབས་ནས་",
            "དངོས་གྲུབ་རང་དབང་དུ་བྱེད་པའི་གནད་ཀྱི་མན་ངག་རྣམས་སྒྲུབ་སྡེའི་ཆོས་སྐོར་ལས་གསལ་ཞིང་",
            "ཟབ་པར་བསྟན་ཏེ",
            "ཇི་ལྟར་ན་ལུང་གི་སྡེབས་ལྔ་དང༌། ",
            "སྒྲུབ་ཐབས་ཀྱི་སྦྱོར་ལུགས་ལྔ་ལས་བཤད་པ་ལྟར་",
            "ལག་ལེན་གནད་དུ་ཁེལ་བར་བྱེད་པར་གདམས་པའི་མན་ངག་གི་སྒོ་ནས་",
            "ཆུད་མི་ཟ་བར་ནོར་བུ་ལག་གཏད་ཀྱི་ཚུལ་དུ་དངོས་གྲུབ་འགྲུབ་པ་ཡིན་ནོ།། ",
            "གཉིས་པ་དྲག་སྔགས་ཀྱི་སྒྲུབ་པ་ལ་ཡང་གཉིས་།",
            ""
        ],
        [
            "གསང་སྔགས་ཀྱི་དྲག་སྔགས་དང༌། ",
            "དམོད་པའི་དྲག་སྔགས་སོ།།",
            "དང་པོ་ལ་འཇམ་དཔལ་འཁོར་བཅས་ཀྱི་དྲག་སྔགས། ",
            "ཁྲག་འཐུང་གི་ལྷ་ཚོགས་ཀྱི་དྲག་སྔགས། ",
            "ཆེ་མཆོག་གི་ལྷ་ཚོགས་ཀྱི་དྲག་སྔགས། ",
            "པདྨ་དབང་ཆེན་གྱི་དྲག་སྔགས། ",
            "ཕུར་པའི་དྲག་སྔགས། ",
            "དྲེགས་འདུལ་གྱི་དྲག་སྔགས། ",
            "མ་མོའི་དྲག་སྔགས། ",
            "དམོད་པའི་དྲག་སྔགས་ལ་དྲེགས་པ་བཅོ་བརྒྱད་དམ། ",
            "དྲེགས་པའི་རིགས་སྟོང་ཕྲག་བརྒྱད་ཅུའི་དྲག་སྔགས་སོ།།",
            "གསུམ་པ་ངན་སྔགས་ཀྱི་སྒྲུབ་པ་ལའང་གཉིས་།",
            "ཕྱི་སྣོད་འཇོམས་བྱེད་སྦྱོར་བ་ནག་པོའི་ངན་སྔགས་དང༌། ",
            "ནང་བཅུད་སེམས་ཅན་འཇོམས་བྱེད་སྦྱོར་བ་ནག་པོའི་ངན་སྔགས་གཉིས་སོ།།",
            "དེ་ལས་གཉིས་པ་ནང་གི་ངན་སྔགས་དེ་།",
            "ཡེ་ཤེས་ལྷའི་ངན་སྔགས་དང༌། ",
            "ལྷ་མ་སྲིན་སྡེ་བརྒྱད་ཀྱི་ངན་སྔགས་གཉིས་ཡོད་དོ།།",
            ""
        ],
        [
            "གཉིས་པ་ལུང་ཨ་ནུ་ཡོ་གའི་ལྟ་བ་ནི་ལུང་གི་སྐོར་ལ་བརྟེན་།",
            "སྣང་བའི་ཆ་ཡེ་ནས་དག་པ་ཀུན་ཏུ་བཟང་པོ་རང་བཞིན་ལྷུན་གྱིས་གྲུབ་པའི་དཀྱིལ་འཁོར་དང༌། ",
            "དེའི་སྟོང་ཆ་ནི་ཀུན་ཏུ་བཟང་མོ་ཡེ་ཇི་བཞིན་པའི་དཀྱིལ་འཁོར་ཏེ་དབྱིངས་རིག་དེ་",
            "གཉིས་ཀྱང་སོ་སོ་མ་ཡིན་ཐ་མི་དད་དུ་དབྱེར་མེད་པ་ནི་སྲས་བདེ་བ་ཆེན་པོ་བྱང་ཆུབ་སེམས་ཀྱི་དཀྱིལ་འཁོར་ཞེས་བྱ་སྟེ",
            "འདི་ནི་སྣང་སྲིད་ཀྱི་ཆོས་ཐམས་ཅད་ཀྱི་གནས་ལུགས་དག་མཉམ་བདེ་བ་ཆེན་པོ་སྟེ་",
            "ལུང་གཞན་ལས་ཀུན་གཞི་རྒྱུའི་རྒྱུད་དང་བྱ་བ་རྒྱུའི་རྣལ་འབྱོར་ཞེས་ཀྱང་གསུངས་སོ།།",
            "གཞི་དེ་ལས་མ་གཡོས་ཀྱང་གཉིས་འཛིན་གྱིས་བསླད་པ་ཅན་ལ་རིགས་དྲུག་སོ་སོའི་ལུས་དང་ངག་དང་སེམས་ཀྱི་རྣམ་པ་རིས་ཆད་དུ་སྣང་བའི་ཚེ་ན་",
            "རང་སྣང་གིས་དུམ་བུར་བཅིངས་པའི་ལུས་ཀྱི་དབུས་སུ། ",
            "བུམ་ནང་གི་ནམ་མཁའ་ལྟར་ཀུན་རྫོབ་རྒྱུའི་ཐིག་ལེ་རྣམས་ལ་བརྟེན་ནས་",
            "དོན་དམ་འོད་གསལ་བྱང་ཆུབ་སེམས་ཀྱི་ཐིག་ལེ་ཡང་རང་གི་ངོ་བོ་ཆ་མེད་ཀུན་འགྲོ་ཁྱབ་པའི་བདག་ཉིད་ཡིན་ཀྱང་",
            "དེ་སེམས་ཀྱི་ཆོས་ཉིད་བྲི་གང་བྲལ་བ་ཉིད་ཡིན་པའི་ཕྱིར། ",
            "སེམས་ཅན་གང་ལ་སྣང་བ་དེར་ཆོས་ཅན་སྒོ་གསུམ་གྱི་དབང་གིས་བྱང་ཆུབ་སེམས་ཀྱི་ཐིག་ལེ་དེ་ཡང་",
            "དེར་སྙིང་པོའི་ཚུལ་དུ་འོད་དང་གདངས་ཀྱི་རྣམ་པར་སྣང་བའང་ཡོད་ལ",
            ""
        ],
        [
            "སྣང་ཡང་ཆ་དང་དབྱིབས་དང་མདོག་ལ་སོགས་པའི་མཚན་མའི་རྣམ་པས་གོས་པའང་མེད་དེ་",
            "བསམ་གྱིས་མི་ཁྱབ་པའི་ཡེ་ཤེས་རྣམ་པ་ཐམས་ཅད་པ་ཡིན་པའི་ཕྱིར་རོ། །",
            "ཇི་ལྟར་གནས་ན་གདོད་མའི་ཡེ་ཤེས་བྱང་ཆུབ་ཀྱི་སེམས་ནམ་མཁའ་ལྟར་འཕོ་འགྱུར་མེད་ཀྱང་",
            "དེ་སྟོང་པ་ཕྱང་ཆད་མིན་པར་འོད་ལྔ་ལ་སོགས་པའི་འཆར་གཞི་རིག་གདངས་ཀྱི་ཆ་ཡོད་པས་",
            "དེའི་རྩལ་སྣང་བ་ལ་གཉིས་འཛིན་ཞུགས་པའི་དབང་གིས་རྩལ་ཉིད་སྐྱོད་བྱེད་ལས་ཀྱི་རླུང་དང༌། ",
            "ཕྲ་བའི་ཀུན་རྟོག་ཟུང་དུ་འགྲོགས་པའི་རྣམ་པར་ཤར་བ་ལས་",
            "ཁུ་རྡུལ་རླུང་གསུམ་གྱི་བྱེད་ལས་སྣང་བ་གསུམ་དང་འགྲོགས་པའི་རྣམ་ཤེས་ཇེ་རགས་སུ་སོང་བ་ལས་",
            "ཁམས་གསུམ་གྱིས་བསྡུས་པའི་སྒོ་གསུམ་བྱུང་སྟེ",
            "དེ་ལས་རགས་པའི་ལུས་དང་ལྡན་པ་འདོད་པའི་གནས་འདིར་ཁམས་དྲུག་དང་ལྡན་པའི་མི་ལུས་ལྟ་བུ་ལ་མཚོན་།",
            "ཕྲ་བ་ཀུན་གཞིའི་རྣམ་ཤེས་དང་སྲོག་གི་རླུང་འགྲོགས་པ་ཕ་མའི་ཁམས་དཀར་དམར་གྱི་དབུས་སུ་སོན་པའི་རླུང་སེམས་ཇེ་རགས་སུ་སོང་བའི་བྱེད་ལས་ཀྱིས། ",
            "དབུ་མ་ལ་སོགས་པར་རྩ་གཙོ་མོ་གསུམ་དང་པོར་ཆགས་པ་ནས་གཟུང་སྟེ་",
            "མཐར་རྩ་ཡི་རིགས་ཕྲ་རགས་ཐམས་ཅད་ཆགས་པ་ལ་བརྟེན་ནས་",
            "གནས་སྐབས་བཅུའི་ཚུལ་གྱིས་ལུས་ཡོངས་སུ་རྫོགས་པར་གྲུབ་ཅིང༌། ",
            "ལུས་དེའི་གནས་ལྔའི་འཁོར་ལོ་ལྔ་ལ་སོགས་པའི་རྩ་ཡི་ནང་ན་རྩ་བ་དང་",
            "ཡན་ལག་གི་རླུང་དང་ཐིག་ལེ་ཕྲ་རགས་ཀྱི་ཁམས་རྣམས་གནས་པའི་བྱེད་ལས་ལ་བརྟེན་ནས་",
            ""
        ],
        [
            "ནང་དུ་ཀུན་རྟོག་སྣ་ཚོགས་བསྐྱེད་པ་དང་ཕྱི་རོལ་དུ་སྣང་བ་སྣ་ཚོགས་འཆར་བར་བྱེད་པས་།",
            "ཇི་ལྟར་ཕྱི་རོལ་གྱི་སྣང་བ་རྣམས་",
            "ཇི་ལྟ་བ་དེ་བཞིན་དུ་ནང་ལུས་ཀྱི་ཆ་ལ་དེ་དག་སྣང་བའི་ས་བོན་ནམ་བྱེད་པ་ཚང་བར་ཡོད་།",
            "གལ་ཏེ་མེད་ན་ཕྱི་རོལ་གྱི་སྣང་བ་འདི་ཐམས་ཅད་ཀྱང་མི་སྣང་།",
            "ཡུལ་གཅིག་ལའང་བཟང་ངན་དང་",
            "རྒྱ་ཆེ་ཆུང་སོགས་སྣ་ཚོགས་སུ་སྣང་བ་ཡོད་པ་ནི་",
            "ཆུ་གཅིག་ལ་ངན་སོང་གསུམ་དང་མི་དང་འདོད་ལྷ་དང་ནམ་མཁའ་མཐའ་ཡས་པའི་སེམས་ཅན་དྲུག་གིས་བལྟས་པའི་དཔེ་བཞིན་ཡིན་ལ",
            "འདི་ལྟར་ནང་གི་རྩ་རླུང་ཐིག་ལེ་འདི་དག་ལམ་དུ་སློང་ན་",
            "དག་པ་ཡེ་ཤེས་ཀྱི་སྣང་བ་དང༌། ",
            "ལམ་དུ་མ་ལོང་ན་མ་དག་འཁྲུལ་པའི་སྣང་བ་འཆར་བར་ཤེས་ནས",
            ""
        ],
        [
            "ཕྱི་སྤྲོས་བཅས་ཀྱི་བསྐྱེད་རིམ་སོགས་ལ་མི་ལྟོས་པར་",
            "རྡོ་རྗེ་ལུས་ཀྱི་རྩ་རླུང་ཐིག་ལེ་ལ་གནད་དུ་བསྣུན་པའི་མན་ངག་གི་སྒོ་ནས་",
            "རགས་པའི་འགྱུར་བ་ཐམས་ཅད་ཐོག་མར་གང་ལས་བྱུང་བ་འགྱུར་མེད་ཡེ་ཤེས་ཀྱི་དབུ་མའི་དབྱིངས་སུ་བསྟིམས་པས། ",
            "སེམས་ཉིད་བདེ་ཆེན་བྱང་ཆུབ་སེམས་ཀྱི་དཀྱིལ་འཁོར་དེ་ཉིད་ལུས་ཐབས་ཀྱི་རྒྱུད་ལ་ལམ་དུ་བྱས་པ་ལས་",
            "མངོན་དུ་འཆར་བར་ཤེས་པ་འདི་ནི་ཨ་ནུ་ཡོ་ག་པའི་ལྟ་བ་ཡིན་ཏེ",
            "གནད་འདི་མ་རྟོགས་ན་",
            "ལུས་ཀྱི་རྩ་རླུང་ཐིག་ལེ་ལམ་དུ་བྱས་པ་ཁོ་ནས་འཁྲུལ་སྣང་འགག་ཅིང་ཡེ་ཤེས་ཀྱི་སྣང་བ་སྐྱེད་ནས་",
            "སངས་རྒྱས་སུ་འགྲུབ་པའི་གནད་མི་ཤེས་པས་མཚན་བཅས་ཀྱི་རྫོགས་རིམ་ཇི་སྙེད་པ་ཀུན་གྱི་གནད་འདི་ལ་མཐར་ཐུག་པར་ཤེས་པར་བྱའོ།།",
            "དེ་ལྟར་ཤེས་ནས་",
            "སྒོམ་པའི་རིམ་པ་ནི་དབང་བཞི་དང་རྗེས་སུ་འབྲེལ་བའི་ལྟ་བ་བཞི་དང་གྲུབ་མཐའ་བཞི་ལ་སོགས་པ་བློ་ཆེ་ཆུང་གི་རྩལ་འཕང་བཞིན་ཉམས་སུ་བླང་དུ་ཡོད་པ་ནི་",
            "ཧེ་རུ་ཀའི་གལ་པོ་ལས་བསྟན་པ་བཞིན་དུ་ཡིན་ལ",
            ""
        ],
        [
            "དེའི་ནང་ནས་ཀྱང་",
            "གསང་ཤེར་གྱི་ཉམས་ལེན་རང་ལུས་དང་གཞན་ལུས་ཐབས་ལྡན་གྱི་རྣལ་འབྱོར་གཙོ་བོར་ལམ་དུ་བྱེད་པ་ཡིན་།",
            "དེའི་ཉམས་ལེན་གྱི་རིམ་པ་ལའང་རྒྱུད་དང་སྒྲུབ་ཐབས་སོ་སོའི་མན་ངག་གི་དབང་གིས་སྣ་ཚོགས་སུ་བྱུང་ཡང༌། ",
            "དོན་ལ་ལས་རླུང་དབུ་མར་བསྟིམ་ནས་གཉུག་མ་བྱང་ཆུབ་སེམས་ཀྱི་དཀྱིལ་འཁོར་དུ་འཇུག་པར་མཐུན་པས་།",
            "འདི་ལྟར་ལུས་ཀྱི་དབུས་སུ་གཙོ་མོ་གསུམ་དང་",
            "འཁོར་ལོ་ལྔར་བརྟེན་པའི་རླུང་ཁམས་ཀྱི་རིམ་པ་སྣ་ཚོགས་ཡོད་པས། ",
            "དེ་སོ་སོར་གནད་དུ་བསྣུན་པ་ལས་ཡེ་ཤེས་འཆར་བའི་ཐབས་ཀྱང་སྣ་ཚོགས་སུ་ཡོད་ལ་དེ་ཀུན་གྱི་རྩ་བ་ནི། ",
            "སྙིང་གའི་རྩ་འདབ་བརྒྱད་ཀྱི་གསུམ་ནི་ཆོས་ཉིད་ཀྱི་རྩ་ཞེས་།",
            "གསུམ་ནི་ཡེ་ཤེས་ཀྱི་རྩ་ཞེས་།",
            "གཅིག་ནི་རང་རྒྱུད་ཀྱི་རྩ་ཞེས་།",
            ""
        ],
        [
            "གཅིག་ནི་ཡོན་ཏན་གྱི་རྩ་ཞེས་བྱ་སྟེ་དེ་ལྟར་བརྒྱད་དོ།།",
            "ཆོས་ཉིད་ཀྱི་རྩ་ལ་འོད་སེར་པོ་ཟླུམ་པོ་གནས་ཤིང༌། ",
            "དེ་ལ་དག་པ་ཡེ་ཤེས་ཀྱི་བག་ཆགས་རྣམས་གསོག་པའི་རྟེན་སྙིང་པོ་ཨོ་དང༌། ",
            "མ་དག་པ་འཁོར་བའི་དུས་ཀྱི་ལྷ་མིན་དང་བྱོལ་སོང་དུ་སྐྱེ་བའི་བག་ཆགས་གསག་པའི་རྟེན་",
            "ས་བོན་སུ་དང་ཏྲི་གནས་ཤིང་འོད་སེར་པོ་དེ་ལ་བརྟེན་ནས་",
            "ཀུན་གཞིའི་རྣམ་ཤེས་གནས་སོ།།",
            "ཡེ་ཤེས་ཀྱི་རྩ་ལ་འོད་མཐིང་ག་སྦྲུལ་གཅུས་པ་འདྲ་བ་ལ་དག་པའི་སྙིང་པོ་ཧཱུྃ་དང་",
            "མ་དག་པ་ལྷ་དང་མིའི་ས་བོན་ཨ་དང་ནྲྀ་གནས་ཤིང༌། ",
            "འོད་དེ་ལ་ཡིད་ཀྱི་རྣམ་ཤེས་གནས་སོ།།",
            "རང་རྒྱུད་ཀྱི་རྩ་ལ་འོད་དམར་པོ་ཟླ་གམ་ལ་དག་པའི་སྙིང་པོ་ཨཱཿདང་",
            "མ་དག་པ་ཡི་དྭགས་དང་དམྱལ་བའི་ས་བོན་པྲེ་དང་དུ་གནས་སོ།།",
            "འོད་དེ་ལ་བརྟེན་ནས་ཉོན་མོངས་པ་ཅན་གྱི་ཡིད་གནས་སོ།།",
            ""
        ],
        [
            "ཡོན་ཏན་གྱི་རྩ་ལ་འོད་དམར་ནག་གནས་པ་ལ་བརྟེན་ནས་སྒོ་ལྔའི་རྣམ་ཤེས་རྒྱུའོ།།",
            "རྩ་དེ་རྣམས་ཀྱི་དབུས་ན་རྩ་གསུམ་གནས་།",
            "གཡས་ཐབས་ཀྱི་རྩ་སྟེ་ཡི་གེ་ཨོ། ",
            "དབུས་ཡང་དག་ཡེ་ཤེས་ཀྱི་རྩ་སྟེ་ཡི་གེ་ཨཱཿ ",
            "གཡོན་ཤེས་རབ་ཀྱི་རྩ་སྟེ་ཡི་གེ་ཧཱུྃ་གིས་མཚན་པའོ།།",
            "རྩའི་དྭངས་མ་འདི་དག་ནི་དབྱིབས་དར་དཀར་གྱི་སྐུད་པ་ལྟ་བུ་",
            "རྟ་རྔ་བཅུར་གཤགས་པའི་སྦོམ་ཕྲ་ཙམ་པ་ཕན་ཚུན་སྦྲེལ་ནས་",
            "ཐག་པ་ཁུགས་སུ་བྲན་པ་འདྲ་བར་གནས་ཏེ་འདི་ནི་སྲ་བའི་ཁམས་ཤིན་ཏུ་ཕྲ་བའི་ཆ་ཡིན་པས་ས་ཡི་དྭངས་མ་ཡིན་ལ",
            "སྟོང་པ་ཆེན་པོའི་ཡེ་ཤེས་ཏེ་ཁམས་གསུམ་ཐམས་ཅད་དབྱིངས་རྣམ་པར་དག་པའི་ངང་དུ་མ་གྱུར་པ་མེད་པའི་རྟེན་བྱེད་པའོ།།",
            "རྩའི་དྭངས་མ་དེ་ལ་ཁྲག་གི་དྭངས་མ་མཚལ་ཅོག་ལ་མ་ལྟ་བུ་གནས་པ་ནི་",
            "རགས་པའི་ཕུང་པོ་གདོས་པ་ཅན་འབྱུང་བའི་ས་བོན་ཤིན་ཏུ་ཕྲ་བ་ཆུ་ཁམས་ཀྱི་དྭངས་མ་ཡིན་ཞིང༌",
            ""
        ],
        null,
        [
            "དེའི་དབུས་ན་ནམ་མཁའི་དྭངས་མ་བར་སྣང་སང་སང་པོ་གོ་འབྱེད་པའི་རྣམ་པ་ཅན་དུ་གནས་།",
            "དེ་ལྟ་བུའི་དྭངས་མ་ལྔ་འདུས་པའི་དབུས་ན་སེམས་ཀྱི་དྭངས་མ་བྱང་ཆུབ་ཀྱི་སེམས་ཡེ་ཤེས་སྙིང་པོའི་ཐིག་ལེ་ཆེན་པོ་བཞུགས་།",
            "དཔེ་ནི་གསེར་ཞུན་མའི་ནང་དུ་ནོར་བུ་ཀེ་ཀེ་རུ་བཅུག་པ་ལྟ་བུ་ལ་ཁ་དོག་ནི་ཉི་མ་འཆར་ཀའི་དཀྱིལ་ལྟ་བུའོ།།",
            "དེ་ནི་ཆོས་ཀྱི་དབྱིངས་ཀྱི་ཡེ་ཤེས་ཏེ་གསལ་ལ་གོ་འབྱེད་པ་སྣང་ལ་",
            "རང་བཞིན་མེད་པ་ནམ་མཁའི་གཟུགས་ཅན་དེ་ནི་ཁྱབ་པ་ཆེན་པོའི་ཡེ་ཤེས་ནམ་མཁའི་དྭངས་མ་སྟེ་ཐམས་ཅད་ཡང་དག་པའི་དབྱིངས་སུ་གསལ་བའི་སྐབས་འབྱེད་པའོ།།",
            ""
        ],
        [
            "དེ་ལྟར་ཡང་བརྟག་གཉིས་ལས། ",
            "ཡེ་ཤེས་ཆེན་པོ་རང་ལུས་གནས། །",
            "རྟོག་པ་ཐམས་ཅད་ཡང་དག་སྤང།།",
            "དངོས་པོ་ཀུན་ལ་ཁྱབ་པ་པོ། །",
            "ལུས་གནས་ལུས་ལས་མ་སྐྱེས་པའོ།།",
            "ཞེས་དང་རིམ་ལྔ་ལས། ",
            "རྟག་ཏུ་སྙིང་ལ་གནས་པ་ཡི། །",
            "ཐིག་ལེ་གཅིག་ལ་འགྱུར་བ་མེད།།",
            "དེ་སྒོམ་བྱེད་པའི་སྐྱེས་བུ་ལ།།",
            "ངེས་པར་ཡེ་ཤེས་སྐྱེ་བར་འགྱུར།།",
            "ཞེས་དང༌། ",
            "རྡོ་རྗེ་མེ་ལོང་གི་རྒྱུད་ལས། ",
            "ལུས་ཅན་སྙིང་ལ་གང་གནས་པ། །",
            "རང་བྱུང་ཟག་མེད་ཡེ་ཤེས་གཟུགས། །",
            "མི་ཤིགས་ཐིག་ལེ་བདེ་ཆེན་པོ། །",
            "ནམ་མཁའ་ལྟ་བུར་ཀུན་ཁྱབ་པ། །",
            "མི་གནས་ཆོས་སྐུའི་རང་བཞིན་ཡིན།།",
            ""
        ],
        [
            "ཞེས་པ་ལ་སོགས་པ་རྒྱུད་རྣམས་ནས་གསུངས་པའི་ཕྲ་མོའི་ཐིག་ལེ་རྣམས་ཀྱི་དོན་འདི་ལ་མཐར་ཐུག་པ་ཡིན་།",
            "གསང་བའི་འབྱུང་བ་ཡེ་ཤེས་ཀྱི་གདངས་ལྔ་ལས་ལུས་ཀྱི་དྲོད་སོགས་ནང་གི་འབྱུང་བ་ཕྲ་རགས་རྣམས་སྐྱེད་ཅིང༌། ",
            "དེའི་མཐུ་བརྟས་པ་ལས་ཕྱི་རོལ་གྱི་འབྱུང་བ་ཕལ་པ་ཇི་སྙེད་པ་དང༌། ",
            "སྣོད་ཀྱི་འཇིག་རྟེན་གྱི་འབྱུང་བའི་བར་དུ་སྣང་བ་ནི་རླུང་སེམས་ཀྱི་ཆོ་འཕྲུལ་ཕྲ་མོ་ལས་ཇེ་རགས་སུ་མཆེད་པ་ཡིན་ཏེ",
            "དྭངས་མ་ཆེན་པོ་དྲུག་གི་ས་ཆུ་གཉིས་ཟུང་དུ་ཞུགས་པ་སྐུ་རྡོ་རྗེ། ",
            "མེ་རླུང་གཉིས་གསུང་རྡོ་རྗེ། ",
            "མཁའ་སེམས་གཉིས་ཐུགས་རྡོ་རྗེ་སྟེ་ཤིན་ཏུ་ཕྲ་བའི་སྒོ་གསུམ་མམ་རྡོ་རྗེ་མི་ཤིགས་པ་གསུམ་འདི་ལས་སྣང་བ་ཐམས་ཅད་མཆེད་པ་ཡིན་ནོ།།",
            "ཐམས་ཅད་ཀྱི་མཆེད་གཞི་མཐར་ཐུག་པ་ཡེ་ཤེས་ནམ་མཁའི་གཟུགས་ཅན་ནི་",
            "འཛིན་པ་བརྟས་པའི་དབང་གིས་རགས་པའི་ལུས་སུ་མངོན་པར་གྲུབ་པའི་ཚེ་",
            "སྙིང་ག་ན་བཅུད་ཀྱི་ཚུལ་དུ་གནས་པར་སྣང་བའང་ཡོད་མོད་ཀྱི་དེ་ནི་",
            "ལུས་ལས་མ་སྐྱེས་ཤིང་ལུས་ལ་གནས་ཀྱི་གཞན་ལ་མ་ཁྱབ་པའང་མིན་ལ",
            "དབྱིབས་ཁ་དོག་དང་ཆེ་ཆུང་ལྟ་བུར་སྣང་ཡང་ངོ་བོ་ཕྲ་རབ་རྡུལ་གྱི་ཆོས་ལས་འདས་པའི་རྣམ་ཀུན་མཆོག་ལྡན་གྱི་སྟོང་ཉིད་པྲ་ཕབ་ཀྱི་སྣང་བ་ལྟ་བུ་ཡིན་པས་",
            "ཆེ་ཆུང་དང་ཕྱོགས་ཆར་ཡང་མ་གྲུབ་ཅིང༌། ",
            "རང་ལུས་ཀྱི་གནད་འདི་ཉམས་སུ་བླངས་པས་རྣལ་འབྱོར་པ་ལ་",
            "དྲོད་རྟགས་ཉམས་མྱོང་གོང་འཕེལ་དུ་སྐྱེ་བ་ཡོད་ཀྱང་ཡེ་ཤེས་ཉིད་ཀྱི་ངོ་བོ་འཇིག་འབྲལ་མེད་པ་རྡོ་རྗེ་ལྟ་བུ་",
            "དུས་གསུམ་མཉམ་པ་ཉིད་ཡིན་པ་།",
            "གནས་ཚུལ་རང་བྱུང་གི་ཡེ་ཤེས་ཉིད་ལས་མ་གཡོས་ཀྱང༌། ",
            "སྣང་ཚུལ་ཆོས་ཅན་སེམས་ཀྱི་ཆོས་ཉིད་དུ་བཞུགས་པ་དང༌། ",
            "ཀུན་རྫོབ་རྒྱུའི་ཐིག་ལེ་ལ་དོན་དམ་འོད་གསལ་གྱི་ཐིག་ལེ་རྟེན་དང་བརྟེན་པའི་ཚུལ་དུ་འབྲེལ་བ་དང༌། ",
            "ཐབས་ཀྱི་ལམ་གནད་དུ་ཚུད་པ་ལས་ཕུང་ཁམས་ཀྱི་འགྱུར་བ་ཐམས་ཅད་འགྱུར་མེད་ཡེ་ཤེས་ཀྱི་དབྱིངས་སུ་སྡོམ་པའི་ཚུལ་",
            "འདི་དག་ཕྱི་དང་ནང་དང་གཞན་དང་དེ་ཁོ་ན་ཉིད་ཀྱི་ཚུལ་དུ་འགལ་མེད་དོན་གཅིག་ལ་སྡུད་པར་",
            "ཤེས་པ་ནི་གསང་སྔགས་ཐབས་ལམ་གྱི་དཀའ་གནད་མཐར་ཐུག་པ་ཡིན་པས་འདིར་མདོ་ཙམ་བརྗོད་པའོ།།",
            ""
        ],
        null,
        null,
        [
            "འི་ངང་དུ་མཉམ་པར་འཇོག་པ་དང༌། ",
            "དེའི་ངང་ལས་ཆུ་ལས་ཉ་ལྡང་བ་ལྟར་སྣང་བ་གསུམ་ལུགས་འབྱུང་དུ་ཤར་བས་ཉེར་ལེན་གྱི་རྒྱུ་།",
            "རླུང་འོད་ཟེར་ལྔ་པས་ལྷན་ཅིག་བྱེད་པའི་རྐྱེན་བྱས་ནས་",
            "སྒྱུ་མའི་དཔེ་བཅུ་གཉིས་ཀྱིས་མཚོན་པའི་ལྷ་ཡི་སྐུར་ལྡང་བའི་སྒྱུ་མའི་ལུས་གྲུབ་པར་བྱ་བ་ནི་",
            "ཐབས་གཙོ་ཆེ་བས་མཚན་བཅས་ཀྱི་རྫོགས་རིམ་དུ་བསྒྲགས་།",
            "སེམས་ཉིད་གཉུག་མའི་དབྱིངས་སུ་མཉམ་པར་བཞག་པས་རང་བྱུང་གི་ཡེ་ཤེས་ཁོང་ནས་ཤར་ཞིང་",
            "དེའི་རྩལ་སྣང་འཁོར་འདས་ཐམས་ཅད་རོ་མཉམ་དག་པ་ཆེན་པོར་ཤར་བ་ནི་མཚན་མེད་རྫོགས་པ་ཆེན་པོ་།",
            "དེ་གཉིས་གང་ལྟར་ཡང་ཆོས་ཉིད་འོད་གསལ་གྱི་གནད་ལ་དོན་མཐུན་པ་ཉིད་དོ།།",
            ""
        ],
        null,
        [
            "དེ་མེད་པས་རླུང་ཁམས་ཕྲ་བ་འཆིང་བར་དཀའ་སྟེ་",
            "དེ་ནི་ཐོག་མར་རགས་པ་ལ་བརྟེན་ནས་",
            "བཅིངས་དགོས་པའི་ཕྱིར་རོ། །",
            "དེས་ན་མཚན་བཅས་ཀྱི་རྫོགས་རིམ་ཚུལ་བཞིན་ཉམས་སུ་ལེན་པ་ལ་རྟེན་ནི་",
            "མངལ་ནས་སྐྱེས་པ་ཁམས་དྲུག་དང་ལྡན་པའི་མིའི་ལུས་སྐྱོན་མེད་པ་ཉིད་ཡིན་པར་ཤེས་པར་བྱའོ།།",
            "ཨ་ནུ་ཡོ་གའི་སྤྱོད་པ་ནི་",
            "རང་ལུས་དང་གཞན་ལུས་ལ་བརྟེན་པའི་ཞུ་བདེ་རྗེས་ཆགས་ཀྱི་བདེ་བ་ཉམས་སུ་ལེན་པ་གཙོ་བོར་གྱུར་པའི་ཐབས་མཁས་ཟབ་མོ་དང་ལྡན་པའོ།།",
            "འབྲས་བུ་ནི་སྙིགས་དུས་ཀྱི་ཚེ་ཐུང་འདི་ལ་འདུན་པ་སེམས་པ་སོགས་ལམ་ལྔ་དང་འགྱུར་བ་མ་ངེས་པའི་ས་སོགས་ས་བཅུ་གཅིག་པོ་ནང་གི་ཐབས་མཁས་ཀྱིས་མྱུར་དུ་བགྲོད་ནས་",
            "སྐུ་བཞི་ཡེ་ཤེས་ལྔའི་བདག་ཉིད་བདེ་བ་ཆེན་པོ་སངས་རྒྱས་རྡོ་རྗེ་འཆང་གི་སྐུ་འགྲུབ་པར་འགྱུར་ཏེ",
            ""
        ],
        null,
        [
            "སྤྱོད་པ་ནི་ཆེད་དུ་རྩོལ་བའི་དགག་སྒྲུབ་གང་ཡང་མེད་པར་སྣང་སྲིད་ཐམས་ཅད་རང་བྱུང་ཡེ་ཤེས་ཀྱི་རོལ་པ་ཉིད་ལ་ལྷུན་འབྱམས་ཤུགས་འབྱུང་གི་ཚུལ་གྱིས་སྤྱོད་པའོ།།",
            "འབྲས་བུ་ནི་རིག་པའི་གཞི་ལ་སྐུ་གསུམ་གྱི་ཡོན་ཏན་མ་བཙལ་ལྷུན་གྱིས་གྲུབ་པ་ཉིད་ཇི་ལྟ་བ་བཞིན་མངོན་དུ་གྱུར་པའོ།།",
            "ལམ་འདི་ལ་ཁྲེགས་ཆོད་ཅོག་གཞག་བཞིའི་ངང་ལས་མ་གཡོས་པར་མིག་ལས་ཡེ་ཤེས་འོད་རྩའི་ལམ་བརྒྱུད་།",
            "ནམ་མཁའ་དྭངས་པའི་དབྱིངས་སུ་ནང་གི་དབྱིངས་དང་རིག་པའི་གདངས་རྩོལ་མེད་མངོན་སུམ་སྣང་བ་ལ་གནད་དུ་གཟིར་བས་སྣང་བ་བཞི་རྫོགས་ནས་",
            "གདོས་བཅས་ཀྱི་སྦུབས་འོད་གསལ་དུ་དེངས་ཤིང་གདོད་མའི་དབྱིངས་སུ་སངས་རྒྱས་པར་འགྱུར་རོ། །",
            " ནང་རྒྱུད་སྡེ་གསུམ་གྱི་ཉམས་ལེན་འགགས་བསྡུ་བ། ",
            "གསུམ་པ་ནང་རྒྱུད་སྡེ་གསུམ་གྱི་ཉམས་ལེན་འགགས་བསྡུ་བ་།",
            "སྤྱིར་གསང་སྔགས་ཀྱི་རྒྱུད་འདི་དག་གི་དགོངས་དོན། ",
            "རྒྱུད་གསུམ་གྱི་རྣམ་གཞག་ཏུ་བསྡུས་ཏེ་སྤྱིར་།",
            ""
        ],
        [
            "ལམ་རྒྱུད་དངོས་པོ་དགུས་བྱེ་བྲག་ཏུ་བཤད་པར་གསུངས་པས། ",
            "དངོས་པོ་དགུ་ནི་བསླབ་བྱ་བཅུ་གཅིག་ལས་ལྟ་སྤྱོད་གཉིས་སྤྱིར་བཞག་པའི་ལྷག་མ་དགུར་གསུངས་སོ།།",
            "དེ་ལ་གཞིའི་རྒྱུད་བཤད་པའི་སྐབས་སུ། ",
            "མ་ཧཱ་ཡོ་ག་པས་ནི་བདེན་པ་དབྱེར་མེད་ལྷག་པའི་ཆོས་སྐུ་ཆེན་པོའམ། ",
            "དག་མཉམ་བདེན་པ་དབྱེར་མེད་ཀྱི་ཚུལ་དུ་གཏན་ལ་དབབ་པ་སོགས་ནི་གོང་དུ་བཤད་པ་བཞིན་ནོ།།",
            "ནང་རྒྱུད་གསུམ་གྱི་གཞི་གཏན་ལ་དབབ་ཚུལ་གྱི་ལྟ་བའི་ཁྱད་པར་དེ་ལྟ་བུའི་ཕྱིར་ན་",
            "ཆོས་ཐམས་ཅད་ཡེ་ནས་སངས་རྒྱས་པར་འདོད་ཚུལ་ལའང་འདི་ལྟར། ",
            "མ་ཧཱ་ཡོ་གའི་གཞུང་གིས་ནི། ",
            "གནས་ཚུལ་ལ་",
            "དག་པ་ལྷའི་རང་བཞིན་དུ་གནས་ཀྱང༌། ",
            "སྣང་ཚུལ་ལ་འཁྲུལ་པ་ཅན་ལ་དེ་ལྟར་སྣང་མ་ནུས་པར་འདོད་དེ",
            ""
        ],
        [
            "ཐ་སྙད་དུ་ཡོངས་སུ་དག་པའི་ལྷ་དང་མ་དག་པའི་འཁོར་བ་གཉིས་སུ་འབྱེད་པའི་ཚུལ་གྱིས་སྣང་བའི་རང་བཞིན་ལྷར་བསྒྲུབ་པའོ།།",
            "འདི་ནི་ལས་དང་པོ་པའི་ངོར་ཚད་མས་བསྒྲུབ་པར་བྱ་བ་ཡིན་པའི་ཕྱིར་",
            "གཉིས་སྣང་གི་བློ་ཅན་རྟོག་གེ་བའི་རྒོལ་བ་རྣམས་ལ་ཡང་རིགས་པའི་སྟོབས་ཀྱིས་བསྒྲུབ་ནུས་པ་ཡིན་ནོ།།",
            "ལུང་གི་གཞུང་ལས། ",
            "ཆོས་ཐམས་ཅད་བདེ་བ་ཆེན་པོའི་རང་བཞིན་དུ་གནས་པའི་ཕྱིར་",
            "རྒྱ་མཚོ་ལས་རླབས་ལྟར་བདེ་ཆེན་གཅིག་ཉིད་དུ་མའི་རོལ་པར་ཤར་བ་ལ་ཁྱད་མེད་པས། ",
            "སྐྱེ་བ་རྒྱུའི་སངས་རྒྱས་ལ་སོགས་པའི་ཚུལ་དུ་སེམས་ཅན་ཐམས་ཅད་རང་བཞིན་གྱིས་སངས་རྒྱས་སུ་འདོད་པ་ནི། ",
            "སྣང་སྲིད་ཡེ་སངས་རྒྱས་པ་ལྟ་བའི་ལུང་ཞེས་བྱ་སྟེ",
            "རྣལ་འབྱོར་ཅན་ལ་ལམ་གྱི་སྟོབས་ལས་དེ་ལྟར་བསླུ་མེད་དུ་གྲུབ་པ་ཡིན་ནོ།།",
            "ཨ་ཏིའི་གཞུང་ལས་རིག་པ་རང་བྱུང་གི་ཡེ་ཤེས་ཉིད་སངས་རྒྱས་ཐམས་ཅད་ཀྱི་ཡེ་ཤེས་ཀྱི་སྐུ་མཐར་ཐུག་པ་ཡིན་།",
            "དེ་ངོས་ཟིན་པའི་ཚེ་ཇི་ལྟར་སྣང་བ་ཐམས་ཅད་དེའི་རྩལ་དུ་ཤར་།",
            ""
        ],
        [
            "དོན་གྱི་ངོ་བོ་དེ་དང་གཉིས་སུ་མེད་པའི་ཕྱིར། ",
            "སྣང་ཚུལ་ལ་",
            "སངས་རྒྱས་ཀྱི་སྐུ་དང་ཡེ་ཤེས་སུ་སྣང་ཡང་རུང༌། ",
            "སེམས་ཅན་གྱི་ལུས་དང་ཉོན་མོངས་པར་སྣང་ཡང་རུང༌། ",
            "དེ་གཉིས་ཀ་ངོ་བོ་ཡེ་ནས་འཁོར་འདས་མིང་མེད་ཀྱི་ཡེ་ཤེས་ཆེན་པོར་རྣམ་པར་དག་པའི་ཕྱིར། ",
            "དེ་ལྟ་བུའི་ཡེ་ཤེས་ཅན་གྱི་ངོར་ཆོས་ཐམས་ཅད་ཡེ་ནས་རྣམ་པར་དག་ཅིང་རང་སར་གྲོལ་བ་ལས། ",
            "གནས་སྣང་འབྱེད་པ་དང༌། ",
            "དག་དང་མ་དག་ཅེས་རིས་སུ་ཆད་པ་མེད་པས་།",
            "ཐ་མལ་གྱི་སྣང་བ་འདི་རྣམས་མདོག་མ་བརྗེས་སྤུ་མ་བསྒྱུར་བར་སངས་རྒྱས་སུ་གནས་པ་ཞེས་བྱ་།",
            "ཇི་ལྟར་སྣང་བ་དེ་ཉིད་ཡེ་ནས་རྣམ་པར་དག་པ་ཀུན་བཟང་བདེ་བ་ཆེན་པོའི་གནས་ཉིད་ཡིན་གྱི། ",
            "དེ་ལས་གཞན་ཞིག་ཏུ་དག་པ་ཞེས་བྱ་བ་རྡུལ་ཙམ་མེད་པར་འདོད་དོ།།",
            "འདི་ནི་རིག་པ་རང་སྣང་གི་བློ་ཅན་གྱི་ངོར་ཆོས་ཉིད་ཀྱི་སྟོབས་ལས་མངོན་སུམ་དུ་གྲུབ་པའི་ཕྱིར་ལམ་ཐམས་ཅད་ཀྱི་དགོངས་པའི་སྐྱེལ་སོ་ཡིན་ནོ།། ",
            "ལམ་གྱི་རྒྱུད་ལ་ནི། ",
            "མ་ཧཱ་ཡོ་ག་པའི་སྟོང་པ་ཆེན་པོ་སོགས་བསྐྱེད་པའི་རིམ་པའི་རྣལ་འབྱོར་གཙོ་བོར་བྱས་ཏེ་",
            ""
        ],
        [
            "ཏིང་ངེ་འཛིན་གྱི་རྩལ་རྫོགས་པ་ན་མཚན་བཅས་ཀྱི་རྫོགས་རིམ་དང་",
            "དེས་དྲངས་པའི་རྫོགས་པ་ཆེན་པོ་ལ་འཇུག་པར་འགྱུར་རོ། །",
            "ཨ་ནུ་ཡོ་ག་པས་ནི། ",
            "ཞུ་བདེ་འགྱུར་མེད་སྒྲུབ་པའི་མཚན་བཅས་ཀྱི་རྫོགས་རིམ་ལ་གཙོ་བོར་ལམ་དུ་བྱེད་ཅིང༌། ",
            "སྔགས་ཙམ་བརྗོད་པས་ལྷ་ཡི་འཁོར་ལོ་རྫོགས་པའི་བསྐྱེད་རིམ་དང་ཞུ་བདེ་མཚུངས་ལྡན་གྱི་ལྷ་སྐུ་དང༌། ",
            "རླུང་སེམས་ཙམ་ལས་གྲུབ་པའི་སྒྱུ་མའི་སྐུ་རྣམས་ཀྱི་སྒོ་ནས་སྣང་ཆ་བསྐྱེད་རིམ་གྱི་དོན་ཐུན་མོང་མིན་པ་དང༌། ",
            "བདེ་བའི་ཐབས་ཀྱིས་དྲངས་པའི་དོན་གྱི་ལྷན་སྐྱེས་རྫོགས་པ་ཆེན་པོ་ཉམས་སུ་ལེན་པའང་ཡིན་ནོ།། ",
            "རྫོགས་པ་ཆེན་པོ་པས་ནི། ",
            "རིག་པ་ཡེ་ཤེས་ཀྱི་རྩལ་སྣང་ལྷའི་འཁོར་ལོ་ཡེ་ནས་ཡིན་པ་ཉིད་ལ་རྣམ་པ་མ་བསྒྱུར་ཀྱང་ཆོག་།",
            "ཏིང་ངེ་འཛིན་གྱིས་བསྐྱེད་པ་དང༌། ",
            "མཚན་བཅས་ཐབས་ཀྱིས་བསྒྲུབ་པའི་ལྷ་སྐུ་ལ་ཆེད་དུ་མི་རྩོལ་ཡང༌། ",
            "གལ་ཏེ་ལྷའི་རྣམ་པར་བསྒྱུར་བར་འདོད་ན་",
            "ཡང་སྐད་ཅིག་དྲན་རྫོགས་ཀྱི་ཚུལ་དུ་ཆུ་ལས་ཉ་ལྡང་བ་ལྟར་རིག་པའི་རྩལ་དེ་ཉིད་དུ་སྣང་བ་ནི་ཡེ་ནས་དམ་ཡེ་དབྱེར་མེད་ལྷུན་གྱིས་གྲུབ་པའི་ལྷ་ཉིད་དུ་གྱུར་པ་ཡིན་ནོ།།",
            "མཚན་བཅས་ཀྱི་རྫོགས་རིམ་རླུང་བཅིང་བའི་རིམ་པ་སོགས་ལའང་ཅུང་ཟད་ཀྱང་མི་ལྟོས་།",
            "བསྐྱེད་རྫོགས་དེ་དག་འདིར་འཇུག་པའི་ལམ་ཡིན་།",
            ""
        ],
        [
            "འབྲས་བུ་ཡེ་ཤེས་ཉིད་ལ་དབང་འབྱོར་བའི་ཚེ་",
            "བསྐྱེད་པ་དང་རྫོགས་པའི་རྩོལ་བ་མེད་པར་དེ་ཡི་འབྲས་བུ་ལྷུན་གྱིས་གྲུབ་པའི་ཕྱིར་རོ། །",
            "ཡེ་ཤེས་ཀྱི་འོད་རྩའི་ལམ་ནས་རིག་གདངས་རྩོལ་མེད་དུ་ཤར་བའི་ཐོད་རྒལ་གྱི་ཉམས་ལེན་སོགས་ནི་",
            "རྡོ་རྗེའི་ལུས་ལ་བརྟེན་པའི་ཐབས་ཁྱད་པར་ཅན་ཡིན་ཀྱང་མ་དག་ལས་རླུང་གི་བྱེད་པ་བཅིངས་པ་སོགས་རྩོལ་བས་དྲངས་པའི་ལམ་འོག་མ་དང་མི་འདྲ་སྟེ",
            "ཡེ་ཤེས་ཆེན་པོ་ཡེ་ནས་གནས་པའི་རང་གདངས་རྩོལ་མེད་ཡིན་པའི་ཕྱིར་རོ། །",
            "དེས་ན་ལམ་ཐམས་ཅད་ཀྱི་མཐའ་འདིར་ཐུག་པས་འདི་ནི་ཀུན་གྱི་བླ་མ་དམ་པའོ།། ",
            "འབྲས་བུའི་རྒྱུད་ནི། ",
            "རྣམ་གྲངས་སྣ་ཚོགས་ཀྱིས་བསྟན་ཀྱང་དོན་འདྲ་སྟེ་",
            "མཐར་ཐུག་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་སྐུ་ཉིད་དུ་དབྱེ་བ་མེད་དོ།།",
            "དེ་ལྟར་རྒྱུད་ལུང་མན་ངག་གི་གཞུང་གསུམ་གྱིས་གཞི་གཏན་ལ་འབེབས་པའི་ལྟ་བ་དང༌། ",
            "ལམ་ཉམས་སུ་ལེན་ཚུལ། ",
            "དེའི་དབང་གིས་སྤྱོད་པ་ལའང་སྤྲོས་བཅས་ཀྱི་སྤྱོད་པ་ཕྱི་ཡི་རྫས་དང་ཡོ་བྱད་སོགས་ཀྱི་རྩོལ་བ་མང་པོ་བརྟེན་པ་ནི་མ་ཧཱ་ཡོ་ག་པ་ཡིན་ལ",
            "ཕྱིའི་བྱ་བ་གཙོ་བོར་མི་བྱེད་པར་སྤྲོས་མེད་ཀྱི་ཚུལ་དུ་ནང་གི་ཐབས་ཟབ་མོ་ལ་འབད་པས། ",
            "ཞིང་སྔགས་ལྷན་སྐྱེས་ཀྱི་རྣལ་འབྱོར་མ་རྣམས་དང་ལྷན་ཅིག་འདུ་བ་ཐོབ་པའི་ཉེ་རྒྱུའི་སྤྱོད་པ་གཙོ་བོར་བྱེད་པ་ཨ་ནུ་ཡོ་ག་པ་ཡིན་ཞིང༌",
            ""
        ],
        [
            "ཕྱི་དང་ནང་གི་བྱ་རྩོལ་དེ་དག་གང་ཡང་གཙོ་བོར་མི་བྱེད་པར། ",
            "ཤིན་ཏུ་སྤྲོས་མེད་ཀྱི་ཚུལ་དུ་རིག་པ་ཡེ་ཤེས་ཉིད་ཀྱི་ངང་ལས་རྩོལ་མེད་ཤུགས་འབྱུང་གི་སྤྱོད་པ་བྱེད་པ་ནི་",
            "ཨ་ཏི་ཡོ་ག་པའི་སྤྱོད་པ་ཡིན་ནོ།།",
            "དེ་བཞིན་དུ་སྒོམ་པ་ལའང་མ་ཧཱས་སེམས་གནས་པའི་ཐབས་རིམ་བཞིན་གོམས་པས་ཏིང་ངེ་འཛིན་ཁྱད་པར་ཅན་བསྒྲུབ་པ་དང༌། ",
            "ཨ་ནུས་རྡོ་རྗེའི་ལུས་ལ་གནད་དུ་བསྣུན་པའི་ཐབས་ཀྱིས་རླུང་སེམས་བཅིངས་ཏེ་",
            "ཞི་གནས་ཁྱད་པར་ཅན་མྱུར་དུ་བསྒྲུབ་པ་དང་གཉིས་ནི་རྩོལ་བ་དང་བཅས་པ་ཡིན་ལ",
            "ཨ་ཏིའི་ལུགས་ལ་ནི་རིག་པ་ཡེ་ཤེས་ཉིད་ངོས་ཟིན་པས་རང་བཞིན་ལྷུན་གྱིས་གྲུབ་པའི་བསམ་གཏན་ལས་",
            "སེམས་འཛིན་གྱི་རྩོལ་བ་ཅི་ཡང་མི་དགོས་པའོ།།",
            "དེ་བཞིན་དུ་དཀྱིལ་འཁོར་ལ་ཡང་བསྐྱེད་རྫོགས་རྫོགས་ཆེན་གསུམ་པོས་རིམ་པ་བཞིན་གཟུགས་བརྙན་དང་ལྷག་ཏིང་གི་དཀྱིལ་འཁོར་གཙོ་བོར་ཉམས་སུ་ལེན་པ་དང༌། ",
            "བདེ་ཆེན་བྱང་ཆུབ་སེམས་ཀྱི་དཀྱིལ་འཁོར་ལ་ཉམས་ལེན་གཙོ་བོར་བྱེད་པ་དང༌། ",
            "རང་བཞིན་གདོད་མའི་དཀྱིལ་འཁོར་རྩོལ་མེད་དུ་ལམ་དུ་བྱེད་པ་གསུམ་གྱི་ཁྱད་པར་དང༌། ",
            "དབང་ལའང་སྔགས་བླ་མེད་ཐམས་ཅད་དབང་བཞིས་སྨིན་པར་བྱེད་པ་འདྲ་ཡང༌། ",
            "གཟུགས་བརྙན་དང་ཏིང་ངེ་འཛིན་གྱི་དཀྱིལ་འཁོར་དུ་ཕྱི་རོལ་རྫས་ལ་བརྟེན་ཏེ་",
            "དབང་ནོད་པ་གཙོ་བོར་བྱེད་པ་དང༌། ",
            "རྡོ་རྗེ་ལུས་ཀྱི་དཀྱིལ་འཁོར་ལས་ཡབ་ཡུམ་མཉམ་པར་སྦྱོར་བའི་བྱང་ཆུབ་སེམས་ཀྱི་དབང་རྫས་ལས་དབང་ནོད་པ་གཙོ་བོར་བྱེད་པ་དང༌། ",
            "རིག་པ་བྱང་ཆུབ་སེམས་ཀྱི་དཀྱིལ་འཁོར་དུ་བསྐུར་ཐོབ་མེད་པའི་ཆོས་ཉིད་ངོ་སྤྲད་པ་རིག་པ་རྩལ་གྱི་དབང་བསྐུར་བ་གཙོ་བོར་བྱེད་པའི་ཁྱད་པར་དང༌། ",
            "དམ་ཚིག་ལའང་རྩ་བ་དང་ཡན་ལག་གིས་བསྡུས་པའི་བསྲུང་བྱ་དང༌། ",
            "བསྒྲུབ་བྱ་རྣམས་དྲན་ཤེས་ཀྱི་སྒོ་ནས་ཚུལ་བཞིན་བླང་དོར་བགྱིད་པ་དང༌། ",
            "དམ་ཚིག་ཐམས་ཅད་ལ་རང་དབང་འབྱོར་བའི་བདེ་བ་ཆེན་པོ་སྒྲུབ་པའི་རྟེན་ཀུནྡ་ལྟ་བུའི་བྱང་ཆུབ་ཀྱི་སེམས་མི་ཉམས་པའི་ཐབས་དང་",
            "མཚན་ཉིད་དང་ལྡན་པའི་ལས་ཀྱི་ཕྱག་རྒྱ་བསྟེན་པ་སོགས་ཀྱི་བྱ་བ་གཙོ་བོར་སྒྲུབ་པ་དང༌། ",
            "ཆོས་ཐམས་ཅད་རང་བྱུང་ཡེ་ཤེས་ཉག་གཅིག་གི་ངང་དུ་ལྷུན་གྱིས་གྲུབ་པར་གནས་པས་བྱ་བ་དང་མི་བྱ་བའི་སྲུང་མཚམས་མེད་པར་ཕྱལ་བར་གནས་པ་འདའ་ཉམས་ལས་འདས་པའི་ཁྱད་པར་དང༌། ",
            "ཏིང་ངེ་འཛིན་དང་ཤེས་རབ་ནང་གི་ཡོ་བྱད་དང་ཕྱིའི་སྒྲུབ་པ་ཆེན་པོའི་ཡོ་བྱད་དེ་ཕྱི་ནང་གི་ཡོ་བྱད་དང་ལྡན་པའི་སྒོ་ནས་བསྙེན་སྒྲུབ་བྱེད་པ་དང༌། ",
            "རང་ལུས་ཐབས་ལྡན་བསྙེན་པ་དང་གཞན་ལུས་ཐབས་ལྡན་སྒྲུབ་པ་སྟེ་",
            "རྗེས་སུ་ཆགས་པའི་བརྟུལ་ཞུགས་ཉིད་གཙོ་བོར་བྱེད་པའི་ཚུལ་གྱིས་ལྷ་བསྒྲུབ་པ་དང༌། ",
            "བསྒྲུབ་བྱ་སྒྲུབ་བྱེད་གཉིས་སུ་མེད་པ་བྱང་ཆུབ་ཀྱི་སེམས་ཤེས་ཤིང་",
            "དེ་ལ་གོམས་པ་གདེང་དུ་གྱུར་པ་ཁོ་ནས་བསྙེན་སྒྲུབ་བྱེད་པའི་ཁྱད་པར་དང༌། ",
            "ཕྱི་དང་ནང་གི་དམ་ཚིག་གི་རྫས་དངོས་སུ་བཤམས་པ་དང་ཡིད་ཀྱིས་སྤྲུལ་པའི་མཆོད་པ་གཙོ་བོར་བྱེད་པ་དང༌། ",
            "གསང་བའི་མཆོད་པ་དྷཱུ་ཏིའི་དབྱིངས་སུ་རླུང་དང་རྟོག་པ་གསོད་ཅིང་གཉིས་སུ་མེད་པར་སྦྱོར་བའི་བདེ་ཆེན་བྱང་ཆུབ་སེམས་ཀྱི་མཆོད་པ་གཙོ་བོར་བྱེད་པ་དང༌། ",
            "ཡེ་ནས་མཆོད་བྱ་མཆོད་བྱེད་མེད་པར་དེ་ཁོ་ན་ཉིད་མཉམ་པ་ཆེན་པོའི་མཆོད་པ་གཙོ་བོར་བྱེད་པའི་ཁྱད་པར་དང༌། ",
            "རྫས་སྔགས་ཏིང་ངེ་འཛིན་གྱི་ཐབས་གཙོ་བོར་བྱས་ཏེ་",
            ""
        ],
        [
            "ཕྲིན་ལས་སྒྲུབ་པ་དང༌། ",
            "རླུང་སེམས་ལ་རང་དབང་ཐོབ་པའི་སྲོག་གཟུགས་གྲུབ་པའི་སྒོ་ནས་",
            "ལས་སྒྲུབ་པ་དང༌། ",
            "སེམས་ཀྱི་ཆོས་ཉིད་ལ་དབང་འབྱོར་བ་ཉིད་ཀྱིས་རྩལ་སྣང་ལ",
            "ས་རབ་འབྱམས་རྩོལ་མེད་དུ་སྒྲུབ་པ་གསུམ་གྱི་ཁྱད་པར་དང༌། ",
            "ཕྱི་བཅའ་བའི་ཕྱག་རྒྱ་དང་ཏིང་ངེ་འཛིན་གྱི་ལྷ་སྐུའི་ཕྱག་རྒྱ་སྒོམ་པའི་རྩོལ་བ་གཙོ་བོར་བྱེད་པ་དང༌། ",
            "རྡོ་རྗེའི་ལུས་ཉིད་ཀྱི་སྒུལ་བསྐྱོད་ཕྱག་རྒྱ། ",
            "འགྲོ་འདུག་གར་དུ་ཤེས་ཤིང་གཟུངས་ཀྱི་ཕྱག་རྒྱ་ལ་བརྟེན་ནས་",
            "བདེ་བའི་བརྟུལ་ཞུགས་གྲུབ་པའི་ལམ་གཙོ་བོར་བྱེད་པ་དང༌། ",
            "ཆོས་ཐམས་ཅད་ཡེ་ནས་ཕྱག་རྒྱ་ཆེན་པོའི་དཀྱིལ་འཁོར་དུ་ལྷུན་གྱིས་གྲུབ་པས་",
            "རྩོལ་བ་མེད་པར་ཕྱག་རྒྱ་བཞིའི་དོན་དང་ལྡན་པའི་ཁྱད་པར་དང༌། ",
            "བཟླས་བརྗོད་ཀྱི་སྔགས་ཀྱི་རྩོལ་བ་ལ་གཙོ་བོར་བྱེད་པ་དང༌། ",
            "རྡོ་རྗེའི་བཟླས་པ་དང་བུམ་ཅན་སོགས་ཀྱིས་སྲོག་མི་ཤིགས་པའི་",
            "ཐིག་ལེར་སྒྲུབ་པའི་སྔགས་གཙོ་བོར་བྱེད་པ་དང༌། ",
            "ཆོས་ཉིད་རང་བྱུང་གི་ཡེ་ཤེས་ལ་དབང་འབྱོར་བས་",
            "གཞོམ་མེད་རྡོ་རྗེ་ནཱ་དའི་གསུང་དང་ཡེ་ནས་ལྡན་པའི་ཕྱིར་",
            "ངག་ཏུ་བརྗོད་པ་མེད་ཀྱང་མི་གསུངས་མཉམ་པར་བཞག་པ་སྔགས་ཀྱི་རྒྱལ་པོ་ནི་",
            "དོན་དང་ལྡན་ཅིང༌། ",
            "ཚིག་ཏུ་བརྗོད་པ་ཐམས་ཅད་ཀྱང་རྡོ་རྗེའི་གླུ་དང་",
            "གསུང་སྔགས་ཀྱི་ངོ་བོར་གྱུར་པའི་ཁྱད་པར་འདི་དག་བསྐྱེད་རྫོགས་རྫོགས་ཆེན་གསུམ་གྱི་གཞུང་གི་དགོངས་པས་",
            "བསླབ་པའི་མཐའ་བཅུ་གཅིག་ཉམས་སུ་ལེན་ཚུལ་གྱི་ཁྱད་པར་ཡིན་པས་",
            "དོན་གྱི་འགགས་བཀྲོལ་བ་ཡིན་ལ",
            "རྒྱུད་གསུམ་དང་བསླབ་བྱ་བཅུ་གཅིག་གི་རྣམ་གཞག་རྒྱས་པ་ནི་",
            "གསང་བ་སྙིང་པོའི་སྤྱི་དོན་དུ་བརྗོད་ཟིན་པས་འདིར་མ་བྲིས་སོ།།",
            "རྒྱས་པར་སྔགས་རྒྱུད་སྡེ་དྲུག་སོ་སོའི་ཆེ་བ་དམ་ཚིག་ལྟ་བ་སོགས་",
            "བཅུར་བཤད་པ་དང༌། ",
            "ཕྱི་ནང་གི་གྲུབ་མཐའ་བཤད་པ་དང༌། ",
            "རྒྱུད་ཀྱི་འཆད་ཐབས་བཤད་པ་སོགས་ནི་",
            "ཕྱི་བཤད་ཐབས་གསལ་བར་བྱེད་པའི་མན་ངག་གི་ཆོས་སྡེ་ཉི་ཤུ་རྣམས་སུ་",
            "ལེགས་པར་བལྟ་བར་བྱའོ།། ",
            "ཐ་མར་དགེ་བ་སྒྲུབ་པ་ཆེན་པོ་བཀའ་བརྒྱད་ཀྱི་དགོངས་པའི་རྣམ་གཞག་བཤད་པ། ",
            "༈ གསུམ་པ་ཐ་མར་དགེ་བ་སྒྲུབ་ཆེན་པོ་བཀའ་བརྒྱད་ཀྱི་དགོངས་པའི་རྣམ་གཞག་བཤད་པ་།",
            ""
        ],
        [
            "སོ་སོའི་དགོངས་དོན་རྣམ་པར་བཤད་པ་དང༌། ",
            "ཐུན་མོང་དུ་དོན་བསྡུས་ཏེ་བསྟན་པའོ།།",
            "དང་པོ་ལ་འཇམ་དཔལ་སྐུ་འཁོར་ལོ་རྣམ་པ་བཞིའི་དགོངས་པ། ",
            "པདྨ་གསུང་རྟ་སྐད་ཐེངས་གསུམ་གྱི་དགོངས་པ། ",
            "ཡང་དག་ཐུགས་རུ་ལུ་འབྲུ་བརྒྱད་ཀྱི་དགོངས་པ། ",
            "ཆེ་མཆོག་ཡོན་ཏན་བདུད་རྩི་རྣམ་དག་གི་དགོངས་པ། ",
            "ཕུར་པ་ཕྲིན་ལས་ཐལ་འབྱིན་རྣམ་པ་བཞིའི་དགོངས་པ། ",
            "མ་མོ་རྦོད་གཏོང་རྩ་རླུང་ཐིག་ལེའི་དགོངས་པ། ",
            "འཇིག་རྟེན་མཆོད་བསྟོད་མཆོད་བསྒྲུབ་བརྟེན་གསུམ་གྱི་དགོངས་པ། ",
            "དམོད་པ་དྲག་སྔགས་འབོད་རྦད་བསད་གསུམ་གྱི་དགོངས་པ། ",
            "བླ་མ་རིག་འཛིན་བསྙེན་སྒྲུབ་རྣམ་པ་བཞིའི་དགོངས་པ་བཤད་པའོ།། ",
            "༡༽ འཇམ་དཔལ་སྐུ་འཁོར་ལོ་རྣམ་པ་བཞིའི་དགོངས་པ། ",
            "དང་པོ་འཇམ་དཔལ་སྐུའི་སྒྲུབ་པ་ཐམས་ཅད་འཁོར་ལོ་རྣམ་པ་བཞིའི་",
            "དགོངས་པར་འདུས་པའི་ཚུལ་བསྟན་པ་གང་ཞེ་།",
            "གནས་པའི་འཁོར་ལོ་ལྟ་བར་བཤད་པ། ",
            "སྲིད་པའི་འཁོར་ལོ་གཅོད་པར་བཤད་པ། ",
            "སྤྲུལ་པའི་འཁོར་ལོ་ཆོ་འཕྲུལ་དུ་བཤད་པ། ",
            "གཅོད་པའི་འཁོར་ལོ་ཕྲིན་ལས་སུ་བཤད་པའོ།།",
            "དང་པོ་ལ་མདོ་རྒྱས་གཉིས། ",
            "དང་པོ་གནས་པའི་འཁོར་ལོ་བདག་ཉིད་ཡ་མཱནྟ་ཀའི་ཐུགས་ཀ་ན་གནས་།",
            "དཔེར་ན་ནོར་བུ་རིན་པོ་ཆེ་ལྟ་བུའོ།།",
            ""
        ],
        [
            "ཇི་ལྟར་ན་ནོར་བུ་ལས་དགོས་འདོད་ཐམས་ཅད་འབྱུང་བ་ལྟར། ",
            "འཇམ་དཔལ་ཡ་མཱནྟ་ཀའི་ཐུགས་ཡང་དག་པའི་ཡེ་ཤེས་ནི་ཆོས་ཐམས་ཅད་འབྱུང་བའི་ངོ་བོར་གནས་ཤིང་",
            "ཡེ་ནས་རྣམ་དག་འཕོ་འགྱུར་མེད་པའི་ཕྱིར་ན་",
            "ཆོས་ཐམས་ཅད་ཡ་མཱནྟ་ཀའི་ཐུགས་ཀ་ན་གནས་ཞེས་བྱའོ།། ",
            "གཉིས་པ་",
            "གནས་པའི་འཁོར་ལོ་ཞེས་བྱ་བ་དེ་གང་ཡིན་སྙམ་ན་",
            "རང་གི་སེམས་ཉིད་བདེ་བ་ཆེན་པོ་བྱང་ཆུབ་ཀྱི་སེམས་དེ་ཉིད་ལ་གནས་པའི་འཁོར་ལོ་ཞེས་བྱ་།",
            "གང་གི་ཕྱིར་ན་དེ་ཁོ་ནར་ཆོས་ཐམས་ཅད་འདུས་ཤིང་འུབ་ཆུབ་པའི་ཕྱིར་རོ། །",
            "ཇི་ལྟར་འདུས་ན་",
            "སྐབས་འདིར་རྣམ་གཞག་རྣམ་པ་བརྒྱད་ཀྱིས་བསྟན་ཏེ",
            "སྐུ་གསུམ་གནས་པ་དང༌། ",
            "ཡེ་ཤེས་བཞི་གནས་པ་དང༌། ",
            "འཁོར་འདས་གཉིས་གནས་པ་དང༌། ",
            "བདེན་པ་གཉིས་གནས་པ་དང། ",
            "ལྟ་སྤྱོད་གཉིས་གནས་པ་དང༌། ",
            "ཐབས་ཤེས་གཉིས་གནས་པ་དང༌། ",
            "ཞི་ལྷག་གཉིས་གནས་པ་དང༌། ",
            "ཤེར་ཏིང་གཉིས་གནས་པའོ།། ",
            "དང་པོ་སྐུ་གནས་པའི་ཚུལ་ནི། ",
            "རང་གི་བྱང་ཆུབ་སེམས་རིག་པའི་རྒྱལ་པོ་རང་དབང་དུ་གྱུར་པའི་དུས་།",
            ""
        ],
        [
            "ཕྱི་ནང་སྣང་སྲིད་ཀྱིས་བསྡུས་པའི་ཆོས་ཐམས་ཅད་ནི་",
            "རང་སེམས་ལས་བྱུང་ཞིང་སེམས་ནི་དེ་ཐམས་ཅད་ཀྱི་འབྱུང་གནས་ཡིན་།",
            "སེམས་ཀྱི་ངོ་བོའམ་རང་བཞིན་རིག་སྟོང་གཉིས་སུ་མེད་པའི་ཡེ་ཤེས་ཆེན་པོ་དེ་ཁོ་ན་ལས་མི་འདའ་བ་ཡིན་པས། ",
            "དེ་ལྟར་མངོན་དུ་གྱུར་པ་ལ་ཆོས་ཀྱི་སྐུ་ཞེས་བརྗོད་ཀྱི་དེ་ལས་གཞན་དུ་ཅུང་ཟད་ཀྱང་མེད་དོ།།",
            "དེའི་ཚེ་འདོད་ཡོན་ལྔ་མ་བཀག་པར་ཇི་ལྟར་འདོད་པ་བཞིན་ལོངས་སྤྱོད་པའི་དབང་ཟད་པ་མེད་པ་ཐོབ་པ་ནི་ལོངས་སྤྱོད་རྫོགས་པའི་སྐུ་ཞེས་བྱའོ།།",
            "དེ་བཞིན་དུ་བདག་ཉིད་ཐམས་ཅད་ཀྱི་ལུས་སུ་སྤྲུལ་ཞིང་ཡིད་ཀྱིས་ཇི་ལྟར་འདོད་པ་བཞིན་དབང་བསྒྱུར་བ་ནི་སྤྲུལ་པའི་སྐུ་ཞེས་བྱ་།",
            "དེ་ལྟར་སྐུ་གསུམ་པོ་རང་ལ་རང་ཆས་སུ་གནས་པ་ནི་སྐུ་གནས་པའོ།། ",
            "གཉིས་པ་ཡེ་ཤེས་བཞི་གནས་པ་ནི། ",
            "རང་སེམས་ནམ་མཁའ་བཞིན་དུ་སྟོང་ལ་སྟོང་བཞིན་དུ་སྣང་བའི་སྣང་སྟོང་ཟུང་འཇུག་གི་ཆོས་ཉིད་མངོན་སུམ་སྣང་ལ་མ་ཞེན་པ་དེ་ལ་ནི་ཆོས་དབྱིངས་ཡེ་ཤེས་ཞེས་བྱའོ།།",
            ""
        ],
        [
            "དེའི་ངང་ལས་འཕྲོ་འདུ་ལ",
            "ས་ཀྱི་ཕྱག་རྒྱ་སྣ་ཚོགས་པ་བྱེད་པའི་དུས་ན་",
            "དངོས་པོ་ཐམས་ཅད་མེ་ལོང་གི་གཟུགས་བརྙན་དང་འདྲ་བར་",
            "ཇི་ལྟར་བལྟས་པ་ལྟར་སྣང་ཡང་དངོས་པོར་གྲུབ་པ་མེད་པར་ངང་གིས་རྟོགས་པ་ནི་",
            "མེ་ལོང་ལྟ་བུའི་ཡེ་ཤེས་སོ།།",
            "རང་གི་བྱང་ཆུབ་ཀྱི་སེམས་།",
            "ཕུང་ལྔ་དབང་ལྔ་རྣམ་ཤེས་ལྔ་ཡུལ་ལྔ་ཁ་དོག་ལྔ་ཡབ་ལྔ་ཡུམ་ལྔ་སོགས་ཡེ་ནས་",
            "གནས་ཤིང་དེ་དག་མཉམ་ལ་སོ་སོར་མ་འདྲེས་པའི་ཚུལ་ཤེས་པ་ནི་",
            "སོ་སོར་རྟོགས་པའི་ཡེ་ཤེས་སོ།།",
            "ཆོས་ཐམས་ཡེ་ནས་མ་བཙལ་མ་བསྒྲུབས་པར་རྣམ་པར་གྲོལ་བའི་",
            "རང་བཞིན་དུ་གཟོད་ནས་ལྷུན་གྱིས་གྲུབ་པར་རྟོགས་པ་ནི་བྱ་བ་གྲུབ་པའི་ཡེ་ཤེས་།",
            "དེ་ལྟར་ཡེ་ཤེས་བཞི་ཡང་རང་གི་བྱང་ཆུབ་ཀྱི་སེམས་ལ་ཡེ་ནས་",
            "རང་བབ་ཀྱིས་གནས་པའོ།།",
            ""
        ],
        [
            "གསུམ་པ་འཁོར་འདས་གཉིས་གནས་པ་ནི། ",
            "འཁོར་བ་དང་མྱ་ངན་ལས་འདས་པ་གཉིས་སུ་སྣང་བ་ཡང༌། ",
            "རང་སེམས་ལ་དེ་དང་དེའི་རྣམ་པར་སྣང་བར་ཟད་ལ",
            "ཇི་ལྟར་སྣང་བ་དེ་ནི་རང་གི་སེམས་ཀྱི་སྣང་བ་སེམས་ཀྱི་ཆོ་འཕྲུལ་ཙམ་དུ་ཟད་ཅིང༌། ",
            "སེམས་རང་ཉིད་འཁོར་འདས་ལྟར་སྣང་གི །",
            " དེ་ལས་ལོགས་སུ་འཁོར་འདས་ཞེས་བྱ་བ་རང་གི་ངོ་བོས་གྲུབ་པ་རྡུལ་ཙམ་མེད་པར་ངེས་ཤིང་",
            "དེ་ཡང་བྱང་ཆུབ་ཀྱི་སེམས་དོན་དམ་པའི་དབྱིངས་སུ་མཐར་ཐུག་པས་ན་",
            "འཁོར་འདས་གཉིས་ཀྱང་དེར་གནས་པའོ།། ",
            "བཞི་པ་བདེན་པ་གཉིས་གནས་པ་ནི། ",
            "ཆོས་ཐམས་ཅད་དོན་དམ་པར་བྱང་ཆུབ་སེམས་སུ་མཐར་ཐུག་པ་ནི་",
            "དོན་དམ་བདེན་པ་དང༌། ",
            "དེའི་རྩལ་སྣང་ལས་སྣང་བས་བསྡུས་པའི་ཆོས་ཐམས་ཅད་ཀྱང་",
            "ཀུན་རྫོབ་ཙམ་དུ་མ་འདྲེས་པར་སྣང་བ་ནི་ཀུན་རྫོབ་བདེན་པ་།",
            "དེ་ལྟར་བདེན་པ་གཉིས་རང་གི་བྱང་ཆུབ་ཀྱི་སེམས་ལ་ཡེ་ནས་གནས་པའོ།། ",
            "ལྔ་པ་ལྟ་སྤྱོད་གཉིས་གནས་པ་ནི། ",
            "ལྟ་བ་ནི་མིག་དང་འདྲ་སྟེ་ཡུལ་གྱི་ཉེས་སྐྱོན་ཐམས་ཅད་གདར་ཤ་གཅོད་།",
            "སྤྱོད་པ་ལས་དང་འདྲ་སྟེ་ལས་སོ་སོའི་བྱ་བ་གང་ཡིན་ཆུད་མ་ཟོས་པར་སྤྱོད་པའི་",
            "ལྟ་སྤྱོད་ཀྱི་མཐའ་ནི་གང་ཞེ་།",
            ""
        ],
        [
            "ཆོས་ཐམས་ཅད་སྙིང་པོ་ཆོས་ཉིད་བྱང་ཆུབ་སེམས་སུ་ཤེས་པ་ནི་ལྟ་བའི་མཐར་ཐུག་པ་ཡིན་།",
            "ལྟ་བ་དེ་ལྟ་བུའི་ངང་ནས་",
            "གང་སྤྱོད་ཆོས་ཉིད་དང་མི་འགལ་མི་འབྲལ་བར་སྤྱོད་པ་ནི་སྤྱོད་པའི་རྒྱལ་པོ་།",
            "དེ་ལྟ་བུའི་ལྟ་སྤྱོད་ཀྱང་གཞན་ན་མེད་།",
            "རང་གི་བྱང་ཆུབ་ཀྱི་སེམས་ལ་ཡེ་ནས་གནས་པའོ།། ",
            "དྲུག་པ་ཐབས་ཤེས་གཉིས་གནས་པ་ནི། ",
            "རང་གིས་བྱས་པའི་ལས་ཐམས་ཅད་སྙིང་པོ་བྱང་ཆུབ་ཀྱི་སེམས་ལས་བྱུང་།",
            "དེའི་ངང་ལས་མ་འདས་པར་ཤེས་པ་ནི་ཤེས་རབ། ",
            "དེ་ཉིད་རང་བཞིན་མེད་པར་སྤྱོད་པ་ནི་ཐབས་།",
            ""
        ],
        [
            "ཐབས་དང་ཤེས་རབ་དག་ཀྱང་རང་གི་བྱང་ཆུབ་ཀྱི་སེམས་ལ་རང་ཆས་སུ་གནས་པའོ།། ",
            "བདུན་པ་ཞི་ལྷག་གཉིས་གནས་པ་ནི། ",
            "ཆོས་ཐམས་ཅད་ཀྱི་རང་བཞིན་བྱང་ཆུབ་ཀྱི་སེམས་ཀྱི་ངང་དུ་གནས་པའི་",
            "ཏིང་ངེ་འཛིན་ནི་ཞི་གནས་དང༌། ",
            "དེ་ལྟ་བུར་རྟོགས་པའི་ཤེས་རབ་ཀྱིས་ཆོས་ཐམས་ཅད་ལ་",
            "ཕྱིན་ཅི་མ་ལོག་པར་སྤྱོད་པ་ནི་ལྷག་མཐོང་།",
            "ཞི་ལྷག་ཀྱང་རང་གི་བྱང་ཆུབ་ཀྱི་སེམས་ལ་ཡེ་ནས་གནས་པའོ།། ",
            "བརྒྱད་པ་ཤེར་ཏིང་གཉིས་གནས་པ་ནི། ",
            "རྣལ་འབྱོར་པའི་གསང་བའི་ཡོ་བྱད་གཉིས་སུ་གྲགས་པ་ནི་",
            "ཤེས་རབ་དང་ཏིང་ངེ་འཛིན་།",
            "ཏིང་ངེ་འཛིན་གྱིས་སེམས་ལས་སུ་རུང་བ་ལས་ཡོན་ཏན་ཐམས་ཅད་འབྱུང་།",
            "ཤེས་རབ་ཀྱིས་ཕྱིན་ཅི་མ་ལོག་པར་སྤྱོད་པའི་ལོངས་སྤྱོད་རྫོགས་པའི་མངའ་དབང་ཆེན་པོ་འབྱོར་པས་ན་",
            "འདི་དག་རྣལ་འབྱོར་པའི་ཡོ་བྱད་ཆེན་པོའོ།།",
            ""
        ],
        [
            "དེ་གཉིས་ཀྱང་ཡེ་ནས་ཞི་ལྷག་ཟུང་དུ་འབྲེལ་བའི་རང་རིག་པ་བྱང་ཆུབ་ཀྱི་སེམས་ལ་ངང་གིས་གནས་པའོ།།",
            "དེ་ལྟར་རྣམ་གཞག་རྣམ་པ་བརྒྱད་པོ་འདིས་ཆོས་ཐམས་ཅད་བྱང་ཆུབ་སེམས་ཀྱི་ངོ་བོར་གནས་པའི་ཚུལ་བཤད་པའོ།།",
            "འཁོར་ལོ་ཞེས་པ་",
            "ཐུགས་ཡང་དག་པའི་ཡེ་ཤེས་དེ་ལྟ་བུ་མཐའ་གང་དུའང་མ་ངེས་པས། ",
            "ཆོས་ཐམས་ཅད་ཕར་དགག་སྒྲུབ་རིས་ཆད་མེད་པར་སྣ་ཚོགས་སུ་འཕྲུལ་ཞིང་",
            "རྒྱུན་མ་ཆད་པར་འཁོར་བས་འཁོར་ལོ་ཞེས་བྱའོ།།",
            "རྣམ་པ་གཅིག་ཏུ་ན་འཁོར་ལོའི་ལས་ནི་གཅོད་པའི་དོན་།",
            "འཁོར་ལོ་གསང་བའི་མཛོད་ཅེས་བྱ་བའི་ལུང་ལས། །",
            "འཇམ་དཔལ་ཐུགས་ཀྱི་ཡེ་ཤེས་འཁོར་ལོ་ཡིས། །",
            "སྲིད་གསུམ་འཁོར་བའི་རྨོངས་པ་རྩད་ནས་གཅོད། །",
            "ཅེས་པ་ལ་སོགས་པ་གསུངས་པ་བཞིན་ནོ།།",
            ""
        ],
        [
            "གཉིས་པ་སྲིད་པའི་འཁོར་ལོ་ནི། ",
            "ཡ་མཱནྟ་ཀའི་ལྟེ་བ་ན་གནས་པ་ཞེས་བྱ་།",
            "དཔེ་ས་མདོའི་མཁར་བཟང་པོ་ལྟ་བུའོ།།",
            "ཇི་ལྟར་ན་རྡོ་རྗེའི་མཁར་བཟང་པོ་དེར་ཡུལ་ཁམས་པ་དག་འདུག་པའི་",
            "གནས་ཡོད་པས་དེར་ཞུགས་ན་",
            "རང་ཉིད་གཞན་གྱིས་མི་ཚུགས་པ་སོགས་ཇི་ལྟར་བྱ་བའི་དབང་ཡོད་པ་ལྟར་",
            "འཇམ་དཔལ་ཡ་མཱནྟ་ཀ་དང་གཉིས་སུ་མེད་པའི་སྐུ་བརྙེས་པའི་དུས་།",
            "ཁམས་གསུམ་སྲིད་གསུམ་ལུས་ངག་ཡིད་གསུམ་རྩ་རླུང་ཐིག་གསུམ་ལ་སོགས་པ། ",
            "སྲིད་པ་གསུམ་གྱིས་བསྡུས་པའི་ཆོས་ཐམས་ཅད་ལ་",
            "འཇམ་དཔལ་ཡ་མཱནྟ་ཀའི་ལོངས་སྤྱོད་རྫོགས་པའི་སྐུས་དབང་བྱེད་པའི་ཕྱིར་ཏེ་",
            "ཐམས་ཅད་དེའི་སྐུའི་ངང་དུ་རྫོགས་པའི་ཕྱིར་རོ། །",
            "དེ་ལྟར་ཡང་འདུལ་ལུང་ལས། ",
            "ང་ལས་སྲིད་པ་གསུམ་པོ་བྱུང༌།།",
            "ང་ནི་ཐམས་ཅད་ཀུན་གྱི་རྗེ། །",
            "ཞེས་སོགས་གསུངས་པ་བཞིན་ནོ།།",
            ""
        ],
        [
            "དེའི་ཕྱིར་ཕྱི་ལྟར་ན་",
            "ལས་ཀྱི་གཤིན་རྗེའི་རྒྱལ་པོའི་ལྟོ་བ་ན་སྲིད་པ་གསུམ་གནས་པས་ཁམས་གསུམ་གྱི་སེམས་ཅན་རྣམས་",
            "ཚེའི་དུས་བྱེད་པའི་ཚེ་ན་",
            "རྣམ་པར་ཤེས་པ་ཁོའི་ལག་ཏུ་མི་འགྲོ་མི་སྲིད་པས་",
            "སྲིད་པ་གསུམ་གྱི་སྲོག་དབུགས་ཀྱི་བདག་པོ་ཡིན་ཞིང༌",
            "གཤིན་པོ་རྣམས་ཀྱི་རྗེར་གྱུར་པ་དེ་དག་ཀྱང༌། ",
            "རྟགས་ཀྱི་ཕྱག་རྒྱར་བསྟན་པའི་སྐུ་གང་གི་ལྟོ་བ་ན་གནས་ཤིང་",
            "ཐ་མལ་པའི་གཤིན་རྗེའི་གཤེད་དུ་གྱུར་པ་འཁོར་འདས་ཐམས་ཅད་ཀྱི་བདག་པོ། ",
            "དེའི་གོང་ན་གཞན་མེད་པ་ནི་ཡང་དག་པའི་ཡེ་ཤེས་ཀྱི་སྐུ་འཇམ་དཔལ་ཡ་མཱནྟ་ཀ་ཡིན་པའི་ཕྱིར་རོ། །",
            "ནང་ལྟར་ན་མངལ་ནས་སྐྱེས་པའི་སེམས་ཅན་རྣམས་དང་པོ་ལྟེ་བ་ནས་ཆགས་ཏེ",
            "ལས་རླུང་འཕོ་བའི་གཞི་ལྟེ་བ་ལ་བརྟེན་ནས་ཆགས་ཤིང་ལྟེ་བ་དེ་ནི་",
            "བཙོན་རའམ་ཟོ་ཆུའི་འཁྱུད་མོ་དང་འདྲ་བས་དེར་རྣམ་ཤེས་ཆགས་ནས་",
            "མི་འཆོར་བར་འཛིན་ཅིང་ནང་གི་འཕོ་བའི་དུས་ཀྱིས་སེམས་ཅན་རྣམས་རིམ་གྱིས་འཕོ་ཞིང་",
            "འཇོམས་པར་བྱེད་པ་ཡིན་ལ"
        ],
        [
            "གསང་བ་ལྟར་ན་ཡང་དག་པའི་ཡེ་ཤེས་དང་",
            "ཡེ་ཤེས་ཀྱི་རླུང་གི་བྱེད་པས་དུས་ཀྱི་དགྲ་དེ་དག་འཕོ་མེད་དུ་འཇོམས་པ་ནི་",
            "དཔལ་ཡ་མཱནྟ་ཀ་།",
            "དེས་ན་སྲིད་པའི་འཁོར་ལོ་ལྟེ་བ་ན་གནས་ཞེས་བྱའོ།། ",
            "དེ་ལ་འཁོར་ལོ་ཞེས་འདོགས་པ་ནི། ",
            "སྲིད་པ་གསུམ་གྱི་སེམས་ཅན་རྣམས་མ་རིག་ལོག་རྟོག་གི་འཁྲུལ་པས་",
            "གཟུང་འཛིན་ཞེན་ཆགས་བརྟས་ནས་གནས་གཅིག་ནས་",
            "གཅིག་ཏུ་འཁྲུལ་ཞིང་འཁོར་བས་ན་འཁོར་ལོ་ཞེས་བྱའོ།།",
            "དེ་ལྟར་ཤེས་ནས་སྲིད་པའི་འཁོར་ལོ་བསྐོར་བའི་འཕུལ་བྱེད་ཉོན་མོངས་པ་",
            "བརྒྱད་ཁྲི་བཞི་སྟོང་ཡང་དག་པའི་ཡེ་ཤེས་ཀྱིས་གཅོད་པར་བྱེད་པ་ནི་དེའི་ཉམས་ལེན་ནོ།། ",
            "གསུམ་པ་སྤྲུལ་པའི་འཁོར་ལོ་ནི། ",
            "ཡ་མཱནྟ་ཀའི་ཞབས་ཀྱི་འོག་ན་གནས་ཏེ་དཔེ་སྒྱུ་མ་མཁན་ལྟ་བུའོ།།",
            "ཇི་ལྟར་སྒྱུ་མ་མཁན་མཁས་པས་སྒྱུ་མའི་སྣང་བ་སྣ་ཚོགས་ཀྱི་རྣམ་པ་ཅི་བྱས་ཀྱང་",
            "དེ་དང་དེའི་རྣམ་པར་སྣང་ཞིང་",
            ""
        ],
        [
            "བྱ་བ་བྱེད་པ་ལྟར་སྟོན་པ་བཞིན། ",
            "འཇམ་དཔལ་ཡ་མཱནྟ་ཀའི་ཐུགས་ཉིད་ལས་མ་གཡོས་བཞིན་དུ། ",
            "འགྲོ་བ་རིགས་དྲུག་དང༌། ",
            "ཚོགས་དྲུག་དང༌། ",
            "རྒྱུད་དྲུག་དང༌། ",
            "སྤྲུལ་པ་དྲུག་དང༌། ",
            "འཁོར་ལོ་དྲུག་ཞབས་ཀྱིས་མནན་པར་སྣང་ཞིང༌",
            "ཐུགས་རྗེས་སྤྲུལ་སྐུ་ཐུབ་པ་དྲུག་གིས་རིགས་དྲུག་གི་གནས་སུ་དོན་མཛད་པར་སྟོན་།",
            "འདི་ནི་འགྱུར་མེད་བྱང་ཆུབ་སེམས་ཀྱི་དབྱིངས་ལས་རྩལ་སྣང་མ་འགག་པར་",
            "འཆར་བའི་དབང་གིས་རྟགས་ཀྱི་ཕྱག་རྒྱར་སྣང་བ་ཡ་མཱནྟ་ཀའི་སྐུའི་ཞབས་འོག་ཏུ་",
            "རིགས་དྲུག་མནན་པའི་ཚུལ་དུ་སྣང་བ་ལ་སྤྲུལ་པ་ཞེས་བྱ་ཞིང༌",
            "རིགས་དྲུག་སོ་སོའི་ལས་ཀྱི་རྣམ་པར་སྨིན་པའི་དབང་གིས་གཅིག་ནས་",
            "གཅིག་ཏུ་བརྒྱུད་ཅིང་འཁོར་བས་འཁྲུལ་འཁོར་ཞེས་བྱའོ།།",
            "དེ་ལྟར་རྟོགས་ནས་",
            "དེའི་བྱེད་ལས་འཁོར་བའི་དུག་ལྔ་འཇོམས་པའི་ཆོ་འཕྲུལ་མངོན་དུ་",
            "འབྱིན་པར་བྱ་བ་ནི་ཉམས་སུ་ལེན་ཚུལ་ལོ། །",
            " བཞི་པ་གཅོད་པའི་འཁོར་ལོ་ནི། ",
            "ཡ་མཱནྟ་ཀའི་སྐུའི་ཕྱག་ན་མཚོན་ཆའི་ཚུལ་དུ་བསྣམས་པ་།",
            ""
        ],
        [
            "དེའི་ངོ་བོ་ནི་ཕྲིན་ལས་ཡིན་ལ་དཔེ་མཚོན་ཆ་རྣོན་པོ་ལྟ་བུའོ།།",
            "ཇི་ལྟར་ན་མཚོན་ཆ་རྣོན་པོས་གང་ལ་བཏབ་པ་ཐོགས་མེད་དུ་གཅོད་པ་ལྟར། ",
            "ཡ་མཱནྟ་ཀའི་ཕྱག་མཚན་གྱི་འཁོར་ལོ་ལས་",
            "ཕྲིན་ལས་རྣམ་པ་བཞིས་རང་རང་གི་འགལ་ཟླ་གཅོད་པར་བྱེད་དེ",
            "ཞི་བའི་དུས་སུ་མེ་ཆུ་དུག་མཚོན་དམག་མུ་གེ་དགྲ་དུས་མིན་འཆི་བ་སྟེ་འཇིགས་པ་བརྒྱད་པོ་གཅོད་ཅིང་ཞི་བར་།",
            "རྒྱས་པའི་དུས་སུ་ཚེ་རིང་དབང་ཆེ་བཀྲ་ཤིས་གཟི་མདངས་ཆེ་བ་འཁོར་མང་ལོངས་སྤྱོད་ཆེ་བའི་བར་དུ་",
            "གཅོད་པ་གཅོད་ཅིང་དེ་དྲུག་པོ་རྒྱས་པས་འབྱོར་པ་དྲུག་ལྡན་དུ་།",
            "དབང་གི་དུས་སུ་གདུལ་བྱ་དེ་དག་གིས་བདག་ལ་ཕ་མ་ལྟ་བུར་མོས་པ། ",
            "རྗེ་བོར་མོས་པ། ",
            "གཙོ་བོར་མོས་པ། ",
            "སློབ་དཔོན་ལྟ་བུའི་ཚུལ་དུ་མོས་པར་བྱས་ནས་",
            "མི་གུས་པ་གཅོད་ཅིང་དབང་དུ་།",
            ""
        ],
        [
            "དྲག་པོའི་དུས་སུ་བསྟན་པ་ལ་གནོད་པའི་དགྲ་དང་",
            "བགེགས་ཐམས་ཅད་ཚར་གཅོད་པར་བྱེད་པས་གཅོད་པ་ཞེས་བྱ་།",
            "ཕྲིན་ལས་སྣ་ཚོགས་སུ་འཕྲུལ་ཞིང་འཁོར་བས་འཁོར་ལོ་ཞེས་བྱའོ།།",
            "དེ་ལྟར་འཁོར་ལོ་བཞི་པོ་དེ་ཡང་གནས་པའི་འཁོར་ལོ་སེམས་ལ་འདུས་།",
            "སེམས་ལ་སེམས་འདུས་ཆོས་ཀྱི་སྐུ །",
            "ཞེས་དང༌། ",
            "སྲིད་པའི་འཁོར་ལོ་ལུས་ལ་འདུས་།",
            "ལུས་མེད་ལུས་ཏེ་ལུས་ཀྱི་མཆོག །",
            "ཅེས་དང༌། ",
            "སྤྲུལ་པའི་འཁོར་ལོ་ཞབས་ལ་འདུས་།",
            "གོམ་པ་བགྲོད་པས་རིགས་དྲུག་མནན།།",
            ""
        ],
        [
            "ཞེས་དང༌། ",
            "གཅོད་པའི་འཁོར་ལོ་ཕྱག་མཚན་ཏེ།།",
            "ཕྲིན་ལས་བཞི་ཡིས་དངོས་པོ་གཅོད། །",
            "ཅེས་གསུངས་སོ།།",
            "དེ་ལྟར་འཁོར་ལོ་རྣམ་པ་བཞི་པོ་བསྡུས་ན་དོན་རྟགས་གཉིས་སུ་འདུ་།",
            "དོན་ནི་གནས་པའི་འཁོར་ལོ་ལ།།",
            "རྟགས་ནི་འཁོར་ལོ་གསུམ་དུ་བཞེད།།",
            "ཅེས་གསུངས་ཤིང༌། ",
            "དེ་ལ་དོན་ལྟ་བ་ཡིན་།",
            ""
        ],
        [
            "ཆོས་ཐམས་ཅད་ཀྱི་འབྱུང་གནས་དང་ངོ་བོར་གྱུར་པ་ཆོས་ཉིད་བྱང་ཆུབ་ཀྱི་སེམས་བསྟན་པའི་ཕྱིར་རོ། །",
            "རྟགས་ནི་ཕྲིན་ལས་ཡིན་།",
            "སྲིད་པའི་འཁོར་ལོ་ནི་ཕྲིན་ལས་ཀྱི་ཡུལ་དང༌། ",
            "སྤྲུལ་པའི་འཁོར་ལོ་ནི་ཕྲིན་ལས་ཀྱི་གཞི་ཆོ་འཕྲུལ་སྣང་བ་དང༌། ",
            "གཅོད་པའི་འཁོར་ལོ་ནི་ཕྲིན་ལས་དངོས་ཡིན་པའི་ཕྱིར་རོ། །",
            "དེས་ན་ལྟ་བ་གཅིག་དང་སྤྱོད་པ་གསུམ་པོ་དེ་ལྟ་བུ་ཡ་མ་བྲལ་ན་",
            "གསང་སྔགས་ཀྱི་དོན་ཁོང་དུ་ཆུད་ཀྱི། ",
            "ཚིག་ཙམ་དུ་གསང་སྔགས་ཞེས་བྱ་བ་དང༌། ",
            "ལྟ་སྤྱོད་ཅེས་གྲགས་ཀྱང༌། ",
            "བསླབ་པའི་མཐའ་དྲུག་རྫོགས་ཤིང་ཡོ་བྱད་གཉིས་ལ་ལོངས་མ་སྤྱད་ན་",
            "གསང་སྔགས་འཛིན་པར་རློམ་ཡང་རྣལ་འབྱོར་པ་དང་ཆོས་སུ་འཛོལ་བར་གསུངས་སོ།། ",
            "གཉིས་པ་གཅོད་པའི་འཁོར་ལོ་ཁྱད་པར་དུ་བཤད་པ་ནི། ",
            "ཇི་སྐད་དུ། ",
            "གཤིན་རྗེ་གྲུབ་ན་འཁོར་ལོ་བསྐོར།།",
            "ཞེས་གྲགས་པ་བཞིན་དུ། ",
            "གཤིན་རྗེའི་གཤེད་ཀྱི་རྒྱུད་འདིར་འཁྲུལ་འཁོར་གྱི་ཚུལ་མཐའ་དག་བསྟན་པས་ན་དེའི་རྣམ་གཞག་ཅུང་ཟད་བརྗོད་པར་བྱ་སྟེ",
            ""
        ],
        [
            "དེ་ཡང་གཅོད་པའི་འཁོར་ལོ་ནི་ཡ་མཱནྟ་ཀའི་ཕྱག་མཚན་གྱི་ཕྲིན་ལས་སུ་བཤད་།",
            "རྣལ་འབྱོར་པ་རྣམས་ཀྱི་ཉམས་སུ་ལེན་པའི་ཚེ་ན་འཁྲུལ་འཁོར་ལ་བརྟེན་ནས་",
            "ལས་སྒྲུབ་པ་དེ་ལ་གཅོད་པའི་འཁོར་ལོར་བཤད་པའི་ཕྱིར། ",
            "དེ་ལྟ་བུའི་གཅོད་པའི་འཁོར་ལོ་ལ་གཉིས་།",
            "ཐོག་འདྲ་དང་ལྕགས་འདྲ་གཉིས། ",
            "དང་པོ་ཐོག་གིས་བྲག་ལ་སོགས་པ་གང་ཡང་ཐོགས་མེད་དུ་འཇོམས་པ་ལྟར་",
            "སྔགས་གཅིག་གིས་ལས་ཐམས་ཅད་ཐོགས་རྡུགས་མེད་པར་",
            "མྱུར་དུ་བྱེད་པ་གནམ་ཐོག་ཆེན་མོ་ཞེས་གྲགས་སོ།།",
            "གཉིས་པ་ལྕགས་ཀྱི་མཚོན་སྣ་ཚོགས་རྡེག་པ་ལྟར། ",
            "སྔགས་མང་པོ་ལས་གཅིག་མ་གྲུབ་བར་ཡང་ཡང་བརྡེག་པ་།",
            "རྡོ་སྒྱོགས་ཆེན་པོ་དང་འདྲའོ།།",
            ""
        ],
        [
            "ལྕགས་འདྲའི་འཁྲུལ་འཁོར་ལ་འཁྲུལ་འཁོར་དང༌། ",
            "འཁོར་ལོ་ཉི་མ་བཞི་པ་རྐྱང་པ་བསྐོར་བའོ།།",
            "དང་པོ་འཁྲུལ་འཁོར་ལ་གཉིས་ཏེ་འཁྲུལ་འཁོར་ཆེན་པོ་གསང་བ་དགུ་།",
            "འཁྲུལ་འཁོར་ཆུང་ངུ་ཕྱི་ནང་དྲུག་བསྐོར་རོ། །",
            "དང་པོ་ལ་འཁྲུལ་འཁོར་བསྐོར་བ་འཁྲུགས་སྡེབ་གཞུང་བསྲང་བ་གསུམ། ",
            "དང་པོ་འཁྲུལ་འཁོར་བསྐོར་བ་ལ་དྲུག་།",
            "འོད་ཟེར་རྣམ་པ་བརྒྱད་དུ་འཁྲུལ་འཁོར་བསྐོར་བ། ",
            "འཁོར་ལོ་འཁྲུལ་འཁོར་བཞིར་བསྐོར་བ། ",
            "བཟློག་ལུགས་བཅུར་འཁྲུལ་འཁོར་བསྐོར་བ། ",
            "ཕྱི་ནང་གསང་བ་དགུར་བསྐོར་བ། ",
            "རྒྱུ་རྡོ་རྗེ་རྒྱ་གྲམ་དུ་བསྐོར་བ། ",
            "མགར་བ་ལས་ཀྱི་དོན་དུ་འཁྲུལ་འཁོར་བསྐོར་བ་།",
            "དེ་རྣམས་ཀྱི་བཟླས་ཐབས་ནི་འཁོར་ལོ་དཀའ་གཅོད་སྒྲོན་མེར་ཤེས་པར་བྱའོ།།",
            "གཉིས་པ་འཁྲུགས་སྡེབ་ནི། ",
            "མེ་ལོང་ཆེ་ཆུང་གཉིས། ",
            "མཚོན་རྡེབ་ཆེ་ཆུང་གཉིས། ",
            "དམིགས་བསལ་ཆེ་ཆུང་གཉིས། ",
            "ལྡེའུ་མིག་ཆེ་ཆུང་གཉིས་ཏེ་བརྒྱད་དོ།།",
            ""
        ],
        [
            "གསུམ་པ་གཞུང་བསྲང་བ་ནི། ",
            "སྐུའི་སྒྲུབ་པའི་མདོ་བྱང༌། ",
            "གསུང་གི་སྒྲུབ་པ་ཁ་ཐུན། ",
            "ཐུགས་ཀྱི་སྒྲུབ་པ་གསོད་བྱེད། ",
            "ཡོན་ཏན་གྱི་སྒྲུབ་པ་ལས་བཅུ། ",
            "ཕྲིན་ལས་ཀྱི་སྒྲུབ་པ་ལས་བཞིའོ།།",
            "རྩ་བ་གསུམ་ནི། ",
            "ཁམས་གསུམ་དབང་སྡུད་ཆེ་འབྲིང་ཆུང་གསུམ། ",
            "ཁ་སྐོང་གསུམ་ནི། ",
            "སྒྲོལ་བའི་མདུང་ཐུང༌། ",
            "གསོད་པའི་སྤུ་གྲི །",
            "སྤུ་གྲི་ནག་པོ་གསུམ། ",
            "སྡུད་པ་གསུམ་ནི། ",
            "ཁམས་གསུམ་དབང་།",
            "སྲོག་མཇུག་།",
            "ལས་ཀྱི་མཐའ་སྡུད་གསུམ་མོ། །",
            "ལས་གང་ཡང་མ་གྲུབ་ན་མཐར་ཐུག་གསུམ་།",
            "འཆི་བདག་དྲག་པོ་དམོད་ལ་བོར་བ། ",
            "གཤེད་པོ་ལྟོ་བ་དཀྲུག་པ། ",
            "ཕྱིན་ཅི་ལོག་གཉིས་ཀྱིས་གནད་ལ་དབབ་པ་།",
            "ཉིན་བཞི་པའི་ཕྱིན་ཅི་ལོག་གིས་ཕོ་གནད་ལ་དབབ་པ། ",
            "ནུབ་རེ་ལ་ཕྱིན་ཅི་ལོག་གིས་མོ་གནད་ལ་དབབ་པའོ།།",
            ""
        ],
        [
            "དེ་ལྟ་བུའི་འཁྲུལ་འཁོར་ཐམས་ཅད་ཀྱི་དོན་བསྡུས་ན་",
            "ལྟ་བ་དོན་གྱི་འཁྲུལ་འཁོར་དང་སྤྱོད་པ་རྟགས་ཀྱི་འཁྲུལ་འཁོར་གཉིས། ",
            "དང་པོ་སྙིང་པོ་བྱང་ཆུབ་སེམས་རིག་པ་རང་བྱུང་གི་ཡེ་ཤེས་འཁྲུལ་འཁོར་དུ་གནས་པ་དང༌། ",
            "འཁྲུལ་དམིགས་སུ་གནས་པ་དང༌། ",
            "དམིགས་བསལ་དུ་གནས་པ་དང༌། ",
            "འཁྲུལ་པའི་མེ་ལོང་དུ་གནས་པ་རྣམས་ནི་ལྟ་བ་དོན་གྱི་འཁྲུལ་འཁོར་།",
            "འཁོར་ལོ་གསང་བའི་མཛོད་འབྱེད་པའི་ལྡེའུ་མིག་གོ། ",
            "གཉིས་པ་སྤྱོད་པ་རྟགས་ཀྱི་འཁྲུལ་འཁོར་ནི། ",
            "དམ་ཅན་རྟགས་ཀྱི་འཁྲུལ་འཁོར་དང༌། ",
            "དགེ་སྡིག་ལས་ཀྱི་འཁྲུལ་འཁོར་གཉིས། ",
            "དང་པོ་།",
            "བཅུ་བདུན་པ་ཚོགས་བརྒྱད་ཀྱི་སྔགས་དང༌། ",
            "སུམ་ཅུ་རྩ་གཉིས་པའི་ངོ་བོར་གནས་པ་།",
            "འཇིག་རྟེན་ལས་འདས་པའི་གཤིན་རྗེ་སྟོང་གི་ངོ་བོར་གནས་པ་དང་",
            "སྙིང་པོར་གནས་པ་དང༌། ",
            "འཇིག་རྟེན་པའི་བླ་སྲོག་གི་ངོ་བོར་བསྟན་པ་དང༌། ",
            "སྙིང་པོར་བསྟན་པའོ།།",
            "གཉིས་པ་དགེ་སྡིག་ལས་ཀྱི་འཁྲུལ་འཁོར་།",
            ""
        ],
        [
            "གསོ་བ་ཡོན་ཏན་གྱི་འཁྲུལ་འཁོར་དང༌། ",
            "གསོད་པ་ཕྲིན་ལས་དྲག་པོའི་འཁྲུལ་འཁོར་དང༌། ",
            "ཆོ་འཕྲུལ་གྱི་འཁྲུལ་འཁོར། ",
            "ཆུ་འཁྱག་སེར་བའི་འཁྲུལ་འཁོར། ",
            "ཐོག་སེར་སྐར་མདའི་འཁྲུལ་འཁོར་ལ་སོགས་པ་བསམ་གྱིས་མི་ཁྱབ་ཀྱང༌། ",
            "དེ་དག་ལས་བརྒྱ་རྩ་བརྒྱད་དུ་འདུས་ཤིང༌། ",
            "དེ་ཡང་བསྡུ་ན་ལས་བཅུར་འདུས་ཏེ",
            "ཞི་བ་ཟླ་བའི་དཀྱིལ་འཁོར་དུ་བསྐོར་བ། ",
            "རྒྱས་པ་གླང་ཆེན་རྒྱབ་ཏུ་བསྐོར་བ། ",
            "དབང་བཙུན་མོའི་མཁར་བསྐོར་བ། ",
            "བསད་པ་གཤིན་རྗེའི་ལྟོ་བར། ",
            "འགུག་འདྲེན་སེངྒེའི་སྙིང་གར། ",
            "དབྱེ་བ་རྟ་གླང་འཐབ་པའི་བར་དུ། ",
            "བསྐྲད་པ་རྔ་མོའི་འཕོངས་སུ། ",
            "སྨྱོ་འབོག་ཤན་དམར་གྱི་རྒྱབ་ཏུ། ",
            "ལྐུག་པ་ལུག་གི་ཁོག་པར། ",
            "མནན་པ་རི་རབ་རྨང་དུ་བསྐོར་བ་།",
            "དེ་དག་ཀྱང་ཡེ་ཤེས་ཟླ་བར་ཞི་བའི་ལས་འགྲུབ་པའི་ནུས་པ་།",
            "འཇིག་རྟེན་ཟླ་བར་ཞི་ལས་མྱུར་དུ་འགྲུབ་པའི་ནུས་པ་།",
            "ཐ་མལ་གྱི་ཟླ་བ་ལ་ཞི་ལས་འགྲུབ་པའི་ཆ་མཐུན་།",
            ""
        ],
        [
            "བྱིན་རླབས་ཀྱི་ཟླ་བར་ཐོབ་ཤོར་མེད་པས་ན་ཞི་བ་ཟླ་བའི་དཀྱིལ་དུ་བསྐོར་བས་",
            "བསྒྲུབ་བྱ་གང་ལའང་ཐེ་ཚོམ་མེད་པ་དེ་བཞིན་གཞན་དགུ་པོ་ལའང་རྒྱུ་མཚན་བཞི་པོ་སྦྱར་ཏེ་",
            "ཤེས་པར་བྱའོ།།",
            "ལས་བཅུ་པོ་དེ་དག་ཀྱང་བསྡུ་ན་ཞི་རྒྱས་དབང་དྲག་བཞིར་འདུས་།",
            "དེ་བཞི་ཡང་གསོ་གསད་གཉིས་སུ་འདུས་།",
            "ཞི་རྒྱས་ཀྱིས་གསོ་བའམ་རྗེས་སུ་འཛིན་པ། ",
            "དབང་དྲག་གིས་གསོད་པའམ་ཚར་གཅོད་པར་བྱེད་དོ།། ",
            "གཉིས་པ་ཐོག་འདྲའི་འཁྲུལ་འཁོར་ནི། ",
            "ཀ་བ་བཞི་དང་གདུང་མ་དྲུག་།",
            ""
        ],
        [
            "འཁྲུལ་འཁོར་ཆུང་ངུའོ།།",
            "ཀ་བ་བཞི་ནི་ཉི་མ་བཞི་པའི་ལས་ཀྱི་གང་འཚམ་ཆེན་པོ་བཞི་ལ་བྱའོ།།",
            "གདུང་མ་དྲུག་ནི། ",
            "ཕྱི་ནང་གསང་བ་དྲུག་ལ་བྱའོ།།",
            "དེ་ཡང་ལྕགས་འདྲ་ནི་ཕྱི་ནང་གསང་བ་དགུ་བསྐོར་གྱི་གཞུང་།",
            "ཕྱིའི་ཕྱི་ནང་གསང་བ་དང༌། ",
            "ནང་གི་ཕྱི་ནང་གསང་བ་དང༌། ",
            "གསང་བའི་ཕྱི་ནང་གསང་བའོ།།",
            "དེ་ལ་བསྐོར་ལུགས་གསུམ་།",
            ""
        ],
        [
            "ཕྱིའི་ཕྱི་ནང་གསང་གསུམ་མི་རེང་འགྲོས་སུ་བསྐོར་བ་དང༌། ",
            "ནང་གི་ཕྱི་ནང་གསང་གསུམ་ཕྱི་རུས་སྦལ་འགྲོས་སུ་བསྐོར་བ་དང༌། ",
            "གསང་བའི་ཕྱི་ནང་གསང་གསུམ་ཕྱི་ནང་དབུས་མཐའ་མེད་པར་གླང་པོའི་འགྲོས་སུ་བསྐོར་བའོ།།",
            "དེེའང་ཇི་སྐད་དུ། ",
            "འཁོར་ལོ་བསྐོར་བའི་འཁོར་ས་གསུམ། །",
            " ཕྱི་ཡི་ཕྱི་ནང་གསང་བ་དང༌། །",
            " གསང་བའི་ཕྱི་ནང་གསང་བ་ནི། །",
            " དབུས་མཐའ་མེད་པར་འཁོར་བ་ཡིན།། ",
            "ནང་གི་ཕྱི་ནང་གསང་བ་ནི། །",
            " དབུས་དང་མཐའ་རུ་འཁོར་བ་འོ།། ",
            "ལྕགས་ཕུར་བཅུ་བདུན་འཐོན་འཇུག་ཅན། །",
            " མཐའ་དང་དབུས་སུ་འཁོར་བ་འོ།། ",
            "ཞེས་སོ།།",
            "ལས་བྱང་རྒྱས་འབྲིང་བསྡུས་གསུམ་བཀའ་བསྩལ་པ་བློའི་རིམ་པ་དང་",
            "སྦྱར་ནས་བཤད་པའོ།།",
            ""
        ],
        [
            "ཡེ་ཤེས་ལྷ་ཉེ་བར་བསྙེན་པ་དང༌། ",
            "ཁྲོ་བོ་ཉེ་བར་སྒྲུབ་པ་གཞུང་བསྲངས་།",
            "ཉེ་བར་འོང་ཞིང་དངོས་སུ་བརྟན་པ་ཐོབ་པར་བྱས་།",
            "འཁོར་ལོ་བསྐོར་བའི་དུས་སུ་སྒྲུབ་པའི་གཞུང་བསྲང་ངོ༌།།",
            "མྱུར་མགྱོགས་བཙན་ཐབས་སུ་བྱེད་།",
            "རྡོ་རྗེ་གིང་ཕོ་མོའི་འཁོར་ལོ་སོ་བརྡར་ཏེ་འཆོར་མི་སྲིད་པའི་ཁུགས་སུ་གཞུག་པར་བྱ་།",
            "དེ་ཡང་ཕྱི་ནང་གསང་བ་གསུམ་གྱིས་འཁོར་ལོ་མཐའ་བསལ་།",
            ""
        ],
        [
            "སྔགས་ཀྱི་མཚམས་སྦྱར་བ་དང༌། ",
            "གཉའ་མནན་པ་དང༌། ",
            "འབྲུ་གཞུག་པ་དང༌། ",
            "སོ་གདགས་པ་དང༌། ",
            "ཡོན་ཏན་གྱི་འགྱུར་བསྟན་པ་ལ་སོགས་པ་ནི་",
            "མན་ངག་ལས་ཤེས་པར་བྱའོ།།",
            "དེ་དག་ནི་གཤིན་རྗེའི་ཐ་རམ་བཤད་པ་སྟེ་",
            "དེང་སང་འདི་དག་གི་ལག་ལེན་རྒྱས་པ་བྱེད་མཁན་དཀོན་ཡང༌། ",
            "གཤིན་རྗེའི་གཤེད་ཀྱི་འཁྲུལ་འཁོར་གྱི་རྒྱུད་སྔ་འགྱུར་བཀའ་གཏེར་གྱི་ཕྱོགས་དུ་མ་དང༌། ",
            "རྟོག་པ་གསུམ་པའི་རྒྱུད་རོང་ཟོམ་ཆོས་བཟང་གིས་བསྒྱུར་པ་དང༌། ",
            "མན་ངག་སྙིང་གཟེར་ནག་པོ་སོགས་རྒྱུད་དང་",
            "མན་ངག་གི་རིམ་པ་མང་དུ་བཞུགས་པའི་གཤེད་སྐོར་གྱི་འཁྲུལ་འཁོར་གྱི་",
            "ཕྱག་བཞེས་མ་ཉམས་པར་བྱིན་རླབས་ཀྱི་ཚན་ཁ་དང་བཅས་ཏེ་",
            "གནས་པ་ཉིད་རྣལ་འབྱོར་པས་གཅོད་པའི་འཁོར་ལོ་ཉམས་སུ་ལེན་པའི་ཚུལ་ཡིན་ནོ།།",
            "དེ་ལྟར་འཇམ་དཔལ་གཤིན་རྗེ་གཤེད་ནི་སྐུ་ཡི་བདག་ཉིད་ཡིན་པས། ",
            "དེའི་རྒྱུད་མཐའ་དག་གི་དགོངས་པ་སློབ་དཔོན་འཇམ་དཔལ་བཤེས་གཉེན་གྱིས་",
            "འཁོར་ལོ་བཞིར་བསྡུས་པ་འདི་དག་ཡ་མཱནྟ་ཀའི་སྐུ་གཅིག་ལ་ཚང་བར་བསྟན་པའི་",
            "ཚུལ་གྱིས་གཤེད་རྒྱུད་ཀྱི་དགོངས་པ་གསལ་བར་མཛད་པའི་ཚུལ་ཡིན་ལ",
            "འཆད་ཚུལ་གཞན་དུ་བདག་གི་བླ་མ་འཇམ་པའི་དབྱངས་མཁྱེན་བརྩེའི་དབང་པོའི་སྙན་བརྒྱུད་སོགས་ལས་",
            "གནས་པའི་འཁོར་ལོ་ནི་གནས་ལུགས་ངོ་བོ་ཉིད་ཀྱི་གཞི་སྟེ་",
            "སྦྱང་གཞི་སེམས་ཉིད་རང་བྱུང་གི་ཡེ་ཤེས་དང༌། ",
            "སྲིད་པའི་འཁོར་ལོ་ནི་འཁྲུལ་པ་བཏགས་པའི་གཞི་།",
            "དབྱིངས་ལས་གློ་བུར་གྱིས་འཁྲུལ་པའི་སེམས་ཅན་གྱི་",
            "སྒོ་གསུམ་ཀུན་གཞི་དང་བཅས་པའི་སྣང་བ་སྦྱང་བྱ་དྲི་མའི་ཆ་དང༌། ",
            "སྤྲུལ་པའི་འཁོར་ལོ་ནི་འཁྲུལ་པ་སྦྱོང་བྱེད་ཀྱི་ལམ་།",
            ""
        ],
        [
            "དེ་ཡང་སྣང་བ་སྦྱོང་བྱེད་དབྱིབས་ཀྱི་རྣལ་འབྱོར་ལྷ་སྐུའི་གསལ་སྣང་དང་སྔགས་ཀྱི་འོད་ཟེར་འཕྲོ་།",
            "ཞེན་པ་སྦྱང་ཕྱིར་སྔགས་ཀྱི་རྣལ་འབྱོར་རྡོར་བཟླས་བུམ་ཅན་གཏུམ་མོ་གཞན་ལུས་དང་བཅས་པ། ",
            "མཐར་ཐུག་ཆོས་ཀྱི་རྣལ་འབྱོར་འཁོར་འདས་དབྱེར་།",
            "ངེས་དོན་ཟིལ་གནོན་ཆེན་པོའི་རང་བཞིན་ཉིད་ལྟ་བས་",
            "རྟོགས་ཤིང་དེ་དང་མ་བྲལ་བའི་ཚུལ་གྱིས་མཚན་བཅས་སོར་སྡུད་སོགས་ཀྱི་རྫོགས་རིམ་དང༌། ",
            "མཚན་མེད་ཁྲེགས་ཆོད་ཐོད་རྒལ་གྱི་རྫོགས་རིམ་སྟེ་སྒོམ་སྤྱོད་ཀྱིས་བསྡུས་པའོ།།",
            "གཅོད་པའི་འཁོར་ལོ་ནི་མཐར་ཐུག་གི་འབྲས་བུ་ངེས་པ་དོན་གྱི་ཡ་མཱནྟ་ཀའི་སྐུར་གྲུབ་པ་།",
            "སྒྲིབ་གཉིས་བག་ཆགས་དང་བཅས་པ་བཅད་ཅིང་",
            "འགྲོ་དོན་རྒྱུན་མི་འཆད་པའི་འཁོར་ལོ་ལྟ་བུར་གྱུར་པའོ།།",
            "ཞེས་གསུངས་པ་སོགས། ",
            "འཁོར་ལོ་བཞི་པོ་འདི་ལའང༌། ",
            "དྲང་དོན་བསྐྱེད་རིམ་དང༌། ",
            "ངེས་ངོན་རྫོགས་པའི་རིམ་པར་སྦྱར་བའི་ཚུལ་གྱིས་",
            "བཞེད་པ་འདྲ་མིན་ཡོད་པ་ཤེས་པར་བྱ་ཞིང་",
            ""
        ],
        [
            "དེ་བཞིན་སྒྲུབ་བཀའ་གཞན་ལའང་ཤེས་པར་བྱའོ།། ",
            "༢༽ པདྨ་གསུང་རྟ་སྐད་ཐེངས་གསུམ་གྱི་དགོངས་པ། ",
            "གཉིས་པ་པདྨ་གསུང་གི་སྒྲུབ་པ་ཐམས་ཅད་རྟ་སྐད་ཐེངས་གསུམ་གྱི་དགོངས་པར་བསྟན་པ་།",
            "སྤྱི་དོན་བཞིས་བསྟན་།",
            "ཐེག་པ་རིམ་པར་བགྲོད་པའི་རྟ་སྐད་རྟ་ཡི་",
            "འགྲོས་དགུས་ཐེག་དགུ་རྩེར་ཆིབས་པར་བཤད་པ་དང༌། ",
            "ས་ལམ་ལ་སྦྱར་བའི་རྟ་སྐད་བཅུ་གསུམ་དང་སྦྱར་ཏེ་",
            "བཤད་པས་ས་བཅུ་ལམ་ལྔ་མྱུར་དུ་བགྲོད་པར་བཤད་པ་དང༌། ",
            "གསང་སྔགས་ལ་ཤན་དབྱེ་བའི་རྟ་སྐད་རྟ་མགོ་ལྗང་ཞུར་གྱིས་",
            "དཔལ་རྟ་མགྲིན་ཉིད་ཆེ་བའི་ཡོན་ཏན་གཞན་ལས་འཕགས་པའི་སྒོ་ནས་བཤད་པ་དང༌། ",
            "གདུལ་བྱ་ཐབས་ཀྱི་རྟ་སྐད་དཔལ་ཆེན་པོ་དང་",
            "མ་མོ་འབུམ་བརྡ་འཕྲད་ཀློང་རྡོལ་དབང་སྒྱུར་བའི་སྒོ་ནས་བཤད་པའོ།།",
            "དང་པོ་རྟ་ཡི་འགྲོས་དགུ་དཔེར་བྱས་ནས་ཐེག་པ་དགུ་མཚོན་པ་།",
            ""
        ],
        [
            "འཇིག་རྟེན་ན་རྟ་ལ་འགྲོས་ཚུལ་དགུ་ཡོད་པ་ནི། ",
            "སུམ་ལག་སྒྲོག་གི་།",
            "སྡོམ་པ་ལྕགས་ཀྱི་།",
            "ཕོ་ཉ་སྲུན་་་སྲུན་ཞེས་པ་རུང་བའི་དོན་ནོ་་་",
            "གྱི།",
            "མཚམས་ལེགས་གཟེངས་ཀྱི་།",
            "གོམ་བུ་ཉོལ་གྱི་།",
            ""
        ],
        [
            "སྤྱང་མོ་འདུར་གྱི་།",
            "རོལ་མོ་སྟབས་ཀྱི་།",
            "འཇོལ་མོ་དཀྱུས་ཀྱི་།",
            "དཀྱུས་ཚང་བའི་འགྲོས་དང་དགུའོ།། ",
            "དེ་ལ་དང་པོ་སྒྲོག་གི་འགྲོས་ནི། ",
            "རྟ་རྣམས་སྒྲོག་གསུམ་ལག་ཏུ་ཚུད་པའི་ཚེ་འགྲོས་མི་མྱུར་བར་འགྲོ་བ་ལྟར། ",
            "ལྷ་མིའི་ཐེག་པ་རྣམས་ནི་མ་སྐྱེས་མཉམ་པའི་དོན་གྱི་ལྟ་བ་ནི་མ་མཐོང་ལ",
            "ལེགས་སྨོན་གྱི་བསམ་པས་དགེ་བ་བཅུ་ལ་སོགས་པའི་",
            "ཁྲིམས་དམ་པ་སྒྲོག་ལྟ་བུས་བསྡམས་།",
            ""
        ],
        [
            "བག་ཡངས་པའི་ལྟ་སྤྱོད་ཟབ་མོར་དབང་མེད་པ་དང་ཆོས་འདྲའོ།།",
            "སོར་བཞག་ལྷ་མིའི་ཐེག་པ་སྟེ་དང་པོའོ།། ",
            "གཉིས་པ་ལྕགས་ཀྱི་འགྲོས་ནི། ",
            "རྟ་ལག་གཉིས་ལྕགས་སྒྲོག་གིས་བསྡམས་པ་དེ་སྒྲོག་གི་འགྲོས་ལ",
            "ས་མྱུར་ཡང་ལག་པ་བསྡམས་པས་རང་དབང་གིས་འགྲོར་མེད་པ་ལྟར། ",
            "གང་ཟག་གི་བདག་མེད་ཙམ་མཐོང་བའི་ཉན་ཐོས་པ་རྣམས་ནི། ",
            "ལྷ་མིའི་ཐེག་པ་རྐྱང་པ་ལས་འཕགས་ཀྱང༌། ",
            "ཐེག་པ་ཆེན་པོའི་དོན་མ་མཐོང་བས་མཉམ་པ་ཉིད་ཀྱི་ལྟ་སྤྱོད་ཀྱི་སྒོ་ནས་",
            "བག་ཡངས་སུ་རྒྱུ་བའི་དབང་མ་ཐོབ་པར། ",
            "ལོག་ཏུ་ལྕི་བ་འདུལ་བ་ལྕགས་སྒྲོག་དང་འདྲ་བས་བསྡམས་པ་ནི་",
            "མྱུར་དུ་སངས་རྒྱས་ཀྱི་ས་ལ་དབུགས་མི་འབྱིན་པའི་སྡུག་བསྔལ་དང་བཅས་པའོ།། ",
            "གསུམ་པ་ཕོ་ཉ་སྲུན་གྱི་འགྲོས་ནི། ",
            "རྟ་ཡི་རྐང་ལག་ལ་འཆིང་བྱེད་མེད་པར་རང་ཉིད་དལ་བུས་འགྲོ་བ་ནི་",
            "སྔ་མ་ལས་མྱུར་ཡང་འགྲོས་གོང་མ་རྣམས་ལས་ཞན་པ་ལྟར། ",
            "རང་སངས་རྒྱས་ཀྱི་ཐེག་པ་ནི་ཉན་ཐོས་ལས་གཟུང་བ་གཟུགས་ཀྱི་",
            "ཕྱོགས་རང་བཞིན་མེད་པར་རྟོགས་པའི་ཆ་ནས་འཕགས་ཏེ་",
            "སྲིད་པ་ཐ་མར་སྔོན་གོམས་པའི་ཤུགས་ཀྱིས་དགེ་བའི་བཤེས་གཉེན་ལ་",
            "མི་ལྟོས་པར་རྟེན་འབྲེལ་གྱི་དོན་རང་ཉིད་ཀྱི་ཁོང་དུ་ཆུད་ནས་",
            ""
        ],
        [
            "རང་རྒྱལ་བའི་འབྲས་བུ་མངོན་དུ་བྱེད་ནུས་ཀྱང༌། ",
            "ཐེག་པ་ཆེན་པོ་མཉམ་པ་ཉིད་ཀྱི་དོན་མ་མཐོང་ལ་",
            "ཐབས་ཤེས་ཆུང་བས་མཐར་ཐུག་གི་ས་ལ་མྱུར་དུ་ཕྱིན་མི་ནུས་པས་",
            "རྟ་ཡི་འགྲོས་དེ་",
            "དང་འདྲའོ།། ",
            "བཞི་པ་མཚམས་ལེགས་གཟེངས་ཀྱི་འགྲོས་ནི། ",
            "རྟ་དེ་མགོ་འཕང་བསྒྲིམས་ནས་ཅུང་ཟད་མགྱོགས་པར་འགྲོ་བ་ལྟར་",
            "ཐེག་པ་ཆེན་པོའི་མདོ་སྡེ་ཕ་རོལ་ཏུ་ཕྱིན་པའི་དོན་ཐུགས་སུ་ཆུད་པ་རྣམས་ནི་",
            "བདག་མེད་གཉིས་རྟོགས་ནས་",
            "མཐར་ཐུག་མཉམ་པ་ཉིད་ལ་ངེས་ཤེས་སྐྱེས་ཀྱང། ",
            "ད་རུང་བསྐལ་པ་གྲངས་མེད་པའི་བར་དུ་སྦྱང་བགྲོད་དགོས་པས་",
            "ཐེག་དམན་ལས་སངས་རྒྱས་པ་མྱུར་ལ་",
            "སྔགས་ལས་བུལ་བའི་ཕྱིར་རྟ་ཡི་འགྲོས་འདི་དང་སྦྱར་རོ། །",
            " ལྔ་པ་གོམ་བུ་ཉོལ་འགྲོས་ནི། རྟ་གོམ་པའི་འགྲོས་སུ་མགྱོགས་པར་འགྲོ་བ་ལྟར་",
            "ཀྲི་ཡ་པས་མཉམ་པ་ཉིད་མཐོང་བའི་སྟེང་དུ། ",
            "ཀུན་རྫོབ་ཏུ་ལྷའི་སྐུ་གསུང་ཐུགས་མཚན་ལ་དམིགས་ཤིང་གཙང་སྦྲ་ལ་སོགས་པའི་",
            "ཐབས་དང་བཅས་པས་ཚོགས་གཉིས་མྱུར་དུ་རྫོགས་པའི་ཐབས་མཁས་དང་ལྡན་པས་",
            "ཕར་ཕྱིན་ཐེག་པ་ལས་ལམ་བགྲོད་པ་མྱུར་བས་འགྲོས་འདི་དང་མཚུངས་པར་སྦྱར་བའོ།།",
            ""
        ],
        [
            "དྲུག་པ་སྤྱང་མོའི་འདུར་འགྲོས་ནི། ",
            "སྤྱང་ཀི་འདུར་ནས་འགྲོ་བ་ལྟར། ",
            "རྟ་རྣམས་གོམ་འགྲོས་ལས་ཀྱང་མགྱོགས་པར་བསྐུལ་ན་",
            "འདུར་ནས་འགྲོ་བ་ལྟར། ",
            "ཨུ་པ་ཡ་དང་ཡོ་གའི་ཐེག་པ་ནི། ",
            "ཀྲྀ་ཡའི་ལྟ་སྤྱོད་ཀྱི་སྟེང་དུ་བདག་དང་ལྷ་མཉམ་པ་སྤུན་གྲོགས་ཀྱི་",
            "ཚུལ་ལམ་དམ་ཡེ་གཉིས་མེད་དུ་སྒྲུབ་པའི་དགོངས་སྤྱོད་ཀྱིས་འཕགས་ལ་",
            "ཕྱི་ནང་གི་རྒྱུ་རྐྱེན་ཆ་མཉམ་པར་སྤྱོད་པས་བྱ་རྒྱུད་པ་ལས་ལམ་བགྲོད་པ་མྱུར་བ་ནི་",
            "རྟ་ཡི་འདུར་འགྲོས་དང་མཚུངས་པར་སྦྱར་བའོ།། ",
            "བདུན་པ་ནི་འདུར་འགྲོས་ལས་ཀྱང་རོལ་མོའི་སྟབས་འགྲོས་ཞེས། ",
            "ལྡང་སྟབས་ཀྱིས་འགྲོ་བ་མགྱོགས་པར་ལྟར། ཀྲི་ཡོག་ལ",
            "ས་ཀྱང་རྣལ་འབྱོར་ཆེན་པོ་མ་ཧཱ་ཡོ་ག་པའི་ཐེག་པ་འཕགས་ཏེ",
            "སེམས་ཉིད་མཉམ་པ་ཉིད་ཀྱི་དབྱིངས་ལས་ཡི་གེའི་ཆོ་འཕྲུལ་ལས་རྟེན་དང་བརྟེན་པའི་",
            "ལྷའི་འཁོར་ལོ་རྣམས་སྣང་སྟོང་ཟུང་འཇུག་ཆུ་ཟླའི་ཚུལ་དུ་བསྒོམ་པའི་ཕྱིར་།",
            ""
        ],
        [
            "འབྲས་བུ་སྐུ་དང་ཡེ་ཤེས་ཀྱི་དཀྱིལ་འཁོར་ལ་ད་ལྟ་ནས་",
            "ལམ་དུ་བྱེད་པའི་ཐབས་ཁྱད་པར་འཕགས་པ་ཡོད་པས་",
            "སངས་རྒྱས་ཀྱི་ས་ལ་བགྲོད་པ་མྱུར་བའི་ཕྱིར་རོ། །",
            " བརྒྱད་པ་འཇོལ་མོ་དཀྱུས་ཀྱི་འགྲོས་ཞེས། ",
            "རྟ་ཤིན་ཏུ་མགྱོགས་པར་རྒྱུག་ཆུང་བྱས་ཏེ་འགྲོ་བ་ནི། ",
            "ལྡང་འགྲོས་ལ",
            "ས་ཀྱང་ས་ཆོད་ཆེ་ཞིང་",
            "མགྱོགས་པ་ལྟར། ",
            "ཨ་ནུའི་ཐེག་པ་ནི་ཕྱི་སྤྲོས་བཅས་བསྐྱེད་རིམ་གྱི་ངལ་བ་མི་དགོས་པར་རྒྱུ་དག་པའི་དབྱིངས་ནས་",
            "འབྲས་བུ་ཡེ་ཤེས་ཀྱི་དཀྱིལ་འཁོར་ཤར་བའི་ཚུལ་དུ་རང་གི་ཕུང་ཁམས་རྣམས་གདོད་ནས་",
            "དག་པའི་སངས་རྒྱས་ཀྱི་ངོ་བོར་ཤེས་ནས་",
            "དབྱིངས་ཡེ་དབྱེར་མེད་བདེ་བ་ཆེན་པོའི་དེ་ཉིད་ལམ་དུ་བྱེད་པའི་ཐབས་ཁྱད་པར་ཅན་དང་ལྡན་པའི་ཕྱིར་",
            "ལམ་བགྲོད་པ་འོག་མ་བས་ཆེས་མྱུར་བའི་ཕྱིར་རོ། །",
            " དགུ་པ་དཀྱུས་ཚང་བའི་འགྲོས་ཞེས་བྱ་བ་རྟ་རང་ལ་རྒྱུག་རྩལ་ཇི་ཡོད་ཕྱུང་སྟེ་",
            "ཐག་ཐོགས་མེད་པར་རྒྱུག་པ་ལྟར། ",
            "ཨ་ཏི་ཡོ་གའི་ཐེག་པ་ནི། ",
            "ཆོས་ཐམས་ཅད་སེམས་ཀྱི་རང་སྣང་ཡིན་ལ",
            ""
        ],
        [
            "སེམས་ནི་སེམས་མེད་ངོ་བོ་ཉིད་ཀྱིས་སྟོང་སྟེ་ཡེ་ནས་",
            "སྐྱེ་འགག་མེད་པའི་རིག་པ་བྱང་ཆུབ་ཀྱི་སེམས་བདེ་བ་ཆེན་པོ་ཐིག་ལེ་ཉག་གཅིག་འོད་གསལ་བའི་",
            "ཡེ་ཤེས་རང་བྱུང་གི་བདག་ཉིད་ཆེན་པོ་བཅོས་སུ་མེད་པའི་དོན་འབྱུང་འཇུག་མེད་པའི་",
            "ཏིང་ངེ་འཛིན་ལ་བྱ་རྩོལ་གྱི་འཆིང་བ་སྤངས་ཏེ་",
            "སོ་མ་གཉུག་མར་གནས་པས། ",
            "ད་ལྟ་ནས་འབྲས་བུའི་ས་ལ་ལྷུན་གྱིས་གྲུབ་པའི་ཚུལ་གྱིས་དབང་འབྱོར་བར་བྱེད་པས་",
            "ན་ལམ་ཐམས་ཅད་ཀྱི་རྩེ་མོར་ཕྱིན་པ་ཡིན་པའི་ཕྱིར་རོ། །",
            "དེ་ལྟར་རྟ་ཡི་འགྲོས་དགུས་ཐེག་པའི་རིམ་པ་ཤེས་པར་བྱ་བ་ནི། ",
            "ཐེག་པ་ཀུན་གྱི་རྒྱལ་པོ་རྫོགས་པ་ཆེན་པོ་རང་བྱུང་གི་ཡེ་ཤེས་མཉམ་པ་ཉིད་རྟ་སྐད་ཐེངས་གཅིག་གམ་",
            "རྟ་སྐད་དང་པོའི་དགོངས་པ་ལྟ་བའི་གནད་བསྟན་པའི་ཕྱིར་དུ་ཡིན་ནོ།། ",
            "གཉིས་པ་ལམ་ལ་སྦྱར་བའི་རྟ་སྐད་ནི་རྒྱལ་བ་ཐམས་ཅད་ཀྱི་",
            "ཐུགས་རྗེ་ཆེན་པོའི་རང་གཟུགས་འཕགས་མཆོག་སྤྱན་རས་གཟིགས་ཉིད་ཁྲོ་བོའི་སྐབས་ན་",
            "དཔལ་རྟ་མགྲིན་ཞེས་བྱ་སྟེ",
            "མ་ཆགས་པདྨའི་རིགས་སུ་སྣང་བའི་ཁྲོ་བོ་ཐམས་ཅད་ཀྱི་སྤྱི་དཔལ་ཆེན་པོ་འདི་ནི་",
            "ཡེ་ཤེས་དང་ལས་དང་འཇིག་རྟེན་གྱི་གཙོ་བོ་དམ་པ་ཐམས་ཅད་ཟིལ་གྱིས་གནོན་པའི་རྗེ་བཙན་བླ་ན་མེད་པ་ཡིན་པས་",
            "ལྷག་པའི་ལྷ་གཞན་ལས་ཀྱང་ཐུགས་རྗེ་བྱིན་རླབས་མྱུར་བའི་ཆེ་བ་རྟ་ཡི་སྐད་ལ་",
            "ཡོན་ཏན་བཅུ་གསུམ་ཡོད་པའི་ལྡོག་ཆས་མཚོན་པ་།",
            "ཇི་ལྟར་ན། ",
            "རྟ་ཡི་སྐད་སྙན་པ་དང༌། ",
            "འཇམ་པ་དང༌། ",
            "གཏང་བ་དང༌། ",
            "གསང་བ་དང༌། ",
            "རིང་བ་དང༌། ",
            "ཡིད་དུ་འོང་བ་དང༌། ",
            "འབྲེལ་བ་དང༌། ",
            "བར་མ་ཆད་པ་དང༌། ",
            "ཟིལ་ཆེ་བ་དང༌། ",
            "རྩལ་ཆེ་བ་དང༌། ",
            "གདངས་ཆེ་བ་དང༌། ",
            "ངར་ཆེ་བ་དང༌། ",
            "ཕུལ་དུ་ཕྱིན་པའོ།།",
            "དེ་ཡང་དང་པོ་རྟ་སྐད་སྙན་པ་ལྟར་དཔལ་རྟ་མགྲིན་ཡང་",
            "ཐུགས་རྗེ་ཆེན་པོས་འགྲོ་བའི་དོན་ལ་དགའ་བ་།",
            ""
        ],
        [
            "ས་དང་པོ་རབ་ཏུ་དགའ་བ་དང་ལམ་ནི་ཚོགས་ཀྱི་ལམ་དང་སྦྱར་རོ། །",
            "གཉིས་པ་རྟ་སྐད་འཇམ་པ་ལྟར་དཔལ་རྟ་མགྲིན་ཡང་འགྲོ་བའི་དོན་ལ་",
            "ཐུགས་བྱམས་པ་ཆེན་པོས་འཇམ་པའོ།།",
            "ས་གཉིས་པ་དྲི་མ་མེད་པ་དང་ལམ་ནི་སྦྱོར་བའི་ལམ་དང་སྦྱར་རོ། །",
            "གསུམ་པ་རྟ་སྐད་རྒྱང་རིང་དུ་གཏང་བ་སྟེ་ཐོས་པ་ལྟར། ",
            "དཔལ་རྟ་མགྲིན་ཡང་འགྲོ་བའི་དོན་ལ་མི་ཐོས་པ་མེད་པར་",
            "ཐམས་ཅད་དུ་སྙོམས་པར་ཁྱབ་ཅིང་གནས་པ་།",
            "ས་གསུམ་པ་འོད་བྱེད་པ་དང་སྦྱར་རོ། །",
            "བཞི་པ་རྟ་སྐད་གསང་བ་ནི་སྒྲ་གཞན་དང་ནག་ནོག་མེད་པར་སང་ངེར་ཐོས་པ་ལྟར་",
            "དཔལ་རྟ་མགྲིན་ཡང་འགྲོ་བའི་དོན་ལ་ཐུགས་གསལ་ལ་",
            "གསང་ཞིང་དོན་མཛད་པའོ།།",
            "དེ་ནི་ས་བཞི་པ་འོད་འཕྲོ་བ་དང་སྦྱར་རོ། །",
            "ལྔ་པ་རྟ་སྐད་རིང་བ་།",
            "དབུགས་སྣ་མི་ཐུང་བ་རིང་དུ་སྒྲོག་པ་ལྟར། ",
            "དཔལ་རྟ་མགྲིན་འགྲོ་བའི་དོན་ལ་དུས་རྟག་ཏུ་མི་སྐྱོ་བར་རིང་བའོ།།",
            ""
        ],
        [
            "དེ་ནི་ས་ལྔ་པ་སྦྱང་དཀའ་བ་དང་མཐོང་བའི་ལམ་དང་སྦྱར་རོ། །",
            "དྲུག་པ་རྟ་སྐད་ནི་ཐོས་ན་ཡིད་དུ་འོང་བ་ལྟར་དཔལ་མགྲིན་ནི་",
            "ཐམས་ཅད་ལ་ཐུགས་རྗེ་མཉམ་པས་རེ་བ་རྫོགས་པར་མཛད་པ་སྟེ་",
            "ས་དྲུག་པ་མངོན་དུ་གྱུར་པ་དང་སྦྱར་རོ། །",
            "བདུན་པ་རྟ་སྐད་ནི་གདངས་ཆེ་ཆུང་སོགས་སྙོམས་པར་འབྲེལ་བ་ལྟར། ",
            "དཔལ་རྟ་མགྲིན་འགྲོ་བ་རྣམས་ལ་ཐུགས་རྗེ་རྟག་ཏུ་འབྲེལ་བས་གཟིགས་པའོ།།",
            "དེ་ནི་ས་བདུན་པ་རིང་དུ་སོང་བ་དང་སྦྱར་རོ། །",
            "བརྒྱད་པ་རྟ་ཡི་སྐད་ནི་གཏོང་ཐེབ་གཅིག་པོ་དེར་སྒྲ་བར་མ་ཆད་པར་སྒྲོག་པ་ལྟར། ",
            "དཔལ་རྟ་མགྲིན་འགྲོ་དོན་རྒྱུན་མི་གཅོད་པ་།",
            "ས་བརྒྱད་པ་མི་གཡོ་བ་དང་ལམ་ནི་བསྒོམ་པའི་ལམ་དང་སྦྱར་རོ། །",
            "དགུ་པ་རྟ་ཡི་སྐད་ཟིལ་ཆེ་བ་སྟེ་བྱིན་ཆགས་ཤིང་མངོན་པར་འཕགས་པ་ལྟར། ",
            "དཔལ་རྟ་མགྲིན་ཡང་འགྲོ་བ་རྣམས་ཀྱི་ཉོན་མོངས་པ་འཇོམས་ཤིང་ཐམས་ཅད་ཟིལ་གྱིས་གནོན་པ་།",
            "ས་དགུ་པ་ལེགས་པའི་བློ་གྲོས་དང་སྦྱར་རོ། །",
            "བཅུ་པ་རྟ་སྐད་རྩལ་ཆེ་བ་།",
            "སྐད་ཆེ་ཆུང་ཇི་ལྟར་འབྱིན་པར་འདོད་པ་བཞིན་བདེ་བླག་ཏུ་འབྱིན་པའི་རྩལ་ཡོད་པ་ལྟར། ",
            "དཔལ་རྟ་མགྲིན་ནི་འགྲོ་བའི་དོན་ལ་མཐུ་སྟོབས་ཀྱི་རྩལ་དང་ལྡན་པ་།",
            ""
        ],
        [
            "ས་བཅུ་པ་ཆོས་ཀྱི་སྤྲིན་དང་ལམ་མི་སློབ་པའི་ལམ་དང་སྦྱར་རོ། །",
            "བཅུ་གཅིག་པ་རྟ་ཡི་སྐད་སྒྲ་གདངས་ཆེ་བ་ལྟར། ",
            "དཔལ་རྟ་མགྲིན་ཡང་ཐུགས་རྗེ་ཆེན་པོས་",
            "འཁོར་བར་དོན་མཛད་པའི་གདངས་སམ་དབྱངས་རྒྱ་ཆེ་བའོ།།",
            "དེ་ནི་ས་བཅུ་གཅིག་པ་ཀུན་ཏུ་འོད་དང་སྦྱར་རོ། །",
            "བཅུ་གཉིས་པ་རྟ་སྐད་ངར་ཆེ་བ་སྟེ་ཤུགས་ཆེ་བར་སྒྲོག་ནི་",
            "པ་བཞིན་དུ་དཔལ་རྟ་མགྲིན་ཡང་འགྲོ་བ་སྒྲོལ་བའི་ངར་དང་ལྡན་པ་།",
            "ས་བཅུ་གཉིས་པ་མ་ཆགས་པདྨ་ཅན་དང་སྦྱར་རོ། །",
            "བཅུ་གསུམ་པ་རྟ་སྐད་ནི་ཡོན་ཏན་དུ་མ་དང་ལྡན་པའི་ཕུལ་དུ་ཕྱིན་པ་ལྟར། ",
            "དཔལ་རྟ་མགྲིན་འགྲོ་བའི་དོན་མཛད་པ་ལ་ཕུལ་དུ་ཕྱིན་པ་།",
            "ས་བཅུ་གསུམ་པ་ཡི་གེ་འཁོར་ལོ་ཚོགས་ཆེན་གྱི་ས་དང་སྦྱར་བར་བྱའོ།།",
            "དེ་ལྟར་དཔལ་རྟ་མགྲིན་གྱི་ཆེ་བའི་ཡོན་ཏན་བཅུ་གསུམ་པོ་རྟ་སྐད་ཀྱིས་མཚོན་ཅིང༌། ",
            "དཔལ་རྟ་མགྲིན་གྱི་རྟ་སྐད་ཐེངས་གཅིག་བསྒྲགས་པ་ལ་",
            "རྟ་སྐད་ཀྱི་ཡོན་ཏན་བཅུ་གསུམ་དུས་གཅིག་ལ་ཚང་བ་ལྟར། ",
            "ས་བཅུ་གསུམ་དང་ལམ་ལྔ་ཡང་མ་བགྲོད་དུས་གཅིག་ལ་རྫོགས་ནུས་པའི་",
            "ཡོན་ཏན་གྱི་ཁྱད་པར་དེ་ལྟ་བུ་མངའ་བའི་དོན། ",
            "དབུ་གཙུག་གི་རྟ་མགོ་ལྗང་གུ་དཔྲལ་བར་ཞུར་དཀར་པོ་རྔོག་མ་དམར་པོ། ",
            "ཕུ་ཕུན་སེར་པོ་ཅན་གྱི་བརྡ་དང་རྟགས་ཀྱི་སྒོ་ནས་མཚོན་ཏེ་བསྟན་པ་ཤེས་པར་བྱའོ།། ",
            "གསུམ་པ་གསང་སྔགས་ལ་ཤན་དབྱེ་བའི་རྟ་སྐད་ནི། ",
            "དཔལ་རྟ་མགྲིན་གྱི་ལྷ་སྔགས་ཏིང་ངེ་འཛིན་ལ་བརྟེན་པའི་",
            "གསང་སྔགས་ཀྱི་དགོངས་སྤྱོད་ནི། ",
            "རྟ་ཤུགས་ཆེ་ལ་",
            ""
        ],
        null,
        null,
        null,
        null,
        null,
        null,
        [
            "རྟ་སྐད་ལྟ་བར་དགོངས་པ་དང༌། ",
            "རྟ་སྐད་སྤྱོད་པར་དགོངས་པ་གཉིས་སུ་འདུ་།",
            "དང་པོ་ལ་ངོ་བོ་དོན་གྱི་རྟ་སྐད་དང༌། ",
            "གསང་སྔགས་གནད་ཀྱི་རྟ་སྐད་གཉིས། ",
            "དང་པོ་།",
            "རང་བཞིན་ངོ་བོ་དོན་གྱི་རྟ་སྐད། ",
            "རིག་པ་ངོ་བོ་དོན་གྱི་རྟ་སྐད། ",
            "གཉིས་སུ་མེད་པའི་ངོ་བོ་དོན་གྱི་རྟ་སྐད་གསུམ་གྱི། ",
            "དང་པོ་ནི་ཆོས་ཐམས་ཅད་མ་བཅོས་མཉམ་པ་ཉིད་ངེས་པ་དོན་གྱི་རྟ་མགྲིན་དུ་རྟོགས་པའོ།།",
            "གཉིས་པ་དེའི་ངང་ལས་རང་རིག་པ་དཔལ་ཆེན་པོ་རྟ་མགྲིན་གྱི་སྐུར་ཡེ་ནས་མ་བཅོས་པར་གསལ་བའོ།།",
            "གསུམ་པ་",
            "དེ་ལྟ་བུའི་སྣང་སྟོང་ཐབས་ཤེས་བདེན་གཉིས་དབྱིངས་ཡེ་རྣམས་གཉིས་སུ་མེད་པ་གཉིས་མེད་བདེ་བ་ཆེན་པོ་དཔལ་རྟ་མགྲིན་གྱི་དཀྱིལ་འཁོར་དུ་སྣང་སྲིད་ཀྱི་ཆོས་ཐམས་ཅད་རྟོགས་པ་ནི་ངོ་བོ་དོན་གྱི་རྟ་སྐད་དེ་ལྟ་བ་བསྟན་པའོ།།",
            "གཉིས་པ་གསང་སྔགས་གནད་ཀྱི་རྟ་སྐད་ནི། ",
            "རྟའི་འགྲོས་དང་ཐེག་རིམ་སྦྱར་བ། ",
            "རྟ་སྐད་དང་ས་ལམ་སྦྱར་བ། ",
            "རྟ་ཡི་ཡོན་ཏན་དང་སྦྱར་བའི་གསང་སྔགས་ལ་ཤན་དབྱེ་བ་གསུམ་ནི། ",
            "དཔལ་རྟ་མགྲིན་གྱི་རྣལ་འབྱོར་ཟབ་མོའི་ལམ་ཐེག་པའི་རྩེ་མོ་དང༌། ",
            "ས་ལམ་ཅིག་ཆར་བགྲོད་པ་དང། ",
            "གསང་སྔགས་གཞན་ལས་འཕགས་པའི་ཆེ་བ་སྟོན་པར་བྱེད་པ་ཡིན་ནོ།།",
            ""
        ],
        [
            "དེས་སྒོམ་པ་ཡང་དོན་གྱིས་མཚོན་ནོ།། ",
            "གཉིས་པ་རྟ་སྐད་སྤྱོད་པར་དགོངས་པ་།",
            "གདུལ་བྱ་ཐབས་ཀྱི་རྟ་སྐད་དང༌། ",
            "དཔལ་ཆེན་ཆེ་བའི་རྟ་སྐད་གཉིས། དང་པོ་ལ་གསུམ་།",
            "དཔལ་གྱི་རྟ་སྐད་ཐེངས་གསུམ། ",
            "མ་མོའི་འགྱིང་སྐད་ཐེངས་གསུམ། ",
            "རྣལ་འབྱོར་པའི་བརྡ་སྐད་ཐེངས་",
            "གསུམ་མོ། །",
            "དཔལ་གྱི་རྟ་སྐད་ཐེངས་གསུམ་ནི། ",
            "དང་པོ་དམ་ཚིག་གི་རྗེས་སུ་བསྐུལ་བའི་རྟ་སྐད། ",
            "བར་པ་བཀའ་ལ་དྲང་བ། ",
            "ཐ་མ་དོན་བྱེད་པའི་རྟ་སྐད་གསུམ་མོ། །",
            "མ་མོའི་འགྱིང་གླུ་ཐེངས་གསུམ་ནི། ",
            "རང་རྒྱུད་ཆེ་བའི་རྔམ་སྐད། ",
            "བྱིན་རླབས་རྫས་ལྡན་གྱི་གདངས་སྐད། ",
            "དྲག་པོའི་ལས་ལ་ཆས་པའི་རྔམས་སྐད་གསུམ་མོ། །",
            "རྣལ་འབྱོར་པའི་བརྡ་སྐད་ཐེངས་གསུམ་ནི། ",
            "ལུས་བརྡ། ",
            "ངག་བརྡ། ",
            "ཡིད་བརྡ་གསུམ་མོ། །",
            "གཉིས་པ་དཔལ་གྱི་ཆེ་བའི་རྟ་སྐད་ནི། ",
            "པདྨ་ཁྲག་འཐུང་ཁྲོས་པའི་སྐུ །",
            " ཐམས་ཅད་དབང་དུ་སྡུད་པར་བྱེད།།",
            "ཅེས་སོགས་གསུངས་པ་ལྟར། ",
            "ལྷ་སྲིན་སྡེ་བརྒྱད་ཉེར་མ་།",
            "རྟགས་མ་།",
            ""
        ],
        [
            "བསྒོ་བ་མི་ཉན་།",
            "སྡེ་བརྒྱད་སྲིད་པ་དཀྲུགས་པའི་དོན་དུ་",
            "བདག་པདྨ་དབང་ཆེན་གྱི་ཏིང་ངེ་འཛིན་གསལ་བརྟན་ཚད་དང་ལྡན་པས་རྟ་སྐད་ཐེངས་གསུམ་བསྒྲགས་།",
            "སྣང་སྲིད་སྡེ་བརྒྱད་ཐམས་ཅད་འབྲོང་རྒོད་འདྲོགས་པ་བཞིན་དུ་ཧད་ཀྱིས་སྔངས་ཤིང༌། ",
            "ཤ་རུལ་ལ་སྦྲང་བུ་བཞིན་རང་དབང་མེད་པར་འདུ་བ་དང༌། ",
            "རྒྱལ་ཁྲིམས་དམ་པའི་དམངས་བཞིན་ལས་བྱེད་པར་འགྱུར་བས་དེ་ལྟ་བུའི་དོན་དང་ལྡན་པ་ནི་རྟ་མགྲིན་གྱི་རྣལ་འབྱོར་པའོ་ཞེས་གསུངས་སོ།།",
            "དེ་ལྟ་བུར་རྟ་སྐད་ཀྱི་དགོངས་པ་རྣམ་པར་གཞག་པ་སྣ་ཚོགས་ཀྱང༌། ",
            "མཐར་ཐུག་རང་བྱུང་ཡེ་ཤེས་དེ་ལ་།",
            "ཞེས་གསུངས་པ་ལྟར་རྟ་སྐད་ཐེངས་གཅིག་གི་དགོངས་པ་ཡང་ཟེར་།",
            "རང་བྱུང་ཡེ་ཤེས་ཐིག་ལེ་ཉག་གཅིག་ཏུ་སྐྱེལ་བ་ནི་སྐབས་འདིར་མ་ཟད་སྒྲུབ་སྡེ་གཞན་ཐམས་ཅད་ཀྱི་དགོངས་པའི་ཕུགས་དེ་ཁོ་ནར་སྐྱེལ་བར་བྱ་དགོས་སོ།།",
            ""
        ],
        null,
        null,
        null,
        null,
        null,
        null,
        [
            "གཉིས་པ་རུ་ལུ་ལྷར་ཤེས་པ་ནི། ",
            "ཨོ་ཡེ་ཤེས་ལྔའི་སྙིང་པོ་",
            "རིགས་ལྔ་ཁྲག་འཐུང་ཡབ་ཡུམ་གྱི་ངོ་བོ། ",
            "རུ་ལུ་གོང་མ་ཀཽ་རི་བརྒྱད། ",
            "འོག་མ་ཕྲ་མེན་བརྒྱད། ",
            "ཧཱུྃ་སྒོ་མ་བཞི། ",
            "བྷྱོ་དབང་ཕྱུག་ཉེར་བརྒྱད་དེ་ཟླ་གམ་",
            "ལྔ་བཅུ་རྩ་བརྒྱད་པའི་ལྷའི་ངོ་བོར་དག་པ་དང༌། ",
            "ཧཱུྃ་འོག་མ་ནི་དེ་ཐམས་ཅད་ཀྱི་",
            "བྱིན་རླབས་དངོས་གྲུབ་རྣམས་རང་གི་",
            "ཐུགས་ཀར་བསྡུ་བའི་ས་བོན་ནོ།།",
            "ཡང་ན་མཇུག་གི་ཧཱུྃ་ཁྲོ་བཅུའི་",
            "ས་བོན་དུ་བྱས་ཏེ་ཟླ་གམ་",
            "དྲུག་ཅུ་རེ་བརྒྱད་པའི་ལྷར་བྱས་ནའང་རུང་ངོ༌།། ",
            "གསུམ་པ་རུ་ལུ་སྒྲར་ཤེས་པ་ནི། ",
            "ར་ནི་ར་མེ་སྟེ་རྨོངས་པ་མེད་པའི་མཛད་སྤྱོད་དང་",
            "ཐུགས་རྗེ་ཡེ་ཤེས་ཆེན་པོས་དགའ་བར་བྱེད་པ་དང༌། ",
            "ཡང་ར་ནི་རཱ་ག་སྟེ་ཐུགས་རྗེ་ཆེན་པོས་",
            "ཆགས་པའི་བདག་ཉིད་ཡིན་པ་ཐབས་དང༌། ",
            "ལུ་ནི་ལུམྦིའི་ཚལ་།",
            "ཡུམ་གྱི་མཁའ་ཀློང་ངམ་རྣམ་པར་གསལ་བའི་ཤེས་རབ་།",
            "དེ་ལྟར་ཐབས་གཉིས་སུ་མེད་པའི་ངང་ནས་",
            "རྒྱལ་བའི་དཀྱིལ་འཁོར་ཐམས་ཅད་བསྐྱེད་པའི་",
            "དོན་དུ་ཤེས་པ་ནི་རུ་ལུ་སྒྲར་ཤེས་པའམ། རུ་",
            "ལུའི་སྒྲ་དོན་ཤེས་པའོ།། ",
            "བཞི་པ་རུ་ལུ་ཕྲིན་ལས་སུ་ཤེས་པ་ནི། ",
            "རུ་ལུའི་འོད་ཟེར་རྣམས་ཕར་འཕྲོས་པས་",
            "འཕགས་པ་མཆོད་ཅིང་ཐུགས་དམ་བསྐུལ་ཏེ་འགྲོ་བའི་དོན་།",
            ""
        ],
        [
            "སླར་བདག་གི་ཐུགས་ཀར་ཐིམ་པར་བསམ་པ་དོན་གཉིས་སྒྲུབ་པའི་ཕྲིན་ལས་ཀྱི་བཟླས་དམིགས་དང༌། ",
            "རུ་ལུའི་འོད་ཟེར་དཀར་པོས་ཞི་བ། ",
            "སེར་པོས་རྒྱས་པ། ",
            "དམར་པོས་དབང༌། ",
            "ནག་པོས་དྲག་པོའི་ཕྲིན་ལས་བྱེད་པར་དམིགས་པས་ཕྲིན་ལས་གང་དང་གང་བརྩམ་པ་དེ་བཞིན་འགྲུབ་པར་ཤེས་པའོ།། ",
            "ལྔ་པ་རུ་ལུ་མཆོད་པར་ཤེས་པ་ནི། ",
            "ཨོ་ལས་ཡེ་ཤེས་ལྔའི་འོད་ཟེར་གྱིས་འཕགས་པ་རྣམས་མཉེས་ཤིང་ཐུགས་དམ་སྐོང་བ་དང༌། ",
            "རུ་ལུ་གོང་མས་ཏིང་འཛིན་ཡེ་ཤེས་ཀྱི་སྟོབས་ལས་སྤྲུལ་པའི་མེ་ཏོག་སོགས་ཕྱིའི་མཆོད་པ་དང༌། ",
            "རུ་ལུ་འོག་མས་འདོད་ཡོན་ལྔའི་ལྷ་མོ་སྤྲོས་ཏེ་",
            "ནང་གི་མཆོད་པ་ཕུལ་བ་དང༌། ",
            "ཧཱུྃ་ལས་བྱང་ཆུབ་སེམས་ཀྱི་འོད་འཕྲོས་པས་དཀྱིལ་འཁོར་པ་རྣམས་མཆོད་ནས་ཐུགས་གསང་བའི་དངོས་གྲུབ་ཐོབ་པ་གསང་མཆོད་ཡིན་ནོ།། ",
            "དྲུག་པ་རུ་ལུ་དབྱངས་སུ་ཤེས་པ་ནི། ",
            "གླུ་དྲུག་བླང་བས་དོན་དྲུག་འགྲུབ།།",
            "ཅེས་པ་ལྟར་རུ་ལུ་དབྱངས་སུ་བཟླས་པའི་ཚེ་ན་",
            "འདི་ལྟར་དབྱངས་ཀྱི་ཁྱད་པར་ཁུར་བ་དབུགས་ཀྱི་རླུང་འབྱིན་པའི་དབྱངས་སུ་བཟླས་པས་ཉོན་མོངས་པའི་རྟོག་པ་བུད་ཤིང་འདྲ་བ་རྣམས་སྲེག་པར་།",
            "མཁུན་ཞིང་གདུང་བའི་དབྱངས་སུ་བཟླས་པས་གདུག་པ་ཅན་ཐམས་ཅད་ཟིལ་གྱིས་གནོན་ཅིང་",
            "ཡེ་ཤེས་ཀྱི་ལྷའི་ཐུགས་རྒྱུད་།",
            ""
        ],
        [
            "སྔགས་ཀྱི་ཡི་གེ་སྒྲ་སྒྲོག་པའི་དབྱངས་སུ་བཟླས་པས་",
            "ཡང་དག་པའི་དོན་གསལ་བར་བྱེད་ཅིང་རྨོངས་པའི་མུན་པ་།",
            "ཟབ་ཅིང་འབྲུག་སྒྲ་ལྟར་སྒྲོག་པའི་དབྱངས་སུ་བཟླས་པས་",
            "བདུད་དང་མུ་སྟེགས་ཐལ་བར་།",
            "རྡོ་རྗེ་སྲིན་པོའི་ངུར་སྒྲའི་དབྱངས་སུ་བཟླས་པས་",
            "ཐུགས་རྗེ་ཆེན་པོ་མེ་དང་འདྲ་བས་ཉོན་མོངས་པའི་བུད་ཤིང་སྲེག་པར་།",
            "ཚངས་པ་དབྱངས་ཀྱི་འདྲེན་ཚུལ་དུ་བཟླས་པས་",
            "མ་མོ་མཁའ་འགྲོ་ཐམས་ཅད་དབང་དུ་སྡུད་པར་བྱེད་པའོ།། ",
            "བདུན་པ་རུ་ལུ་བསྙེན་པར་ཤེས་པ་ནི། ",
            "བདག་ཧེ་རུ་ཀར་གསལ་བའི་ཐུགས་རིན་པོ་ཆེ་ཟུར་བརྒྱད་པ་ལ་",
            "རུ་ལུ་འབྲུ་བརྒྱད་ཀྱིས་བསྐོར་བའི་དབུས་སུ་",
            "ཨ་ལས་ཟླ་བའི་དལ་དོང་ཙེ་ཙམ་གྱི་སྟེང་དུ། ",
            "ཡེ་ཤེས་སེམས་དཔའ་ཚོན་གང་བའི་ཐུགས་ཀར་མ་ལས་",
            "ཉི་དཀྱིལ་སྲན་མ་བཀས་པ་ཙམ་གྱི་དབུས་སུ་",
            "རྡོ་རྗེ་ནས་ཙམ་གྱི་ལྟེ་བར་ཧཱུྃ་སྤུས་བྲིས་པ་ཙམ་ལ་",
            "རུ་ལུ་འབྲུ་བརྒྱད་ཀྱིས་བསྐོར་བ་དང༌། ",
            "རྡོ་རྗེའི་ཕྱི་ན་ཡང་རུ་ལུ་འབྲུ་བརྒྱད་ཀྱིས་བསྐོར་བར་བསམ་ལ་",
            "བསྙེན་པ་དབུལ་བར་བྱའོ།། ",
            "བརྒྱད་པ་རུ་ལུ་ཆོས་ཉིད་དུ་ཤེས་པ་ནི་",
            "ཆོས་ཐམས་ཅད་གང་ནས་ཀྱང་མ་བྱུང་ལ་",
            "མ་སྐྱེས་པའི་ཆོས་ཉིད་མཉམ་པ་ཆེན་པོ་ཡང་དག་པའི་ཡེ་ཤེས་",
            "ཐིག་ལེ་ཉག་གཅིག་ཏུ་ཤེས་པ་ནི་",
            "ངེས་པ་དོན་གྱི་དཔལ་ཆེན་པོའི་ཐུགས་ཀྱི་སྒྲུབ་པའོ།།",
            ""
        ],
        [
            "གསུམ་པ་བསྐྱེད་རིམ་བསྙེན་སྒྲུབ་དང་སྦྱར་ཏེ་",
            "བཤད་པ་ནི། ",
            "རིག་འཛིན་སྒྲུབ་པ་པོ་རྣམས་ཀྱི་",
            "ལུས་ངག་ཡིད་གསུམ་དང་དཔལ་ཆེན་པོའི་སྐུ་གསུང་ཐུགས་ཡེ་ནས་གཉིས་སུ་མེད་པར་གྲུབ་པའི་བདག་ཉིད་ནི་དཔལ་ཆེན་པོ་གཅིག་པུའི་གོ་འཕང་རྡོ་རྗེ་ལྟ་བུའོ།།",
            "དེ་ནི་མ་སྐྱེས་པ་ཆོས་སྐུ །",
            " མ་འགགས་པ་ལོངས་སྐུ །",
            "སྣ་ཚོགས་འཆར་བ་སྤྲུལ་སྐུའི་རང་བཞིན་དུ་གནས་ལ་དེ་ཉིད་ཇི་ལྟ་བ་བཞིན་མངོན་དུ་བྱེད་པའི་ཕྱིར་བསྙེན་པ་དང་ཉེ་།",
            "སྒྲུབ་པ་དང་སྒྲུབ་ཆེན་བཞིའི་ཚུལ་གྱིས་འཇུག་པ་།",
            "དང་པོ་བསྙེན་པ་ནམ་མཁར་ཡི་གེ་བྷྲཱུྃ་དམར་ནག་ཚོན་གང་བ་གསལ་།",
            "དེ་ལས་འོད་འཕྲོས། ",
            "དོན་གཉིས་།",
            ""
        ],
        [
            "སླར་འདུས་པའི་རིན་པོ་ཆེ་དམར་པོ་ཚོན་གང་བ་",
            "དེ་ལས་གཞལ་ཡས་ཁང་མཚན་ཉིད་དང་ལྡན་པ་ལྷ་",
            "སོ་སོའི་གདན་དང་བཅས་པར་གསལ་བའི་དབུས་ཀྱི་གདན་སྟེང་",
            "རང་གི་བྱང་ཆུབ་སེམས་ཉིད་ཀྱི་ངོ་བོ་ཐིག་ལེ་དཀར་ཟླུམ་དུ་གསལ་བ་བསྙེན་པའོ།།",
            "དེ་ཧཱུྃ་མཐིང་གར་གྱུར་པ་ཉེ་བསྙེན་ནོ།།",
            "ཧཱུྃ་རྡོ་རྗེ་རྩེ་ལྔར་གྱུར་པ་སྒྲུབ་པའོ།།",
            "ཧཱུྃ་ཧ་ཧེ་ཕཊཿཅེས་བསྐུལ་བས། ",
            "བདག་བཛྲ་ཧེ་རུ་ཀ་མཐིང་ནག་ཞལ་གསུམ་ཕྱག་དྲུག་",
            "གཡས་དཀར་གཡོན་དམར་དབུས་མཐིང་ནག་ཞབས་བཞི་པ་",
            "བརྐྱང་བསྐུམ་དུ་བཞུགས་པ། ",
            "དུར་ཁྲོད་ཆས་བརྒྱད་ཀྱིས་བརྒྱན་པ་མེ་དཔུང་འབར་བའི་དབུས་ན་བཞུགས་པར་སྒོམ་པ་ནི་",
            "སྐུ་ཡོངས་སུ་རྫོགས་པ་སྟེ་སྒྲུབ་པ་ཆེན་པོའོ།།",
            "དེ་ལ་ཞལ་གཡས་དཀར་བ་སྐུའི་རང་བཞིན་དང་ཀོ་རཱི་མ། ",
            "གཡོན་དམར་བ་གསུང་གི་རང་བཞིན་དང་པྲ་མོ་ཧ། ",
            "དབུས་མཐིང་ག་ཐུགས་ཀྱི་རང་བཞིན་དང་དཔལ་ཆེན་པོ་ཉིད་ཡིན་ལ",
            "ཕྱག་དང་པོ་རྡོ་རྗེ་རྩེ་ལྔ་ཐུགས་ཀར་འཛིན་པ་མིག་གི་རྣམ་ཤེས་དག་པ་དང་ཙཽ་རཱི་མ། ",
            "གཉིས་པས་ཁ་ཊྭཱ་འཛིན་པ་རྣ་བའི་རྣམ་ཤེས་དག་པ་དང་བེ་ཏཱ་ལི། ",
            "ཐ་མས་རྔེའུ་ཆུང་འཛིན་པ་སྣའི་རྣམ་ཤེས་དག་པ་དང་པུཀྐ་སཱི། ",
            "གཡོན་པས་དྲིལ་བུ་དཀུ་ལ་",
            ""
        ],
        [
            "བརྟེན་པ་ལྕེའི་རྣམ་ཤེས་དག་པ་དང་གྷསྨ་རཱི། ",
            "བར་མས་ཐོད་པ་ཁྲག་བཀང་འཛིན་པ་ལུས་ཤེས་དག་པ་དང་སྨེ་ཤ་ནི། ",
            "ཐ་མས་རྒྱུ་ཞགས་བསྣམས་པ་ཉོན་ཡིད་དག་པ་དང་ཙནྡྷ་ལཱི་དང་།",
            "རྒྱན་ཐམས་ཅད་མཆོད་པའི་ཡོ་བྱད་དང་།",
            "ཟླ་གམ་བརྒྱད་ནི་སིངྷ་ལ་སོགས་པའི་ཕྲ་མེན་བརྒྱད་དང༌། ",
            "དེ་ཡང་དམར་པོར་སྣང་བ་ནི་ཡུམ་ཀྲོ་དྷཱི་ཤྭ་རི་མ་དང་།",
            "དེ་ལྟར་ཡུལ་དགུ་ནི་དོན་དགུ་དང་སྦྱར་།",
            "ཟླ་གམ་དམར་པོ་ཡུམ་གྱི་རཀྟ་དམར་པོ་སྟེ་ཀུན་ཏུ་བཟང་མོའི་དབྱིངས་ཡིན་།",
            "སྒྲུབ་རྫས་དང་སྦྱར་།",
            ""
        ],
        [
            "མར་མེའི་སྡོང་བུ་ནི་ཡབ། ",
            "འོད་དགུ་ནི་ཡུམ་གྱི་རང་བཞིན་ཐིག་ལེ་དམར་པོའོ།།",
            "དེ་ལྟར་གསལ་ནས་བསྙེན་པ་བགྲང་བའི་",
            "དུས་སུ་རང་ཉིད་དཔལ་ཆེན་པོའི་",
            "ཐུགས་ཀར་ཟླ་དཀྱིལ་ལ་ཡེ་ཤེས་སེམས་དཔའ་",
            "དཀར་པོ་ཚོན་གང་བ་རྡོ་རྗེ་དྲིལ་བུ་འཛིན་པའི་",
            "ཐུགས་དབུས་རྡོ་རྗེ་ནས་ཙམ་གྱི་དཀྱིལ་དུ་",
            "ཧཱུྃ་དམར་པོ་ཡུངས་འབྲུ་ཙམ་ལ་མགལ་མེ་བཞིན་དུ་",
            "ཧཱུྃ་དམར་པོ་གྲངས་མེད་པ་ཕྱོགས་བཅུར་འཕྲོས་པས། ",
            "དཔལ་ཆེན་པོ་མ་མོ་མཁའ་འགྲོ་དང་",
            "བཅས་པའི་ཐུགས་ཀར་ཕོག་སྟེ་ཐུགས་རྒྱུད་།",
            "ཚུར་འདུས་པ་དེ་དག་གི་བྱིན་རླབས་",
            "དངོས་གྲུབ་ཐམས་ཅད་བདག་གི་",
            "ཧཱུྃ་ལ་བསྡུས་པར་དམིགས་།",
            "བཟླ་བྱའི་སྙིང་པོ་རུ་ལུ་འབྲུ་བརྒྱད་བཟླའོ། །",
            "དེའང་ཨོ་ནི་ཡབ་ཧེ་རུ་ཀ །",
            "རུ་ནི་ཡུམ་ཀྲོ་དྷཱི་ཤྭ་རི། ",
            "རུ་ནི་ཧེ་རུ་ཀ་རིགས་བཞི། ",
            "ལུ་ནི་ཡུམ་རྣམས། ",
            "ཧཱུྃ་ནི་ཐུགས་དམ་བསྐུལ་བ། ",
            "བྷྱོ་ནི་དབང་ཕྱུག་མོ་རྣམས། ",
            "ཧཱུྃ་ཐ་མ་ནི་དངོས་གྲུབ་བསྡུ་བ་།",
            ""
        ],
        [
            "དེ་ལྟར་བསྙེན་པ་དབུལ་བར་བྱའོ།།",
            "བསྐྱེད་རིམ་གྱི་སྐབས་འདིར་བསྙེན་སྒྲུབ་བཞིར་ཡོད་།",
            "དཔལ་ཆེན་པོའི་སྐུར་གསལ་བ་བསྙེན་པ། ",
            "ཡུམ་ཀྲོ་དྷཱི་ཤྭ་རིར་གསལ་བ་ཉེ་།",
            "ཡབ་ཡུམ་གཉིས་སུ་མེད་པའི་བྱང་ཆུབ་སེམས་ལས་ཕྲ་མེན་བཅུ་དྲུག་བྱུང་བ་སྒྲུབ་པ། ",
            "དེ་ཐམས་ཅད་ཀྱང་མ་སྐྱེས་པ་ཆོས་ཀྱི་དབྱིངས་སུ་མཉམ་པར་ཤེས་པ་སྒྲུབ་པ་ཆེན་པོའོ།།",
            "དེ་ལྟར་བསྙེན་སྒྲུབ་བྱེད་པའི་དྲོད་ཚད་ནི། ",
            "དཔལ་ཆེན་པོ་ཕྲ་མེན་བཅུ་དྲུག་གིས་བསྐོར་བ་མངོན་སུམ་གསལ་བ་ནི་མངོན་སུམ་པའི་དྲོད་ཚད། ",
            "བདག་སྒྲུབ་པ་བྱེད་པའི་དུས་སུ་ལུས་ལས་འོད་བྱུང་བ་འོད་ཀྱི་དྲོད་ཚད། ",
            "དེ་ལས་སྒྲ་གྲགས་པ་དང་གཟུགས་སུ་སྣང་བའི་དྲོད་ཚད་གཞན་ཐམས་ཅད་ཀྱང་འོད་ཀྱི་ཁོངས་སུ་འདུ་སྟེ",
            "དེ་ལྟར་དྲོད་བྱུང་བ་ནི་སྒྲུབ་པ་ཆེན་པོའོ།།",
            ""
        ],
        [
            "བཞི་པ་མན་ངག་སྒང་བསྒྲིལ་རྫོགས་པའི་རིམ་པ་དང་སྦྱར་།",
            "འདི་ལྟར་སེམས་དང་སེམས་བྱུང་གི་ཆོས་ཐམས་ཅད། ",
            "དོན་དམ་པར་མ་སྐྱེས་མ་འགག་ཆོས་དབྱིངས་མཚན་མའི་སྤྲོས་པ་དང་",
            "བྲལ་བའི་ཀློང་དུ་མཉམ་པ་དེ་ཉིད་",
            "དོན་གྱི་ཆོས་ཉིད་ཡིན་པས་ན་ཡང་དག་ཅེས་བྱ་ཞིང༌",
            "ཆོས་ཉིད་དེ་ལྟ་བུ་རིག་པ་ཡེ་ཤེས་ཀྱིས་ཕྱིན་ཅི་མ་ལོག་པར་རྟོགས་པ་ནི་",
            "གྲུབ་པའམ་སྒྲུབ་པ་ཞེས་བྱའོ།།",
            "དབྱིངས་རིག་གཉིས་མེད་ཐིག་ལེ་ཉག་གཅིག་དེ་ནི་",
            "གཅིག་པུ་སྟེ་གཉིས་སུ་མེད་པའི་ཆོས་ཀྱི་དབྱིངས་སོ།།",
            "དེ་ཉིད་ལུང་ལས་གསུངས་པ་ལྟར་རུ་ལུའི་དོན་དང་སྦྱར་ན་",
            "ཨོ་མི་གནས་པ་ཡང་དག་པའི་ཡེ་ཤེས། ",
            "རུ་མཁའ་ཀློང་བདེ་བ་ཆེན་པོ། ",
            "ལུ་དབྱིངས་རྣམ་དག་ཀུན་ཏུ་བཟང་མོ། ",
            "བྷྱོ་བྱང་ཆུབ་ཀྱི་སེམས་བདེ་བ་ཆེན་པོར་བྱུང་བ། ",
            "ཧཱུྃ་ནི་དེ་ཐམས་ཅད་བྱུང་ཡང་བྱང་ཆུབ་ཀྱི་སེམས་ལས་བྱུང་ལ་",
            ""
        ],
        [
            "དེའི་ངོ་བོ་འདུས་མ་བྱས་པའོ།།",
            "དེ་ལྟར་བྱང་ཆུབ་ཀྱི་སེམས་ཐུགས་ཡང་དག་པའི་ཡེ་ཤེས་དེ་ནི་",
            "རང་གི་སེམས་ཀྱི་ཆོས་ཉིད་དུ་ཡེ་ནས་གྲུབ་ཅིང་འདུས་མ་བྱས་པ་ཐིག་ལེ་ཉག་གཅིག་གོ། ",
            "དེ་ལྟར་ཡང་དག་ཐུགས་ཀྱི་སྒྲུབ་པའི་མཐའ་ཐམས་ཅད་ཡང་དག་རྒྱུན་གྱི་རྣལ་འབྱོར་སངས་རྒྱས་ལག་བཅང་དུ་འདུས་།",
            "དེའི་མཐའ་ཡང་རང་རིག་བྱང་ཆུབ་སེམས་ཐུགས་ཡང་དག་པའི་ཡེ་ཤེས་སུ་འདུ་།",
            "དེ་མངོན་དུ་བྱེད་པའི་ཐབས་དམན་པ་དབྱིབས་ཀྱི་རྣལ་འབྱོར་སྐུའི་གསལ་སྣང་ལ་སེམས་བཟུང་བ། ",
            "ཟབ་པ་སྔགས་ཀྱི་རྣལ་འབྱོར་གསུང་བཟླས་པ་དང་རླུང་གི་རྫོགས་རིམ། ",
            "མཐར་ཐུག་ཆོས་ཀྱི་རྣལ་འབྱོར་སྙིང་གའི་མི་ཤིགས་པའི་ཐིག་ལེ་ལ་སེམས་འཛིན་པ་སོགས་མཚན་བཅས་དང༌། ",
            "མཚན་མེད་རྩོལ་བྲལ་རྫོགས་པ་ཆེན་པོའི་ལམ་རྣམས་ལ་བརྟེན་ནས་",
            "རྒྱལ་བ་ཐམས་ཅད་ཀྱི་ཐུགས་ཡང་དག་པའི་ཡེ་ཤེས་ཉིད་དུ་གྲུབ་པར་བྱ་བ་ཉིད་ཡིན་ནོ།།",
            ""
        ],
        [
            "༤༽ ཆེ་མཆོག་ཡོན་ཏན་བདུད་རྩི་རྣམ་དག་གི་དགོངས་པ། ",
            "བཞི་པ་ཆེ་མཆོག་ཡོན་ཏན་གྱི་སྒྲུབ་པ་ཐམས་ཅད་བདུད་རྩི་རྣམ་དག་གི་དགོངས་པར་འདུ་བ་བསྟན་པ་།",
            "སྤྱིར་འཁོར་འདས་ཀྱིས་བསྡུས་པའི་ཆོས་ཐམས་ཅད་ཡེ་ནས་རྣམ་པར་དག་ཅིང་",
            "བླང་དོར་ལས་འདས་པ་རང་བྱུང་གི་ཡེ་ཤེས་བདེ་བ་ཆེན་པོའི་བདག་ཉིད་དུ་གནས་པ་ནི་",
            "བདུད་རྩི་རྣམ་དག་གི་དགོངས་པ་ཡིན་ལ",
            "ཚུལ་དེ་ཆོས་ཀྱི་བདུད་རྩི་དང༌། ",
            "དོན་གྱི་བདུད་རྩི་དང༌། ",
            "རྟགས་སམ་སྨན་གྱི་བདུད་རྩི་དང༌། ",
            "རྫས་ཀྱི་བདུད་རྩི་སྟེ་རྣམ་པ་བཞིའི་ཚུལ་གྱིས་གཏན་ལ་ཕབ་སྟེ་",
            "བསྟན་པ་ནི། ",
            "ཆོས་བདུད་རྩི་ཐམས་ཅད་ཚང་བ་རྣམ་པ་བརྒྱད་དུ་བསྡུས་ཏེ་",
            "བཤད་པ་དང༌། ",
            "དོན་བདུད་རྩི་ཐམས་ཅད་ཤེས་པ་རྣམ་པ་བརྒྱད་དུ་བསྡུས་ཏེ་བཤད་པ་དང༌། ",
            "སྨན་བདུད་རྩི་ཐམས་ཅད་དམིགས་པ་རྣམ་པ་བརྒྱད་དུ་བསྡུས་ཏེ་",
            ""
        ],
        [
            "བཤད་པ་དང༌། ",
            "དམ་རྫས་བདུད་རྩི་ཐམས་ཅད་བསྒོམ་པ་",
            "རྣམ་པ་བརྒྱད་དུ་བསྡུས་ཏེ་བཤད་པ་དང་བཞིའོ།།",
            "དང་པོ་ཆོས་ཐམས་ཅད་བསྡུས་ན་རང་གི་སེམས་ལ་།",
            "སྨན་ཐམས་ཅད་བསྡུས་པས་རོ་རྣམ་པ་ལྔར་།",
            "དམ་ཚིག་ཐམས་ཅད་རྩ་བ་གསུམ་དུ་།",
            "ཕྲིན་ལས་ཐམས་ཅད་བསྡུས་ན་སྦྱོར་སྒྲོལ་དུ་།",
            ""
        ],
        [
            "དཀྱིལ་འཁོར་ཐམས་ཅད་བསྡུས་པས་དཀྱིལ་འཁོར་བརྒྱད་དུ་།",
            "ཡེ་ཤེས་ཐམས་ཅད་བསྡུས་པས་ཡེ་ཤེས་ལྔར་།",
            "སྒྲུབ་པ་ཐམས་ཅད་བསྡུས་པས་བདུད་རྩི་སྒྲུབ་པར་།",
            "སངས་རྒྱས་ཐམས་ཅད་བསྡུས་པས་",
            "རྡོ་རྗེ་དབྱིངས་ལ་ཚང་སྟེ་དེ་ལྟར་བརྒྱད་དོ།།",
            "ཡང་རྣམ་པ་གཅིག་ཏུ། ",
            "ཆོས་ཐམས་ཅད་བྱང་ཆུབ་ཀྱི་",
            "སེམས་བདེ་བ་ཆེན་པོ་ལ་།",
            "རྣམ་ཤེས་ཚོགས་བརྒྱད་ཀྱང་",
            "རྩ་བ་ཀུན་གཞིའི་རྣམ་ཤེས་ལ་།",
            ""
        ],
        [
            "ཐེག་པ་བརྒྱད་ཀྱང་བདུད་རྩི་ཡོན་ཏན་གྱི་སྒྲུབ་པའི་ནང་དུ་།",
            "འབྱུང་ལྔ་སྲིད་གསུམ་ལྷ་སྲིན་སྡེ་བརྒྱད་ཐམས་ཅད་ཆོས་ཀྱི་དབྱིངས་སུ་།",
            "ཕུང་པོ་ལྔ་དང་ལུས་ངག་ཡིད་གསུམ་རང་གི་སེམས་ལ་།",
            "ཕྱིའི་སྨན་ཐམས་ཅད་ཀྱང་རྩ་བ་ལྔ། ",
            "འབྲུ་ལྔ། ",
            "སྙིང་པོ་ལྔ། ",
            "སྨན་ལྔ། ",
            "སྤོས་ལྔ། ",
            "རིན་ཆེན་ལྔ། ",
            "ཆུ་ལྔར་།",
            "ནང་གི་སྨན་ཐམས་ཅད་ཀྱང་དམ་རྫས་རྣམ་པ་ལྔར་འདུས་ཤིང་ཚང་བ་བརྒྱད་དོ།།",
            "དེ་ལྟར་གནད་ཀྱི་མདོ་འགག་བསྡུས་པའི་ཚུལ་གྱིས་བདུད་རྩིའི་སྒྲུབ་པའི་གནད་བཤད་པའོ།།",
            ""
        ],
        [
            "གཉིས་པ་དོན་བདུད་རྩི་ཅི་ཞེ་།",
            "སེམས་ཉིད་རང་བྱུང་གི་ཡེ་ཤེས་ནི་",
            "བཅོམ་ལྡན་འདས་དཔལ་ཧེ་རུ་ཀར་ཤེས་པར་།",
            "འབྱུང་བ་ལྔ་ཡུམ་ལྔར་ཤེས་པར་།",
            "ཕུང་པོ་ལྔ་རིགས་ལྔར་ཤེས་པར་།",
            "བདུད་རྩི་ལྔ་་་དུག་ལྔ་ཡང་་་",
            "ཡེ་ཤེས་ལྔར་ཤེས་པར་།",
            "རྣམ་ཤེས་ལྔ་སྐུ་ལྔར་ཤེས་པར་།",
            ""
        ],
        null,
        [
            "ན་ནི་ཉོན་མོངས་པ་ལྔ་ཡེ་ཤེས་ལྔར་ཤེས་པར་།",
            "ཛ་ནི་དབང་པོ་བཞི་དང་རྣམ་ཤེས་བཞི་བྱམས་པ་",
            "ལ་སོགས་པའི་སེམས་དཔའ་བཞི་བཞིར་ཤེས་པར་།",
            "ཡ་ནི་གཟུགས་སྒྲ་སོགས་བཞི་དང་",
            "དུས་བཞི་ལྷ་མོ་བརྒྱད་དུ་ཤེས་པར་བྱ་།",
            "དེ་ལྟར་ཡི་གེ་བརྒྱད་ཀྱིས་",
            "མཚོན་པའི་ཤེས་པ་བརྒྱད་དོ།།",
            "ཡང་རྣམ་པ་གཞན་དུ་འབྱུང་ལྔ་ཡུམ་ལྔ། ",
            "ཕུང་ལྔ་རིགས་ལྔ། ",
            "བདུད་རྩི་ལྔ་ཡེ་ཤེས་ལྔ། ",
            "དབང་ཤེས་བརྒྱད་སེམས་དཔའ་བརྒྱད། ",
            "ཡུལ་དུས་བརྒྱད་སེམས་མ་བརྒྱད། ",
            "ཉོན་མོངས་དྲུག་ཐུབ་པ་དྲུག །",
            "རྟག་ཆད་བཞི་སྒོ་བཞིར་ཤེས་པར་བྱ་བ་དང༌། ",
            "དེར་མ་ཟད་གཞན་ཡང་བདུད་རྩི་",
            "སྒྲུབ་པའི་དུས་སུ་སྦྱོར་བ་ཆོས་ཉིད། ",
            "སྒྲོལ་བ་སྙིང་རྗེ། ",
            "སྣང་སྲིད་གསལ་བ་མཆོག་གི་མཎྜལ། ",
            "སྲིད་གསུམ་བྷནྡྷ་དམར་པོའི་གཞལ་ཡས་ཁང༌། ",
            "སྒྲུབ་པོ་རྣམས་ལྷ་དང་ལྷ་མོ། ",
            "དཀྱིལ་འཁོར་དུར་ཁྲོད་ཆེན་པོ། ",
            "དེ་ཡང་ཞི་བའི་དུས་ན་རྡོ་རྗེ་དབྱིངས་དང༌། ",
            "ཁྲོ་བོའི་དུས་ན་གསང་བ་མཆོག་གི་",
            "དཀྱིལ་འཁོར་དུ་ཤེས་པར་བྱ་བ་དང༌། ",
            "དཀྱིལ་འཁོར་གྱི་རྒྱན་རྣམས་ཀྱང་",
            "མདའ་བཞི་སེམས་དཔའ་བཞི། ",
            "ཕུར་པ་བཞི་ཁྲོ་བོ་བཞི། ",
            "རལ་གྲི་བཞི་རྒྱལ་པོ་བཞི། ",
            "ས་ཚོན་ཡེ་ཤེས་ལྔ། ",
            "སྨན་གྱི་བུམ་པ་ལྷའི་དཀྱིལ་འཁོར། ",
            "གཟུངས་ཐག་བྱང་ཆུབ་ཀྱི་ལམ། ",
            "སྔགས་འཕྲོ་།",
            "སྨན་སངས་རྒྱས། ",
            "གདུགས་འཇམ་དཔལ། ",
            "ལུས་ལ་བཏགས་པ་དང་གྱོན་པ་སོགས་",
            "ཡོ་བྱད་ཐམས་ཅད་ལྷ་རྣམ་གསུམ་གྱིས་",
            "མཆོད་པ་འབུལ་བའི་དོན་དུ་ཤེས་པར་བྱའོ།།",
            ""
        ],
        [
            "མདོར་ན་དོན་གྱི་བདུད་རྩི་ནི་ཆོས་ཐམས་ཅད་",
            "སྐུ་དང་ཡེ་ཤེས་ལྷ་དང་ལྷ་མོའི་དཀྱིལ་འཁོར་དུ་",
            "ཡེ་ནས་གནས་པའི་སྣང་སྲིད་བདེ་བ་",
            "ཆེན་པོ་དོན་གྱི་བདུད་རྩི་ཡིན་།",
            "ཁམས་གསུམ་གྱི་སྡུག་བསྔལ་དང་ཉོན་མོངས་སོགས་",
            "མ་དག་པ་ཐམས་ཅད་མིང་ཡང་མེད་པར་",
            "རྣམ་པར་དག་པའི་བདུད་རྩི་ཆེན་པོ་ཡིན་པའི་ཕྱིར་",
            "དེ་དག་ཤེས་པར་བྱ་བ་ཡིན་ནོ།། ",
            "གསུམ་པ་སྨན་བདུད་རྩི་ཐམས་ཅད་དམིགས་པ་",
            "རྣམ་པ་བརྒྱད་དུ་བསྡུས་ཏེ་བཤད་པ་ནི། ",
            "འཁོར་འདས་ཀྱི་ཆོས་ཐམས་ཅད་ཐིག་ལེ་ཆེན་པོར་།",
            "ཡིད་ཀྱི་ཡུལ་ནང་ཀུན་གཞི་ལ་བལྟས་ནས་",
            "བལྟར་མེད་པའི་གཟུང་དོན་ལ་བརྟགས་ན་",
            "མཐོང་བ་མེད་པའི་ཕྱིར་ཡུལ་སེམས་གཉིས་ཀ་",
            "ཐ་དད་དུ་མ་གྲུབ་པའི་སྟོང་པ་ཉིད་ལ་།",
            ""
        ],
        [
            "འབྱུང་བ་ལྔ་དང་དེས་བསྐྱེད་པ་དང་",
            "དེ་ལ་གནས་པ་ཐམས་ཅད་སྨན་ར་ས་ཡཱ་ནར་།",
            "ཡབ་ཡུམ་གཉིས་སུ་མེད་པ་ལྷག་པའི་",
            "བྱང་ཆུབ་སེམས་ནི་བདུད་རྩི་གསང་བའི་",
            "མཆོད་པ་དང་དངོས་གྲུབ་ཏུ་།",
            "ཡུམ་ནི་རིགས་ཀྱི་ཡུམ་དུ་།",
            "བདག་ནི་རིགས་ཀྱི་གཙོ་བོ་གང་ཡིན་པར་།",
            "སྒྲུབ་པའི་རྫས་སྨན་ར་ས་ཡཱ་ན་",
            "ཀུན་ལ་ལུས་ངག་ཡིད་གསུམ་དང་",
            "ཐབས་ཤེས་རབ་ཀྱི་ཆ་ཡོད་པར་།",
            "བདག་གི་ཕུང་ཁམས་སྐྱེ་མཆེད་ཐམས་ཅད་",
            "གསང་བ་མཆོག་གི་དཀྱིལ་འཁོར་དུ་དམིགས་སོ།།",
            ""
        ],
        [
            "ཡང་རྣམ་པ་གཅིག་ཏུ་།",
            "མཎྜལ་གསང་བའི་དཀྱིལ་འཁོར་དུ་།",
            "བནྡྷ་སྲིད་པ་མཆོག་གི་དཀྱིལ་འཁོར་དུ་།",
            "སྣོད་སེམས་མ་བཅུ་དྲུག་ཏུ་།",
            "རྫས་སེམས་དཔའ་བཅུ་དྲུག་ཏུ་།",
            "སྨན་གྱི་བུམ་པ་སྔགས་ཀྱི་འཕྲོ་འདུ་བྱེད་པ་",
            "མཛད་པ་བཅུ་གཉིས་ཀྱི་འཕྲོ་འདུ་བྱེད་པར་།",
            ""
        ],
        [
            "ཀུན་ཏུ་བཟང་མོའི་མཁའ་དབྱིངས་སྟོང་གསུམ་དུ་",
            "ཐབས་ཀྱི་ཕྱག་རྒྱ་སེམས་རིག་ཀུན་གསལ་",
            "བའི་ཡེ་ཤེས་ལྔའམ་བརྒྱད་དུ་།",
            "རུ་དྲའི་ཕུང་པོ་ནི་གཞལ་ཡས་ཁང་དུ་།",
            "སེམས་ནི་སྐྱེ་ཤི་མེད་པ་",
            "རྡོ་རྗེ་སེམས་དཔར་དམིགས་པའོ།།",
            "འདི་ནི་བདུད་རྩི་སྒྲུབ་པའི་ལམ་གྱི་དུས་སུ་",
            "དམིགས་པ་ཏིང་ངེ་འཛིན་གྱི་དཀྱིལ་འཁོར་གྱི་",
            "དོན་བསྒོམ་པའི་ཚུལ་བསྟན་པ་ཡིན་ནོ།། ",
            "བཞི་པ་དམ་རྫས་ཐམས་ཅད་བསྒོམ་པ་",
            "རྣམ་པ་བརྒྱད་དུ་བསྡུས་ཏེ་བསྟན་པ་ནི། ",
            "སྲིད་པ་གསུམ་ན་མི་གཙང་བའི་",
            "མིང་མེད་པར་ཐམས་ཅད་བདུད་རྩིའི་",
            "དཀྱིལ་འཁོར་དུ་བསྒོམ་པ་དང༌། ",
            "སེམས་ཉིད་མ་ཡིན་པ་ཅི་ཡང་མེད་པས་",
            "ཐམས་ཅད་སངས་རྒྱས་པར་བསྒོམ་པ་དང༌། ",
            "འཁོར་བའི་མིང་མེད་པར་ཡེ་ནས་",
            "སངས་རྒྱས་པར་བསྒོམ་པ་དང༌། ",
            "རྩ་བུར་དང་འཇག་མ་ཡན་ཆད་",
            "སྨན་ར་ས་ཡཱ་ན་རྩ་བ་ལྔའམ་བརྒྱད་ལ་",
            "ཡན་ལག་སྟོང་སྟོང་དང་ལྡན་པར་བསྒོམ་པ་དང༌། ",
            "ཕྱི་ནང་སྣོད་བཅུད་ཀྱིས་བསྡུས་པའི་",
            "ཆོས་ཐམས་ཅད་དོན་དབྱིངས་ཡེ་གཉིས་དང་",
            "རྟགས་ཡབ་ཡུམ་ཐབས་ཤེས་གཉིས་སུ་",
            "མེད་པའི་བྱང་ཆུབ་སེམས་སུ་བསྒོམ་པ་དང༌། ",
            "ཕྱི་འབྱུང་བ་ལྔ་རིགས་ཀྱི་ཡུམ་ལྔ། ",
            "ནང་འགྲོ་བ་ལྔ་རིགས་ལྔའི་སངས་རྒྱས། ",
            "ཁམས་སྐྱེ་མཆེད་ལྷ་དང་ལྷ་མོ་",
            "སེམས་དཔའ་སེམས་མའི་དཀྱིལ་འཁོར་དུ་བསྒོམ་པ་དང༌། ",
            "བདུད་རྩི་ལྔ་ནི་རིགས་ལྔ་ལ་སོགས་པའི་",
            "རྡོ་རྗེ་དབྱིངས་ཀྱི་དཀྱིལ་འཁོར་དུ་བསྒོམ་པ་དང༌། ",
            "རང་བཞིན་ལྷུན་གྱིས་གྲུབ་པའི་གནས་ནས་",
            "དེ་འདྲ་བའི་ཡེ་ཤེས་པ་སྤྱན་དྲངས་ནས་",
            "དམ་ཚིག་སེམས་དཔར་ཐིམ་ནས་",
            "གཉིས་སུ་མེད་པར་བསྒོམ་པའོ།།",
            ""
        ],
        [
            "ཡང་རྣམ་པ་གཅིག་ཏུ་།",
            "ཕྱི་ནང་སྣོད་བཅུད་གསང་བ་",
            "བྷ་གའི་དཀྱིལ་འཁོར་དུ་།",
            "དམ་རྫས་བདུད་རྩི་རིགས་ལྔ་ཡེ་ཤེས་ལྔར་།",
            "མར་མེ་ཡེ་ཤེས་ཀྱི་རང་བཞིན་དུ་།",
            "རྣལ་འབྱོར་ཕོ་རྣམས་ཡབ་ཏུ་།",
            "རྣལ་འབྱོར་མོ་རྣམས་ཡུམ་དུ་།",
            ""
        ],
        [
            "སྨན་བྱང་ཆུབ་སེམས་སུ་།",
            "སྔགས་ཀྱི་འཕྲོ་འདུ་འོད་ཟེར་དུ་།",
            "བདུད་རྩི་འཆི་མེད་མུ་ཏིག་དཀར་པོ་ལྟ་བུར་བསྒོམ་མོ། །",
            "འདི་ནི་བདུད་རྩི་སྒྲུབ་པའི་སྒོམ་པ་བསྟན་པའོ།། ",
            "གཞན་ཡང་ཆོས་ཀྱི་བདུད་རྩི་ནི་",
            "ཆོས་ཕུང་བརྒྱད་ཁྲི་བཞི་སྟོང་ཡིན་།",
            "དེ་དག་གིས་གཏན་དུ་འཆི་བ་",
            "མེད་པར་བྱེད་པའི་ཕྱིར་རོ། །",
            "དེ་ལྟ་བུའི་ཆོས་ཕུང་ཐམས་ཅད་ཀྱི་",
            "དོན་ཡང་མཐར་ཐུག་བདུད་རྩིའི་",
            "ལུང་འདིར་འདུ་སྟེདེ་ནི་ཚང་བ་",
            "བརྒྱད་ཀྱི་ཚུལ་གྱིས་བསྟན་ཏོ།།",
            ""
        ],
        [
            "དོན་གྱི་བདུད་རྩི་ནི་ཆོས་ཐམས་ཅད་ཡེ་ནས་",
            "རྣམ་པར་དག་པ་ལ་འཁོར་བ་རྒྱུ་འབྲས་དང་",
            "འཆི་བ་མིང་མེད་པ་ནི་རྟོགས་བྱའི་དོན་ཡིན་།",
            "དེ་ནི་ཤེས་པ་རྣམ་པ་བརྒྱད་ཀྱིས་བསྟན་ཏོ།། ",
            "རྟགས་ཀྱི་བདུད་རྩི་ནི་ཆོས་ཉིད་དེ་ལྟ་བུའི་ཕྱིར་ན་",
            "ཆོས་ཅན་གྱི་སྣང་བ་ཐམས་ཅད་ཀྱང་",
            "བདུད་རྩི་དེ་མཚོན་པའི་སྒོ་ཡིན་པས་",
            "རྟགས་ཀྱི་བདུད་རྩི་ཞེས་བྱ་སྟེ",
            "དེ་ནི་དམིགས་པ་བརྒྱད་ཀྱི་ཚུལ་གྱིས་བསྟན་ནོ།། ",
            "རྫས་ཀྱི་བདུད་རྩི་ནི་འཇིག་རྟེན་ན་",
            "བདུད་རྩིར་གྲགས་པའི་དངོས་པོ་།",
            "དེ་ཡང་རང་བཞིན་དང་ཐབས་ལ་མཁས་པས་",
            "དེ་བསྒྲུབ་པའི་ཚུལ་གྱིས་ཀུན་ཀྱང་",
            "འཆི་བ་མེད་པའི་བཅུད་ལེན་དུ་གྱུར་པར་སྒྲུབ་ཚུལ་ནི་",
            "བདུད་རྩིའི་རྒྱུད་ལས་གསུངས་པས་།",
            ""
        ],
        [
            "དེ་ནི་བསྒོམ་པ་རྣམ་པ་བརྒྱད་ཀྱི་",
            "ཚུལ་དུ་ཤེས་པར་བྱ་བ་ཡིན་།",
            "དེ་ལ་སོགས་པ་རྣམ་གཞག་གི་",
            "ཚུལ་གཞན་དང་གཞན་ཡང་ཤེས་པར་བྱའོ།།",
            "དེ་ལྟ་བུར་ཆོས་ཀྱི་བདུད་རྩི་ལ་སོགས་པ་",
            "རྣམ་པ་བཞིར་བསྟན་པ་ཡང་བསྡུ་།",
            "མ་འདྲེས་པའི་བདུད་རྩི་དང༌། ",
            "ཡོངས་སུ་རྫོགས་པའི་བདུད་རྩི་གཉིས་སུ་འདུ་།",
            "མ་འདྲེས་པའི་བདུད་རྩི་ནི། ",
            "ཕྱི་ནང་སྣོད་བཅུད་ཐམས་ཅད་བདུད་རྩི་ལྔར་",
            "བསྡུས་ལ་རྒྱལ་བ་རིགས་ལྔ་ལ་སྒྲུབ་པར་བྱ་།",
            "རང་བྱུང་གདོད་ནས་རྣམ་པར་དག །",
            "ཅེས་གསུངས་པ་བཞིན་ནོ།།",
            ""
        ],
        [
            "དེ་ཡང་དྲི་ཆེན་དྲི་ཆུ་མཱ་ས་རཀྟ་ཁུ་བ་སྟེ་",
            "བདུད་རྩི་ལྔ་ལ་ཕྱི་ནང་གི་རྩ་བ་",
            "བརྒྱད་བརྒྱད་དུ་ཕྱེ་བ་རྩ་བའི་སྨན་།",
            "འདི་དག་འཇིག་རྟེན་ན་མི་གཙང་བར་",
            "གྲགས་ཤིང་དོར་བྱར་བྱེད་ཀྱང་དང་དུ་",
            "བླང་ན་རིགས་ལྔའི་དངོས་གྲུབ་ཐོབ་ཅིང་",
            "ནད་ལྔ་སེལ་ལ་ཡེ་ནས་གཙང་དམེ་མེད་པར་",
            "དག་པ་ཆེན་པོ་བདེ་ཆེན་བདུད་རྩིའི་",
            "བདག་ཉིད་དུ་རྟོགས་པའི་ལྟ་བ་དང་",
            "རྗེས་སུ་མཐུན་པར་མཉམ་ཉིད་རྟོགས་པའི་",
            "བོགས་དབྱུང་བ་དང་མཁའ་འགྲོའི་",
            "ཚོགས་མཉེས་ནས་དངོས་གྲུབ་མྱུར་དུ་ཐོབ་པར་བྱེད་དོ།།",
            "དེའི་སྐྱོབ་དང་འཕྲོད་དུ་གྱུར་པའི་",
            "སྨན་བཟང་པོ་དྲུག་དང་ཨ་རུ་ར་",
            "སོགས་ས་ལས་སྐྱེས་པའི་སྨན་ཐམས་ཅད་དང༌། ",
            "ས་དང་ཆུར་གནས་པའི་སྲོག་ཆགས་ཀྱི་",
            "ཤ་ཁྲག་སོགས་ཐམས་ཅད། ",
            "ཡང་ན་རོ་ནུས་དང༌། ",
            "ཡང་ཁ་དོག་སོགས་ཀྱི་སྒོ་ནས་",
            "རིགས་ལྔར་ཕྱེ་ལ་སྨན་དུ་བསྒྲུབ་པར་",
            "བྱ་སྟེདེ་ཡང་བདུད་རྩིའི་གཙོ་བོ་",
            "ལྔ་ལ་རྩ་བ་བརྒྱད་དུ་ཡོད་ཅིང༌། ",
            "རེ་རེ་ལའང་ཁ་དོག་དང་",
            "དབྱིབས་གཉིས་གཉིས་ཕྱེ་བས་ལྔ་བཅུ། ",
            "ནང་གི་དམ་རྫས་རྩ་བ་ལྔ་ལ་ཁ་དོག་དང་",
            "ནུས་མཐུས་ཕྱེ་བས་ལྔ་བཅུ་སྟེ་ཁྱོན་བརྒྱ་ཐམ་པ། ",
            "དེ་ལ་ཐབས་ཤེས་གཉིས་ཀྱིས་ཕྱེ་བས་ཉིས་བརྒྱ། ",
            "དེ་ལ་སྐུ་གསུང་ཐུགས་ཡོན་ཏན་ཕྲིན་ལས་",
            "ལྔར་ཕྱེ་བས་སྟོང་འབྱུང་བས་རྩ་བརྒྱད་",
            "ཡན་ལག་སྟོང་ལ་སྦྱར་བའི་སྨན་ཞེས་བྱ་ཞིང༌",
            ""
        ],
        [
            "དེ་ལྟ་བུའི་རིགས་དང་སྡེར་བྱས་ནས་",
            "མཐུན་པའི་སྐྱོབ་དང་འཕྲོད་དུ་སྨན་གྱི་རིགས་ཐམས་ཅད་སྦྱར་བས་",
            "རྩ་བ་འབུམ་ཕྲག་ཡངས་པའི་བཅུད་ཅེས་བྱའོ།།",
            "དེ་ལྟ་བུའི་བདུད་རྩི་ལ་དོན་རྣམ་པ་བརྒྱད་།",
            "བདུད་རྩིའི་རྒྱུ་དང༌། ",
            "རང་བཞིན་དང༌། ",
            "སྤྱོད་པ་དང༌། ",
            "ལས་དང༌། ",
            "ཡོན་ཏན་དང༌། ",
            "ལུང་དང༌། ",
            "དོན་དང༌། ",
            "བདུད་རྩིའི་མན་ངག་གོ། ",
            "དང་པོ་བདུད་རྩིའི་རྒྱུ་ཡབ་ཡུམ་གཉིས་",
            "ཀུན་བཟང་ཡབ་ཡུམ་གཉིས་སུ་གནས་པའམ། ",
            "སྤྱིར་དང་རང་བཞིན་དང་བདག་ཉིད་ཆེན་པོ་སྟེ་",
            "སྣང་སྲིད་རྣམ་པར་དག་པའི་དབྱིངས་ནས་བསྐྱེད་པའོ།།",
            "བདུད་རྩིའི་རང་བཞིན་འབྱུང་ལྔ་ཕུང་ལྔ་སྒོ་གསུམ་",
            "སྲིད་པ་གསུམ་ཐམས་ཅད་ཀྱང་ཡེ་ནས་བདུད་རྩིའི་རང་བཞིན་ནོ།།",
            "བདུད་རྩིའི་སྤྱོད་པ་ནི་ཟ་ཞིང་སྤྱད་པའི་ལས་སུ་བསྟན་ཏེ་",
            "གང་ཅིར་སྤྱད་ཀྱང་བདུད་རྩིའི་ལས་ལ་སྤྱོད་པའོ།།",
            ""
        ],
        [
            "བདུད་རྩིའི་ལས་ནི་ནད་རིགས་བཞི་བརྒྱ་རྩ་བཞི་ཞི་ཞིང་",
            "དུག་ལྔ་སེལ་ལ་བདུད་བཞི་འཇོམས་པར་བྱེད་པའོ།།",
            "བདུད་རྩིའི་ཡོན་ཏན་ནི་ཆོས་དབྱིངས་བྱང་ཆུབ་སེམས་ལ་",
            "སྐྱེ་ཤི་འདུ་འབྲལ་མེད་པའི་དོན་དང་ལྡན་པའོ།།",
            "བདུད་རྩིའི་ལུང་ནི་འདི་ལྟ་།",
            "ལྟ་བའི་ལུང་དང་སྤྱོད་པའི་ལུང་དང་",
            "སྒྲུབ་པའི་ལུང་དང་དམ་ཚིག་གི་ལུང་དང༌། ",
            "ཕྲིན་ལས་ཀྱི་ལུང་དང་དཀྱིལ་འཁོར་གྱི་ལུང་དང་",
            "ཡེ་ཤེས་ཀྱི་ལུང་ཐམས་ཅད་ཀུན་བདུད་རྩིའི་ལུང་གི་ནང་དུ་བསྡུས་པ་།",
            "དེ་ཐམས་ཅད་ཀྱང་ཡེ་ཤེས་ཀྱི་སྨན་གྱིས་རྟོག་པའི་དུག་སེལ་ཞིང་",
            "གཏན་དུ་མི་འཕོ་བའི་གོ་འཕང་སྟེར་བའི་དོན་དུ་འགྲོ་བའི་ཕྱིར་རོ། །",
            "བདུད་རྩིའི་དེ་ཉིད་ནི་ཕྱི་འབྱུང་བ་ལྔ་ཡང་བདུད་རྩིའི་དེ་ཉིད་།",
            "ནང་དམ་རྫས་ལྔ་ཡང་བདུད་རྩིའི་དེ་ཉིད་།",
            ""
        ],
        [
            "གསང་བ་ཆོས་ཉིད་བྱང་ཆུབ་ཀྱི་",
            "སེམས་ཀྱང་བདུད་རྩིའི་དེ་ཉིད་ཡིན་།",
            "དེ་གསུམ་ལས་མ་གཏོགས་པའི་",
            "བདུད་རྩི་ཞེས་བྱ་བ་གཞན་ན་མེད་།",
            "དེ་དག་རང་བཞིན་གྱིས་བདུད་རྩིར་གནས་པའོ།།",
            "བདུད་རྩིའི་མན་ངག་ནི། ",
            "གཏན་དུ་མི་འཆི་བ་ཡེ་ཤེས་ཀྱི་བདུད་རྩི་",
            "དེ་ནི་དཔལ་ལྡན་བླ་མ་དམ་པའི་ཞལ་ནས་",
            "མན་ངག་གི་ཚུལ་དུ་སློབ་མའི་སྙན་གྱི་གྭའུར་",
            "བརྒྱུད་དེ་ཙིཏྟ་སེམས་ཀྱི་དཀྱིལ་འཁོར་དུ་བསྟིམས་པ་།",
            "དངོས་པོ་ཀུན་གྱི་རང་བཞིན་ལྷན་སྐྱེས་",
            "བདེ་བ་ཆེན་པོ་རང་རིག་པའི་ཡེ་ཤེས་མཉམ་པའི་",
            "དོན་ཐུགས་ལ་རྡོལ་ནས་ངོ་འཕྲོད་པ་ནི་",
            "རྡོ་རྗེ་གསང་བའི་གྲལ་དུ་ད་ལྟ་ནས་འཁོད་པའོ།། ",
            "དེ་ལྟ་བུ་འདི་ལ་ནི། ",
            "བདུད་རྩིའི་དོན་གྱི་རྣམ་གཞག་མ་འདྲེས་པ་",
            "གསལ་པོར་ཕྱེ་བའི་ཕྱིར་མ་",
            "འདྲེས་པའི་བདུད་རྩི་ཞེས་བྱའོ།།",
            ""
        ],
        [
            "གཉིས་པ་ཡོངས་སུ་རྫོགས་པའི་བདུད་རྩི་ཆེན་པོ་ལ་ནི་",
            "དབྱེ་བསལ་མེད་པར་ཐམས་ཅད་བདུད་རྩི་བདེ་བ་ཆེན་པོ་ཐིག་ལེ་",
            "ཉག་གཅིག་ཏུ་ཟླུམ་པ་ནི་ཆོས་ཐམས་ཅད་བདུད་རྩི་ལྔར་",
            "རྫོགས་པར་གནས་པ་ཞེས་བྱ་སྟེ",
            "བདུད་ནི་ཉོན་མོངས་པའི་རྣམ་པར་རྟོག་པ་ཡིན་།",
            "རྩི་ནི་ཡེ་ཤེས་ཀྱི་རང་བཞིན་།",
            "དོན་ལ་ཐམས་ཅད་ཡེ་ཤེས་ལྔའི་རང་བཞིན་གྱི་བདུད་རྩི་ཆེན་པོར་ཡེ་ནས་གནས་པའོ།།",
            "དེ་ཉིད་མ་རྟོགས་པར་འཇིག་རྟེན་ན་",
            "བདེ་སྡུག་འཁོར་འདས་གཙང་དམེ་གཉིས་སུ་མཐོང་ནས་",
            "སྤོང་ལེན་བྱེད་པའི་རྟོག་པས་འཆིང་།",
            "དེ་ལས་བཟློག་ནས་",
            ""
        ],
        [
            "མཉམ་པ་ཉིད་བླང་དོར་མེད་པར་",
            "རྟོགས་པའི་ཡེ་ཤེས་ཀྱིས་ཐམས་ཅད་",
            "བདུད་རྩིའི་རང་བཞིན་དུ་ཤེས་ཤིང༌། ",
            "རིག་པ་བྱང་ཆུབ་སེམས་ཀྱི་ཀློང་དུ་",
            "འཁོར་བ་བདེ་སྡུག་གཙང་དམེ་ཐམས་ཅད་རོ་མཉམ་དུ་",
            "གྱུར་པ་ལས་གཏན་དུ་འཆི་བ་མེད་པ་",
            "བདུད་རྩི་མཆོག་གི་གོ་འཕང་གྲུབ་པ་ཡིན་ནོ།།",
            "དེ་ལྟར་བདུད་རྩིའི་དགོངས་དོན་དེ་",
            "ཐམས་ཅད་ཀྱང་དོན་རྟགས་གཉིས་སུ་འདུ་།",
            "དང་པོ་མཚོན་བྱ་དོན་གྱི་བདུད་རྩི་ནི། ",
            "ཆོས་ཐམས་ཅད་ཡེ་ནས་རྣམ་པར་དག་པའི་",
            "བདུད་རྩི་ཆེན་པོ་རང་བྱུང་ཡེ་ཤེས་ཀྱི་",
            "བདག་ཉིད་དུ་གནས་པ་ཡིན་།",
            "དེ་ཉམས་སུ་ལེན་པའི་ཐབས་",
            "ཐམས་ཅད་བཞག་ཐབས་བརྒྱད་དུ་འདུ་།",
            "ཆོས་ཉིད་མཉམ་པའི་ངང་ལ་རིག་པ་མཉམ་པར་།",
            "སྣང་སྲིད་བདུད་རྩིའི་དཀྱིལ་འཁོར་དུ་ཐུགས་སུ་ཆུད་པར་།",
            ""
        ],
        [
            "ཀུན་ཏུ་བཟང་མོ་ཡུམ་གྱི་བྷ་ག་ཡངས་པའི་",
            "མཁའ་ཀློང་དུ་རིག་པ་བྱང་ཆུབ་ཀྱི་",
            "སེམས་མཁའ་ལ་ཉི་མ་ཤར་བ་ལྟར་།",
            "རྣམ་པར་ཤེས་པའི་ཚོགས་བརྒྱད་གསང་བ་",
            "མཆོག་གི་དཀྱིལ་འཁོར་ཆེན་པོར་མ་བཅོས་པར་།",
            "ཕུང་པོ་ལྔ་དུར་ཁྲོད་ཀྱི་ཐོད་པ་ལྔའི་ནང་དུ་",
            "ཡེ་ཤེས་ཀྱི་མར་མེ་ལྔ་རང་གསལ་བར་།",
            "རང་སེམས་ཡེ་ནས་རང་བྱུང་གི་ཡེ་ཤེས་ཡིན་པའི་བློ་།",
            "རང་གི་དམ་རྫས་ལྔ་ནི་རང་བྱུང་གི་",
            "བདུད་རྩི་དམ་རྫས་ཆེན་པོ་ཡིན་པའི་བློ་།",
            "བདག་གི་ཡིད་དང་ཀུན་གཞི་གཉིས་",
            "ཀུན་ཏུ་བཟང་པོ་དང་བཟང་མོ་ཡིན་པའི་བློ་བཞག་།",
            ""
        ],
        [
            "མདོར་ན་ཡེ་ཇི་བཞིན་པའི་དོན་ལ་མ་བཅོས་",
            "སོར་བཞག་ཏུ་བཞག་པས་དོན་གྱི་བདུད་རྩི་ཉམས་སུ་མྱོང་བར་བྱེད་དོ།།",
            "མཚོན་བྱེད་རྟགས་ཀྱི་བདུད་རྩི་ནི་",
            "རྒས་རྒུད་ནད་སོགས་སེལ་ཞིང་",
            "མི་འཆི་བར་བྱེད་པའི་གདུད་རྩི་ར་ས་ཡཱ་ན་སྒྲུབ་པ་ཡིན་།",
            "དེའི་ཉམས་ལེན་ནི་སྦྱོར་བ་བརྒྱད་ཀྱི་དཀྱིལ་འཁོར་དུ་འདུ་།",
            "ཀུན་གཞིའི་རྣམ་པར་ཤེས་པ་ཆོས་ཉིད་སྟོང་ཞིང་",
            "བདག་མེད་པའི་དཀྱིལ་འཁོར་དུ་ལྷང་གིས་གསལ་བའི་དུས་ན་",
            "ནམ་མཁའ་ཡེ་ནས་དྭངས་ཤིང་གསལ་བ་ལ་",
            "ཉི་མ་ཤར་བ་ལྟ་བུ་ནི་རིག་པ་ཡེ་ཤེས་ཀྱི་དཀྱིལ་འཁོར་དུ་སྦྱོར་བ་།",
            "དེ་ནི་རྣམ་དག་བྱང་ཆུབ་སེམས་ཀྱི་དཀྱིལ་འཁོར་དུ་རྫོགས་པའོ།།",
            "མཆོད་པའི་རྫས་རྣམས་ལ་བརྟེན་ནས་བསོད་ནམས་དང་",
            "ཡེ་ཤེས་ཀྱི་ཚོགས་རྫོགས་པས་ཚེ་དཔག་མེད་ཀྱི་དཀྱིལ་འཁོར་དུ་",
            "སྦྱོར་བ་སྟེ་དོན་དམ་རྡོ་རྗེ་དབྱིངས་ཀྱི་དཀྱིལ་འཁོར་དུ་།",
            ""
        ],
        [
            "འབར་བ་ལས་ཀྱི་ཕྲིན་ལས་ནི། ",
            "ཏ་ན་ག་ཎའི་དཀྱིལ་འཁོར་དུ་སྦྱོར་།",
            "ཕྲིན་ལས་རྣམ་བཞིའི་དཀྱིལ་འཁོར་དུ་།",
            "ཐུགས་རྗེ་ཐབས་ལ་མཁས་པའི་དཀྱིལ་འཁོར་ནི་",
            "སྒྲུབ་པའི་དམ་ཚིག་གང་ལ་སྦྱོར་ཏེ་",
            "རྟ་མགྲིན་དབང་གི་དཀྱིལ་འཁོར་དུ་།",
            "དངོས་གྲུབ་དབང་གི་དཀྱིལ་འཁོར་དུ་",
            "ནི་ཨེ་གསུམ་བརྩེགས་དང་སྦྱོར་།",
            "སྐུ་རང་བྱུང་གི་ཡེ་ཤེས་ཏེ་",
            "སྐུ་གདུང་འབར་བའི་དཀྱིལ་འཁོར་དང་།",
            "ཐམས་ཅད་བདུད་རྩིའི་རང་བཞིན་གསང་བ་མཆོག་གི་",
            "དཀྱིལ་འཁོར་དང་སྦྱོར་བ་སྟེ་བརྒྱད་དོ།།",
            ""
        ],
        [
            "རྟགས་ཀྱི་བདུད་རྩི་དམ་རྫས་སྒྲུབ་པ་ལ་ཁྲོལ་བུར་རིགས་བརྒྱ་རིགས་ལྔ་རིགས་གཅིག་གིས་བསྒྲུབས་ནས་",
            "བཏགས་བཙགས་སྦོལ་ཞིང་གཞལ་།",
            "བདུད་རྩིའི་དལ་དུ་བཞག་ནས་",
            "དཀྱིལ་འཁོར་བརྒྱད་དང་སྦྱོར་བ་བརྒྱད་ཀྱིས་བྱང་ཆུབ་སེམས་ཀྱི་སྤྲིན་དབབ་སྟེ་",
            "སྒྲུབ་པའི་མྱང་གྲོལ་ར་ས་ཡཱ་ནའི་ཕྱག་ལེན་རྣམས་ནི་",
            "ཟུར་དུ་སྨན་གྱི་སྒྲུབ་པ་སོགས་ལས་ཤེས་པར་བྱའོ།། ",
            "བདག་གི་བླ་མ་དམ་པའི་སྙན་བརྒྱུད་ལས་ནི། ",
            "ཆོས་ཀྱི་བདུད་རྩི་ལྟ་བ་རང་བྱུང་གི་ཡེ་ཤེས་ངོ་སྤྲོད། ",
            "རྟགས་ཀྱི་བདུད་རྩི་ཧེ་རུ་ཀའི་དཀྱིལ་འཁོར་བསྐྱེད་པའི་",
            "རིམ་པ་སྲོག་སྡོམ་གཟེར་བཞིའི་ཚུལ་གྱིས་རྒྱུད་།",
            "དོན་གྱི་བདུད་རྩིའི་དུག་ལྔ་ཡེ་ཤེས་ལྔར་ལམ་དུ་བྱེད་པའི་རྫོགས་རིམ་ལ་",
            "འབྱུང་ལྔ་ཕུང་ལྔ་དུག་ལྔ་དག་བྱེད་ལམ་ལྔ་།",
            "བདག་བྱིན་རླབས་འབར་འཛག་གི་སྒོ་ནས་རང་ལུས་གཞན་ལུས་ལ་བསྟེན་པའི་ཐབས་ལམ་ནི་",
            "མེ་དང་འདུ་ཤེས་འདོད་ཆགས་དག་བྱེད་ཀྱི་ལམ་དང༌། ",
            "སྒྱུ་ལུས་ནི་ཞེ་སྡང་དང་ནམ་མཁའ་རྣམ་ཤེས་དག་བྱེད། ",
            "འོད་གསལ་ནི་གཏི་མུག་ས་ཁམས་གཟུགས་ཕུང་དག་བྱེད། ",
            "རྨི་ལམ་ནི་ཆུ་ཁམས་ཚོར་བ་དང་ང་རྒྱལ་དག་བྱེད། ",
            "སྣང་གྲགས་རིགས་གསུམ་སྐུ་གསུང་ཐུགས་དང་བསྲེ་བ་བསྲེ་འཕོའི་རྣལ་འབྱོར་ནི་",
            "འདུ་བྱེད་དང་རླུང་ཁམས་ཕྲག་དོག་དག་པར་བྱེད་པ་།",
            ""
        ],
        null,
        [
            "༥༽ ཕུར་པ་ཕྲིན་ལས་ཐལ་འབྱིན་རྣམ་པ་བཞིའི་དགོངས་པ། ",
            "ལྔ་པ་ཕུར་པ་ཕྲིན་ལས་ཀྱི་སྒྲུབ་པ་ཐམས་ཅད་ཐལ་འབྱིན་རྣམ་པ་བཞིའི་དགོངས་པར་འདུས་པའི་ཚུལ་བཤད་པ་།",
            "ཕུར་པའི་མཚན་ཉིད་རྣམ་པ་བཞིས་དོན་གྱི་ལ་ཤན་ཕྱེ་ནས་བཤད་པ་དང༌། ",
            "ཕུར་པ་སྒྲུབ་པའི་གང་ཟག་དེའི་སྣོད་ཀྱི་རིམ་པ་དང་སྦྱར་ནས་",
            "མཐར་དབྱུང་བར་བཤད་པ་དང༌། ",
            "ཕུར་པའི་སྒྲུབ་རྫས་བཞི་སོ་སོའི་སྒྲུབ་གཞུང་བཟུང་ནས་བཤད་པ་དང༌། ",
            "སྒྲུབ་ལུགས་ཆེན་པོ་བཞིས་ཕུར་པའི་གཏིང་ཕྱུང་སྟེ་",
            "བཤད་པ་བཞི་ལས་དང་པོ་༼ཕུར་པའི་མཚན་ཉིད་རྣམ་པ་བཞིས་དོན་གྱི་ལ་ཤན་ཕྱེ་ནས་",
            "བཤད།༽ནི། རིག་པ་ཡེ་ཤེས་ཀྱི་ཕུར་པ་དང༌། ",
            "གསང་བ་བྱང་ཆུབ་སེམས་ཀྱི་ཕུར་པ་དང༌། ",
            "ཚད་མེད་སྙིང་རྗེའི་ཕུར་པ་དང༌། ",
            "འདུས་བྱས་རྫས་ཀྱི་ཕུར་པ་བཞི། ",
            "དང་པོ་རིག་པ་ཡེ་ཤེས་ཀྱི་ཕུར་པ་ལ་གསུམ་།",
            ""
        ],
        [
            "དབྱིངས་ཀྱི་ཕུར་པ། ",
            "ཡེ་ཤེས་ཀྱི་ཕུར་པ། ",
            "གཉིས་སུ་མེད་པའི་ཕུར་པའོ།།",
            "དེ་རེ་རེ་ལའང་ངོ་བོ་ངེས་ཚིག་གདབ་ཐབས་ཡོན་ཏན་མ་གདབ་པའི་སྐྱོན། ",
            "ཐེབས་པའི་འབྲས་བུ་སོགས་ཀྱི་སྒོ་ནས་རྒྱས་པར་འཆད་པའི་ཚུལ་ནི་",
            "གསང་སྔགས་བཀའ་ཡི་ཐ་རམ་དུ་ཤེས་པར་བྱ་ལ",
            "འདིར་ནི་དོན་གྱི་གནད་མདོར་བསྡུས་ཏེ་བསྟན་།",
            "དབྱིངས་སྤྲོས་པ་མེད་པ་དང་རིག་པ་རང་གསལ་གྱི་ཡེ་ཤེས་ཉིད་གཉིས་སུ་མེད་པ་",
            "རང་བྱུང་གི་ཡེ་ཤེས་ཆེན་པོ་རང་ཤར་ཕྱོགས་རིས་མེད་པ་ནི་",
            "རིག་པ་ཡེ་ཤེས་ཀྱི་ཕུར་པའི་ངོ་བོ་སྟེ་དེས་ཆོས་ཐམས་ཅད་ལ་རྒྱས་བཏབ་པས་",
            "འཁྲུལ་པའི་སྣང་བ་ཐལ་འབྱིན་དུ་ཕུག་སྟེ་གཉིས་མེད་ཡེ་ཤེས་ཆེན་པོ་ཆོས་ཀྱི་སྐུ་ཐོབ་པ་ཡིན་ནོ།།",
            "གཉིས་པ་བྱང་ཆུབ་སེམས་ཀྱི་ཕུར་པ་ནི། ",
            "ཡབ་ཡུམ་མཉམ་པར་སྦྱོར་བའི་སྟོབས་ཀྱི་ཞུ་བདེས་དྲངས་པའི་",
            "བདེ་བ་ཆེན་པོ་ལྷན་ཅིག་སྐྱེས་པའི་ཡེ་ཤེས་ནི་དེའི་ངོ་བོ་ཡིན་ལ",
            "དེས་རྩ་རླུང་ཐིག་ལེའི་གྲོང་ཁྱེར་ལ་རྒྱས་བཏབ་པས་",
            "མ་དག་པའི་རླུང་སེམས་དབྱིངས་སུ་ནུབ་ནས་དག་པའི་ཡེ་ཤེས་མངོན་དུ་འཆར་བར་བྱེད་ཅིང་",
            "ལྷ་དང་ལྷ་མོའི་དཀྱིལ་འཁོར་གྱི་དབང་ཕྱུག་ལོངས་སྐུ་ཐོབ་པར་བྱེད་དོ།།",
            ""
        ],
        [
            "གསུམ་པ་ཚད་མེད་སྙིང་རྗེའི་ཕུར་པ་ནི། ",
            "སྙིང་རྗེ་ཆེན་པོས་སེམས་ཅན་ཡོངས་སུ་མི་གཏོང་བ་ཡིན་།",
            "དེས་ཡུལ་རིགས་དྲུག་གི་སེམས་ཅན་རྣམས་ལ་བཏབ་པས་",
            "ཐུགས་རྗེའི་དཔྱང་ཐག་གིས་ཟིན་ནས་",
            "འཁོར་བའི་གནས་ནས་སྒྲོལ་ཞིང་",
            "སྤྲུལ་པའི་སྐུ་ཐོབ་པར་བྱེད་དོ།། ",
            "བཞི་པ་འདུས་བྱས་རྫས་ཀྱི་ཕུར་པ་ནི། ",
            "མཚན་མ་རྟགས་ཀྱི་ཕྱག་རྒྱ་རྟེན་དང་བཅས་པ་སྟེ་",
            "འདིའི་ཁོངས་སུ་བསྐྱེད་རིམ་ཀྱང་འདུའོ།།",
            "འདི་ལ་གསུམ་།",
            ""
        ],
        [
            "སྐུ་ཕྱག་རྒྱའི་ཕུར་པ། ",
            "ཕྲིན་ལས་བཞིའི་ཕུར་པ། ",
            "སྲས་མཆོག་གི་ཕུར་པའོ།།",
            "དང་པོ་ལ་རང་བཞིན་གྱི་ཕུར་པ་དང༌། ",
            "ཏིང་ངེ་འཛིན་གྱི་ཕུར་པ་གཉིས་སུ་ཡོད་པའི་རང་བཞིན་གྱི་ཕུར་པ་ཞེས་བྱ་བ་ནི། ",
            "འོག་མིན་གྱི་ཞིང་ན་རང་བཞིན་གྱིས་བཞུགས་པའི་ཕྲིན་ལས་ཀྱི་ལྷ་ཚོགས་རྟེན་དང་",
            "བརྟེན་པར་བཅས་པའི་དཀྱིལ་འཁོར་།",
            "དེ་ནི་རྣལ་འབྱོར་པས་བསྒོམ་པར་བྱ་བ་དང་",
            "བསྒྲུབ་པར་བྱ་བའི་ཡུལ་ཡིན་ནོ།། ",
            "གཉིས་པ་ཏིང་ངེ་འཛིན་གྱི་ཕུར་པ་ནི། ",
            "ཕུར་པའི་ལྷ་རྣམས་གསལ་བའི་ཏིང་ངེ་འཛིན་གྱིས་ཐ་མལ་པའི་རྣམ་རྟོག་ལ་",
            "རྒྱས་བཏབ་ནས་བསྙེན་སྒྲུབ་ཡན་ལག་བཞིའི་ཚུལ་གྱིས་བསྒྲུབས་པས་",
            "བསྐྱེད་རིམ་སྣང་སྲིད་ཕུར་བུའི་ལྷ་ཚོགས་སུ་ཤར་བས་",
            "དངོས་གྲུབ་ཐམས་ཅད་འགྲུབ་བོ། །",
            "ཏིང་འཛིན་དང་རང་བཞིན་གྱི་ཕུར་པ་འདི་གཉིས་ལ་",
            "འདུས་བྱས་རྫས་ཀྱི་ཕུར་པར་ཅི་ལ་བཏགས་སྙམ་ན་",
            "འདུས་བྱས་རྫས་ཀྱི་ཕུར་པ་ལྷ་གྲངས་དང་མཉམ་པ་དལ་དུ་བཀོད་ནས་",
            ""
        ],
        [
            "དེ་ལ་དམིགས་རྟེན་བྱས་ཏེ",
            "ཏིང་འཛིན་གྱིས་སྤྲུལ་པ་དམ་ཚིག་གི་དཀྱིལ་འཁོར་དེ་",
            "རང་བཞིན་གྱི་དཀྱིལ་འཁོར་དང་དབྱེར་མེད་པར་སྒྲུབ་པས་ན་དེ་སྐད་དུ་བཏགས་སོ།། ",
            "གཉིས་པ་ལས་བཞིའི་ཕུར་པ་ནི། ",
            "ཕྲིན་ལས་རྣམ་པ་བཞིའི་ཕུར་པ་ཚད་ལྡན་འདུ་བྱས་ལ་དེ་རྟེན་དུ་བྱས་ཏེ་",
            "ལྷ་སྔགས་ཏིང་ངེ་འཛིན་གྱི་སྒོ་ནས་ཡུལ་གང་ལ་བཏབ་པ་ཙམ་གྱིས་",
            "ཕྲིན་ལས་བཞི་མཐར་ཕྱིན་པར་བྱེད་པའོ།།",
            "དེ་ཡང་ལས་སོ་སོའི་ཕུར་པའི་མཚན་ཉིད་བཅུ་གཅིག་ཏུ་གསུངས་པའི་",
            "དོན་བསྡུས་ཏེ་བཤད་།",
            ""
        ],
        [
            "ཞི་བའི་ཕུར་པའི་རྒྱུ་ནི་དངུལ་ལམ་ཤིང་སོགས་ཁ་དོག་དཀར་པོ་ཅན་ལ་",
            "མདོག་དཀར་པོ་ཕུར་པའི་དབལ་དབྱིབས་ཟླུམ་པོ་ཚད་སོར་བརྒྱད་པ་ཅན་བྱས་ལ་",
            "དེར་ཞི་བའི་ལྷ་དམིགས་ཤིང་ཤཱནྟི་སོགས་ཀྱི་སྔགས་ཁ་སྒྱུར་ཅན་བཟླ་བ་དང༌། ",
            "འོད་ཟེར་དཀར་པོའི་འཕྲོ་འདུ་སོགས་ཞི་བའི་ཏིང་ངེ་འཛིན་གསལ་བའི་སྒོ་ནས་",
            "ཡུལ་འཇིགས་བརྒྱད་སོགས་ལ་བཏབ་པས་མི་མཐུན་པའི་ཕྱོགས་དེ་དག་ཞི་བར་བྱེད་པའོ།།",
            "རྒྱས་པར་གསེར་སོགས་ཀྱི་རྒྱུ་ལས་མདོག་སེར་པོ་དབྱིབས་གྲུ་བཞི་སོར་དྲུག་པའི་ཚད་ཅན་གྱི་ཕུར་བུ་རྟེན་དུ་བྱས་ནས་",
            "ལྷ་སྔགས་ཏིང་ངེ་འཛིན་སོགས་རྒྱས་པའི་སྐབས་ཀྱི་དམིགས་གསལ་བཞིན་དུ་བྱའོ།།",
            "དབང་ལ་ཟངས་སོགས་དམར་པོའི་རྒྱུ་ལས་མདོག་དམར་ཞིང་",
            "དབྱིབས་ཟླ་གམ་སོར་བཅུ་པའི་ཚད་ཅན་ཀྱི་ཕུར་བུ་ལ་བརྟེན་ཏེ་དབང་གི་ལས་བྱའོ།།",
            ""
        ],
        [
            "དྲག་པོའི་ཕུར་པ་རྒྱུ་ལྕགས་སོགས་ནག་པོའི་རྒྱུ་ལས་མདོག་ནག་ཅིང་",
            "དབྱིབས་གྲུ་གསུམ་པའི་དབལ་ཅན་ཚད་སོར་བརྒྱད་དམ་བཅུ་གཉིས་པ་རྟེན་དུ་བྱས་ཏེ་",
            "དྲག་པོའི་ལས་བསྒྲུབ་པར་བྱ་བ་ཡིན་ནོ།། ",
            "གསུམ་པ་བྱིན་རླབས་སྲས་མཆོག་གི་ཕུར་པ་ནི། ",
            "སྲས་མཆོག་རིགས་བཞིའམ་བསྡུ་ན་གཅིག་གིས་ཀྱང་རུང་།",
            "སྟོད་ཞལ་གསུམ་མགྲིན་འོག་རྒྱ་མདུད་དེ་འོག་ལྕུམ་ཞོག་བརྒྱད་དམ་རྡོ་རྗེའི་དབྱིབས། ",
            "དེ་འོག་རྒྱ་མདུད་འོག་མ། ",
            "དེ་འོག་ཆུ་སྲིན་གྱི་ཁ་ནས་བྱུང་བའི་དབལ་གྲུ་གསུམ་པ་ཅན་ནམ། ",
            "རྩེར་རྒྱ་མདུད་ཅན་དུའང་གསུང་སྟེ",
            "དེ་ཉིད་སྲས་མཆོག་དུ་ལྷ་སྔགས་ཏིང་ངེ་འཛིན་གྱིས་བྱིན་གྱིས་",
            "བརླབས་ལ་དགྲ་བགེགས་ཀྱི་སྙིང་དཀར་ནག་གི་མཚམས་སུ་བཏབ་པས་",
            "ལས་གྲུབ་པར་བྱེད་པ་སྟེ་འདི་ལ་བྱིན་རླབས་རྟགས་ཀྱི་ཕུར་པ་ཞེས་ཀྱང་བྱའོ།།",
            "དེ་ལ་སྟོད་ཀྱི་རྒྱ་མདུད་གོང་མའི་ཕྱོགས་བཞི་དབུས་ལྔ་རིགས་ལྔའི་སངས་རྒྱས་དང་ཡེ་ཤེས་ལྔའི་རང་བཞིན། ",
            "ལྕུམ་ཞོག་བརྒྱད་ནི་རྣམ་ཐར་བརྒྱད་ཀྱི་རང་བཞིན། ",
            "རྒྱ་མདུད་འོག་མ་ཚད་མེད་པ་བཞི། ",
            "ཆུ་སྲིན་གྱི་ཁ་ནི་འཛིན་ཅིང་མི་གཏོང་བའི་ཐུགས་རྗེ། ",
            "ཟུར་གསུམ་སྐུ་གསུང་ཐུགས་ཀྱི་རང་བཞིན་ཡིན་ནོ།།",
            ""
        ],
        [
            "དེ་ལྟ་བུའི་སྲས་མཆོག་གི་ཕུར་པ་ལ་ཤེས་པ་གསུམ་།",
            "དང་པོ་སྲས་མཆོག་ལྷར་ཤེས་པ་ནི། ",
            "ལྕུམ་ཞོག་གི་དབུས་སུ་དཔལ་རྡོ་རྗེ་གཞོན་ནུ། ",
            "རྒྱ་མདུད་གོང་འོག་གི་དབུས་སུ་སྟེང་འོག་གི་ཁྲོ་བོ་དང༌། ",
            "ཟུར་བཞི་ལོགས་བརྒྱད་ལ་ཕྱོགས་མཚམས་ཀྱི་ཁྲོ་བོ་བཅུ་སྐུ་དངོས་སམ་",
            "ཧཱུྃ་ཡིག་གི་ཚུལ་དུ་བཞུགས་པ། ",
            "རྒྱ་མདུད་འོག་མའི་ལོགས་ལ་སྒོ་མ་བཞི་",
            "བཞུགས་པའི་ལྷའི་རང་བཞིན་དུ་ཤེས་པའོ།། ",
            "གཉིས་པ་སྲས་མཆོག་གཞལ་ཡས་ཁང་དུ་ཤེས་པ་ནི། ",
            "ཕུར་པའི་ནང་གཞལ་ཡས་ཁང་དུ་གྱུར་པ་ན་",
            "ལྷ་རྣམས་རྡོ་རྗེ་རི་རབ་ཀྱི་ཕུར་པ་འདྲིལ་ཞིང་བཞུགས་པར་གསལ་བའོ།།",
            "གསུམ་པ་སྲས་མཆོག་ཉིད་དུ་ཤེས་པ་ལ་མུ་བཞི་།",
            "མཆོག་ཡིན་ལ་སྲས་མ་ཡིན་པ། ",
            "སྲས་ཡིན་ལ་མཆོག་མ་ཡིན་པ། ",
            "སྲས་དང་མཆོག་གཉིས་ཀ་མ་ཡིན་པ། ",
            "སྲས་དང་མཆོག་གཉིས་ཀ་ཡིན་པ་བཞི་ཡོད་པ་ལས། ",
            "འདི་ནི་སྲས་ཀྱང་ཡིན་ལ་",
            ""
        ],
        [
            "མཆོག་ཀྱང་ཡིན་ཏེ་གཙོ་བོའི་སྲས་ཡིན་ལ་",
            "འཁོར་རྣམས་ཀྱི་མཆོག་ཡིན་པའི་ཕྱིར་རོ། །",
            "སྲས་མཆོག་རྡོ་རྗེ་ཕུར་པ་འདི་ལ་དཀྱིལ་འཁོར་གསུམ་ག་རྫོགས་པ་ཡིན་ནོ།། ",
            "གཉིས་པ་གང་ཟག་སྣོད་ཀྱི་རིམ་པར་སྦྱར་ནས་",
            "ཉམས་ལེན་མཐར་དབྱུང་སྟེ་བཤད་པ་ལ་བཞི་།",
            "རིག་པ་ཡེ་ཤེས་ཀྱི་ཕུར་པ་ནི་ནམ་མཁའ་ལྟ་བུའི་གང་ཟག་གིས་མཐར་དབྱུང་བར་བྱེད་།",
            "གང་ཞེ་ན་བློ་ཡངས་ཤིང་ཤེས་རབ་ཆེ་ལ་",
            "དབང་པོ་རྣོ་བའི་གང་ཟག་གང་ཞིག་མཉམ་པའི་བརྟུལ་ཞུགས་དང་ལྡན་པ་དེ་ལ་",
            "རིག་པ་རྩལ་གྱི་དབང་བསྐུར་ཏེ་རང་རིག་ཡེ་ཤེས་ཀྱི་ཕུར་པའི་ངོ་བོ་བསྟན་པས་ལྷང་གིས་རྟོགས་ནས་",
            ""
        ],
        [
            "ཕུར་པ་ཐེབས་ཏེ་",
            "མཐར་ཕྱིན་པར་ནུས་སོ།།",
            "གཉིས་པ་འདོད་ཆགས་ཆེ་ཞིང་བརྩོན་འགྲུས་དང་ལྡན་པའི་",
            "གང་ཟག་བྱ་ཀ་ལནྟ་ཀ་ལྟ་བུ་།",
            "ཡུམ་བཀྲ་ཤིས་མཚན་དང་ལྡན་པ་གཏད་།",
            "གསང་ཤེར་གྱི་དབང་བསྐུར་།",
            "ལྷག་པའི་བྱང་ཆུབ་སེམས་ཀྱི་ཕུར་པ་གཉིས་སུ་མེད་པ་བདེ་བ་ཆེན་པོའི་དོན་བསྟན་པས་",
            "ལྷང་གིས་རྟོགས་པ་དང་ཕུར་པ་ཐེབས་ཏེ་",
            ""
        ],
        [
            "མཐར་ཕྱིན་པར་འགྱུར་རོ། །",
            " གསུམ་པ་ཚད་མེད་སྙིང་རྗེའི་ཕུར་པས་རི་བོ་ལྟ་བུའི་གང་ཟག་མཐར་དབྱུང་བ་ནི། ",
            "གང་ཟག་དད་པ་དང་སྙིང་རྗེ་བརྟན་པོས་གཞན་དོན་དང་སྤྲོས་པ་ལ་དགའ་བ་དེ་།",
            "རང་གཞན་གྱི་དོན་དུ་ཚད་མེད་པ་བཞིས་བློ་སྦྱངས་ཏེ་",
            "བླ་ན་མེད་པའི་བྱང་ཆུབ་ཏུ་སེམས་བསྐྱེད་དུ་བཅུག་ལ་སྔགས་ཀྱི་དབང་བསྐུར་།",
            "ཚད་མེད་བཞིའི་དམ་བཅའ་བཟུང་ཞིང་ལས་ཀྱི་མན་ངག་བསྟན་པས་",
            "ལྷང་གིས་རྟོགས་པ་དང་ཕུར་པ་ཐེབས་ཏེ་མཐར་ཕྱིན་པར་འགྱུར་རོ། །",
            "ཚད་མེད་སྙིང་རྗེའི་ཕུར་པ་འདིའི་ཚབ་ཏུ་གཞུང་གཞན་།",
            "བསྐྱེད་རིམ་སྲིད་པ་ཕུར་བུ་ཞེས་གསུངས་པ་ལྟར་།",
            "གང་ཟག་ང་རྒྱལ་ཆེ་ཞིང་སེམས་བརྟན་པ་རི་བོ་ལྟ་བུས་བསྐྱེད་རིམ་སྲིད་པ་ཕུར་བུ་ཉམས་སུ་བླང་ནས་",
            "མཐར་དབྱུང་བར་གསུངས་སོ།།",
            ""
        ],
        [
            "བཞི་པ་མཚན་མ་རྫས་ཀྱི་ཕུར་པ་ལ་བརྟེན་ནས་",
            "ཙན་དན་ལྟ་བུའི་གང་ཟག་མཐར་དབྱུང་བ་།",
            "འདི་རྣམས་ལ་གང་ཟག་གིས་ཕུར་པའི་དོན་དེ་མཐར་དབྱུང་བ་དང༌། ",
            "ཕུར་པ་དེས་གང་ཟག་དེ་མཐར་དབྱུང་བ་གཉིས་དོན་ལ་འདྲ་བས་",
            "སྦྱར་ལུགས་ཇི་ལྟར་བྱས་ཀྱང་རུང་ངོ༌།།",
            "གང་ཟག་གང་ཞིག་ཞེ་སྡང་བས་གདུག་པ་དང་གནག་པ་ཆེ་།",
            "བསྟན་པ་བསྲུང་བར་བློ་ཕྱོགས་པ་དེ་ལ་དབང་བསྐུར་ནས་",
            "རྡོ་རྗེ་ཕུར་པའི་བསྙེན་སྒྲུབ་ལས་སྦྱོར་དང་བཅས་པའི་སྔགས་བསྟན་པས་",
            "སྣང་སྲིད་ཕུར་བུའི་དཀྱིལ་འཁོར་དུ་ལྷང་གིས་རྟོགས་ན་",
            "ཕུར་པ་ཐེབས་ཏེ་མཐར་ཕྱིན་པར་བྱེད་དོ།།",
            ""
        ],
        [
            "གསུམ་པ་ཕུར་པའི་སྒྲུབ་རྫས་བཞིས་སོ་སོའི་གཞུང་བཙུགས་ཏེ་བཤད་པ་ནི། ",
            "རིག་པ་ཡེ་ཤེས་ཀྱི་ཕུར་པ་ནི། ",
            "ལྷ་ཕུར་དང་ཤེལ་ལམ་མེ་ལོང་ལ་རྟེན་བྱས་ཏེ་།",
            "བྱང་ཆུབ་སེམས་ཀྱི་ཕུར་པ་སྒྲུབ་པའི་སྣོད་ཐོད་པ་དང་རྡོ་རྗེ་དང་པདྨའི་འདུ་འཕྲོ་ལས་།",
            "ཚད་མེད་སྙིང་རྗེའི་ཕུར་པ་ལས་ཀྱི་ཕུར་པ་དང་",
            "ལྷ་སྔགས་ཏིང་ངེ་འཛིན་དང་ཡུལ་སེམས་ཅན་ལ་རྟེན་བྱས་ཏེ་།",
            "འདུས་བྱས་རྫས་ཀྱི་ཕུར་པ་ནི་བསྙེན་པའི་དུས་སུ་ཕུར་པ་དང་ཉུངས་ཀར། ",
            "བསྒྲུབ་པའི་དུས་སུ་འཁོར་ལོ་དང་ལིང་ག །",
            "ལས་རྫོགས་པའི་དུས་སུ་མནན་བསྲེག་འཕང་གསུམ་ལ་བརྟེན་ཏེ་",
            "བསྒྲུབ་པར་བྱ་བའོ།།",
            ""
        ],
        null,
        [
            "བསྙེན་པའི་དཀྱིལ་འཁོར་རྩིབས་བརྒྱད་པ་དང༌། ",
            "སྒྲུབ་པའི་དཀྱིལ་འཁོར་ཨེ་ཁྲོམ་ཉེར་གཅིག་པ། ",
            "བསད་པའི་ལས་ཀྱི་དཀྱིལ་འཁོར་རྩིབས་དྲུག་།",
            "དེ་ལ་སྒྲུབ་གཞུང་གསུམ་།",
            "ཡེ་ཤེས་ཀྱི་ལྷ་དང་མཁའ་འགྲོ་མ་དང་གིང་སྒྲུབ་པ་གསུམ་མོ། །",
            "ཡེ་ཤེས་ཀྱི་ལྷ་བསྒྲུབ་པ་ལ་གསུམ་།",
            "ཀཱི་ལ་ཡ་བརྒྱ་རྩ་བརྒྱད་ཀྱི་སྒྲུབ་ལུགས། ",
            "ཀཱི་ལ་ཡ་རིགས་ལྔའི་སྒྲུབ་ལུགས། ",
            "ཀཱི་ལ་ཡ་དཔའ་བོ་གཅིག་པའི་སྒྲུབ་ལུགས་སོ།།",
            "གཉིས་པ་མཁའ་འགྲོ་མ་སྒྲུབ་པ་ལའང༌། ",
            "ཕུར་སྲུང་བཅུ་གཉིས་ཕྱི་ནང་གསང་བ་ལྷར་སྒྲུབ་པ་གསུམ་མོ། །",
            "གསུམ་པ་སྐྱེས་བུ་གིང་བསྒྲུབ་པ་ལའང༌། ",
            "གིང་བཅུ་གཉིས་ཕྱི་ནང་གསང་བ་ལྟར་སྒྲུབ་པ་གསུམ་མོ། །",
            "སྤྱིར་འདུས་བྱས་རྫས་ཀྱི་ཕུར་པ་ལ་དཀྱིལ་འཁོར་བརྒྱད་།",
            "འཁོར་ལོ་རྩིབས་བརྒྱད་སྐུ་ཕྱག་རྒྱའི་དཀྱིལ་འཁོར། ",
            "གྲུ་གསུམ་ཤེལ་གྱི་དལ་གསུང་ཡིག་འབྲུའི་དཀྱིལ་འཁོར། ",
            "རྒྱ་མདུད་སྤེལ་མ་ཐུགས་ཕྱག་མཚན་གྱི་དཀྱིལ་འཁོར། ",
            "མཁའ་འགྲོ་འདུས་པའི་དཀྱིལ་འཁོར་རྩིབས་བཅུ་དྲུག །",
            "མཱ་ར་ཡ་བསད་པའི་དཀྱིལ་འཁོར་བང་རིམ་གསུམ་པ། ",
            "ལས་ཀྱི་མཐའ་སྡུད་ཀྱི་དཀྱིལ་འཁོར་མནན་སྲེག་འཕང་གསུམ་།",
            ""
        ],
        [
            "དེ་ཐམས་ཅད་བསྡུས་ན་འདུས་བྱས་རྫས་ཀྱི་ཕུར་པར་།",
            "དེ་ཡང་དཔལ་རྡོ་རྗེ་གཞོན་ནུ་ལ་འདུས་སོ།། ",
            "བདག་གི་བླ་མའི་སྙན་བརྒྱུད་ཀྱི་གཏེར་ཁ་སོགས་ལས་ནི། ",
            "རིག་པ་ཡེ་ཤེས་ཀྱི་ཕུར་པ། ",
            "རྫོགས་རིམ་བྱང་སེམས་ཕུར་པ། ",
            "བསྐྱེད་རིམ་སྲིད་པ་ཕུར་བུ། ",
            "མཚན་མ་རྫས་ཀྱི་ཕུར་པ་བཞིར་གསུངས་ཏེ་",
            "དེ་དག་གི་ཉམས་ལེན་ཀྱང་ལྷ་ཕུར་དང་ལས་ཕུར་ཚད་ལྡན་འདུ་བྱས་ལ་",
            "སྲས་མཆོག་ཏུ་བསྐྱེད་ཅིང་བྱིན་བརླབ་།",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        [
            "དེ་ནས་མངོན་རྫོགས་རྒྱལ་པོའི་ཞལ་ནས་ཧཱུྃ་གི་སྒྲ་དང༌། ",
            "སྤྱི་གཙུག་གི་རྟ་ཞལ་ནས་ཧྲཱིཿཡི་སྒྲ་བྱུང་།",
            "རྟ་སྐད་ཐེངས་གསུམ་གྱིས་ཐམས་ཅད་དབང་དུ་བསྡུས་ཤིང་",
            "ཆེ་བའི་ང་རྒྱལ་བསྐྱེད་ནས་མ་མོ་རྣམས་ཀྱི་",
            "སྙིང་ཁྲག་ཞལ་དུ་བསྡུས་ཏེ་སྲོག་འཕྲོག་པར་།",
            "སླར་ཕྱག་དང་པོ་གཉིས་ན་རྡོ་རྗེས་འཁོར་བ་བསྒྲལ་བའི་",
            "དུང་ཁྲག་དཀྲུགས་ཏེ་མ་མོ་རྣམས་ཀྱི་ཞལ་དུ་བདུད་རྩི་དམར་ཆེན་།",
            "ལག་ཏུ་རྡོ་རྗེ་བྱིན་དམ་ཚིག་འབྲུ་གསུམ་སྙིང་གར་བཞག་ནས་དམ་ཚིག་ལ་གནས་པར་།",
            "འབྱོར་ཚོགས་ཀྱི་མཆོད་པ་ཕུལ་ནས་རིམ་པ་རིམ་པར་གདན་ལས་",
            "བཀྱེ་སྟེ་ཕྲིན་ལས་རྦོད་གཏོང་གི་ལས་ལ་མངགས་པ་ལ་",
            "མ་མོ་རྦོད་གཏོང་གི་སྒྲུབ་པ་ཞེས་བྱའོ།།",
            "དེ་ཡང་སྲིད་པ་གསུམ་ན་དབང་ཆེ་བ་མ་མོ་ཡིན་པས་",
            "དབང་གི་མ་མོར་བྱས་ཏེ་",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null
    ]
}