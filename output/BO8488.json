{
    "version": "BO8488",
    "reviewed_text": [
        [
            "ཕྱི་ལོ་ ༡༩༦༣ ལོའི་གསུམ་བཅུའི་དུས་དྲན་གྱི་གསུང་འཕྲིན། ",
            "འགྲེམ།",
            "ཞི་བདེར་དགའ་ཞིང་སྙིང་སྟོབས་ལྡན་པའི་",
            "ངའི་བོད་མི་ཚོས་སྙིང་རྗེའི་དྲི་ཙམ་མེད་པར་",
            "བཙན་གནོན་ཚད་མེད་བྱེད་མཁན་རྣམས་ལ་",
            "ངོ་རྒོལ་གྱེན་ལངས་བྱས་པའི་དུས་ཚེས་དེ་ནས་ད་ལྟའི་བར་",
            "ཞི་བདེ་དང་རང་དབང་གི་དོན་དུ་",
            "འཐབ་རྩོད་བར་མཚམས་མེད་པ་བྱེད་བཞིན་པ་།",
            "རྒྱ་དམག་གི་འགོ་བྱེད་རྣམས་ནས་འདོད་རྔམས་ཆེན་པོས་",
            "བོད་མི་རྒྱ་ཕྲག་སྣང་ཆུང་བསྡེབས་གསོད་དང༌། ",
            "ཆོས་ལུགས་ཀྱི་སྤྱོད་ཡུལ་རྩ་ཆེའི་",
            "ས་གནས་དག་གཏོར་བཤིགས་སམ། ",
            "བཙན་གནོན་མནར་གཅོད་ཀྱི་གོ་མཚོན་འཇོག་ཡུལ་དུ་།",
            "བཀྲེས་སྐོམ་དང་མུ་གེས་ཡུལ་ཁམས་ཁྱབ་སྟེ་",
            "གནས་ཡོད་པའི་ཁར། ",
            "ད་དུང་རྒྱ་བསྐྱེད་དང༌། ",
            "བཙན་འཛུལ་གྱི་དམིགས་ཡུལ་བཟུང་སྟེ་",
            "བོད་ནང་དམག་གི་རྟེན་གཞི་འཛུགས་བསྐྲུན་",
            "རྒྱ་ཆེ་བྱེད་ཀྱི་ཡོད་པ་།",
            ""
        ],
        [
            "མི་སྤྱོད་ལས་འདས་པའི་བཙན་དབང་དང༌། ",
            "མནར་གཅོད་མྱོང་མ་བཟོད་པར་",
            "ཁྱིམ་མཚེས་ཡུལ་གྲུར་བཙན་བྱོལ་དུ་འབྱོར་ཟིན་པ་རྣམས་ནས་",
            "སྨྲ་བརྗོད་ཀྱི་ཡུལ་ལས་འདས་པའི་སྤྱོད་ཚུལ་ངན་པ་དེར་",
            "ཞི་ལམ་བཟུང་ནས་ངོ་རྒོལ་བྱེད་བཞིན་པའི་",
            "གནས་ཚུལ་གསལ་པོ་བརྗོད་ཀྱི་འདུག",
            "ད་ལྟའི་ཆར་སྤྱོད་ཚུལ་དེ་དག་གི་",
            "རེ་འབྲས་མངོན་པར་མ་གྱུར་ཀྱང༌། ",
            "བོད་ལུས་སྤུན་ཟླ་རྣམས་ནས་ཉིན་གཅིག་ང་ཚོའི་",
            "བདེན་པར་རྒྱལ་ཁ་ཐོབ་ངེས་པའི་ཡིད་ཆེས་དེ་",
            "ནམ་ཡང་ཉམས་ཆག་མེད་པར་གནས་འདུག",
            "ངའི་མི་མང་གི་སྙིང་སྟོབས་ནམ་ཡང་",
            "ཉམས་དམས་མི་ཐུབ་པ་དང༌། ",
            "གདུག་རྩུབ་ཅན་གྱི་སྤྱོད་ངན་དེ་དག་",
            "ནམ་ཡང་ཡུན་གནས་མི་ཐུབ་པའི་ཡིད་ཆེས་ཤིན་ཏུ་བརྟན་པོ་།",
            "རང་རེས་དོན་དམ་འབད་སྒྲུབ་བྱེད་པའི་",
            "འཐབ་རྩོད་འདིའི་གྲུབ་འབྲས་རང་དབང་རང་བཙན་ཐོབ་པའི་ཉིན",
            "་གདུག་རྩུབ་ཅན་གྱི་ཀླ་ཀློའི་སྤྱོད་ཚུལ་",
            "འདི་དག་ཡོངས་སུ་རྫོགས་པར་།",
            "དུས་དྲན་གྱི་ཉིན་མོ་འདི་དང༌། ",
            "གཞན་དག་རྣམས་སུ་དྲག་ཅིང་རྩུབ་པའི་",
            "བཙན་དབང་མནར་གཅོད་ལ་ཞི་ལམ་བཟུང་ཞིང་",
            "བློ་ཐག་གཙང་བཅད་ཀྱིས་ངོ་རྒོལ་བྱེད་མཁན་ཚོར་",
            "སྐྱབས་གྲོགས་མཛད་པའི་དོན་དུ་སྟོན་མཆོག་ཐུབ་པའི་",
            "དབང་པོར་རྩེ་གཅིག་ཡིད་ཀྱིས་གསོལ་བ་འདེབས་བཞིན་།",
            ""
        ],
        [
            "བོད་སྡོད་རྒྱ་མིའི་སྐུ་ཚབ་ཚོས་གླེན་རྨོངས་དུད་འགྲོའི་སྤྱོད་ཚུལ་ལྷུར་ལེན་གྱིས་འགྲོ་བ་མིའི་རིགས་ཀྱི་ཁེ་དབང་དང༌། ",
            "འདྲ་མཉམ་གྱི་ཐོབ་ཐང་ཁས་བླངས་མིང་རྟགས་བཀོད་པའི་རྩ་དོན་བརྩི་མེད་རྡོག་རོལ་གཏོང་བའི་སྤྱོད་ཚུལ་རྣམས་རྒྱ་ནག་གཞུང་དང༌། ",
            "དེང་དུས་རྒྱ་ནག་གི་འགོ་འཁྲིད་ཚོས་ངེས་པར་ཤེས་པ་བྱས་ཏེ་",
            "བོད་ནང་བཙན་དབང་མནར་གཅོད་ཀྱི་སྲིད་བྱུས་ལ་བརྟེན་ནས་",
            "བྱུང་བའི་འཇིགས་རུང་ཡིད་སྐྱོའི་ལོ་རྒྱུས་རྣམས་མཚམས་འཇོག་ཡོང་བ་ཞེས་ངས་རྒྱ་ནག་གི་སྤུན་ཟླ་ཚོར་ཞུ་འབོད་ཡང་ཡང་བྱས་ཡོད་ཀྱང༌། ",
            "འཛམ་གླིང་མི་མང་གི་སྐད་སྒྲ་རྣ་འོན་ཅན་གྱིས་མ་ཐོས་ཤིང༌། ",
            "ངས་ཞུ་འབོད་བྱས་པ་རྣམས་ཀྱང་ལན་མེད་དུ་བཞག་པས་མ་ཚད། ",
            "ཁོང་ཚོས་གླེན་རྟགས་འདོད་རྔམས་དྲག་པོས་རྒྱུ་མཚན་མེད་པར་",
            "རྒྱལ་སྤྱིའི་ཁྲིམས་ལུགས་རྩ་དོན་ལ་བརྩི་མེད་ཀྱིས་ཉེས་སྐྱོན་མེད་པའི་མི་གསོད་གཏོར་བརླག་བྱེད་པའི་དམག་དཔུང་ཆེན་པོ་ཞིག་",
            "རྒྱ་གར་ས་ཐོག་ཏུ་བཅུག་པའི་བཙན་འཛུལ་དམར་རྗེན་དེ་དག་ལ་འཛམ་གླིང་ཡོངས་དང༌། ",
            "གུང་བྲན་ཡུལ་ཁག་ཕལ་མོ་ཆེས་སྐྱོན་བརྗོད་དམའ་འབེབས་བྱས་པའི་རྗེས་འབྲས་ངན་པ་ཇི་བྱུང་ང་ཚོས་དངོས་སུ་མཐོང་ཟིན་པ་ལྟར། ",
            "རྒྱ་མིའི་འགོ་འཁྲིད་ཚོར་ཡ་ཡུད་ཀྱི་སྤྱོད་ངན་འདི་དག་ནས་བསླབ་བྱ་ཐོབ་པ་དང༌། ",
            "ཤེས་ལྡན་འགྲོ་བ་མིའི་རིགས་ཀྱི་བློ་སེམས་ཕྲོགས་བསྒྱུར་མི་ཐུབ་པ་ཁོང་ཚོས་ངེས་པར་ཤེས་རྟོགས་ཡོང་བའི་རེ་སྨོན་བྱེད་བཞིན་།",
            "བོད་ཀྱི་དཀའ་རྙོག་སེལ་ཐབས་ནི། ",
            "འགྲོ་བ་མིའི་རིགས་ཀྱི་ཐོབ་ཐང་དང༌། ",
            "བོད་མིའི་རང་དབང་གཞི་རྩར་བཟུང་བའི་ཞི་ལམ་ཁོ་ན་ལས་།",
            "དེང་སང་འཛམ་གླིང་གི་ཁྱོན་འདིར་མི་སེར་སྤེལ་ཡུལ་རྩ་མེད་དུ་བཏང་དང་གཏོང་བཞིན་པས་",
            "མི་རིགས་ཡོངས་རྫོགས་རང་དབང་དང་འདྲ་མཉམ་གྱི་ཁེ་དབང་ལ་སྤྱོད་པའི་སྐབས་འདིར་",
            "བོད་རྒྱ་ནག་གི་ཆ་ཤས་སུ་རེ་བས་བཙན་བཟུང་བྱེད་པ་ནི་",
            "ཤིན་ཏུ་ནོར་འཁྲུལ་གྱི་བསམ་ཚུལ་དང་བྱ་སྤྱོད་།",
            "བཙན་ཤུགས་ཇི་ལྟར་ཆེ་ཡང་གཞན་ཡུལ་ཡུན་རིང་དབང་བསྒྱུར་ནམ་ཡང་མི་ཐུབ་པའི་ར་སྤྲོད་ད་ཕན་འཛམ་གླིང་གི་ལོ་རྒྱུས་མང་པོས་བྱས་ཡོད་པ་རྣམས་ངེས་པར་ཤེས་པར་བྱས་ཏེ་",
            ""
        ],
        [
            "རྒྱ་རིགས་ཡོངས་རྫོགས་བོད་ནས་ཕྱིར་ལོག་",
            "ངེས་པར་བྱ་དགོས་ཞེས་ངས་འབོད་བསྐུལ་བྱ་རྒྱུ་།",
            "དུས་སྐབས་འདིར་བོད་ནང་གི་ཡིད་སྐྱོའི་གནས་ཚུལ་ལ་",
            "འཁུར་བཞེས་གནང་མཁན་ཡུལ་ཁག་ཚོ་དང༌། ",
            "བོད་མིའི་རང་དབང་གི་དོན་དུ་མཉམ་འབྲེལ་རྒྱལ་ཚོགས་ནང་",
            "འབོད་བསྐུལ་ཐབས་བརྩོན་གནང་མཁན་ཚོར་ཐུགས་རྗེ་ཆེ་ཞེས་ཞུ་རྒྱུ་།",
            "མཉམ་འབྲེལ་རྒྱལ་ཚོགས་ཚོགས་ཆེན་གྱི་གྲོས་ཆོད་",
            "རྗེས་མ་དེས་བྱེད་ཐབས་ལེགས་ཤོས་དང་",
            "ནུས་ཤུགས་ཆེ་ཤོས་ལ་བརྟེན་ནས་",
            "བོད་མིའི་ཐོབ་ཐང་དང༌། ",
            "རང་དབང་འཕྲོག་པའི་སྤྱོད་ཚུལ་མཇུག་སྡུད་བྱེད་དགོས་",
            "ཞེས་ཡུལ་ཁག་ཚང་མའི་འཐུས་མི་ཚོར་འབོད་བསྐུལ་གནང་འདུག",
            ""
        ],
        [
            "ཞི་བདེ་ལ་དགའ་བའི་ཡུལ་ཁག་ཚང་མས་",
            "ངའི་ཞུ་འབོད་ལ་རྒྱབ་སྐྱོར་བྱེད་རྒྱུར་ཐེ་ཚོམ་མེད་ཅིང༌། ",
            "ཁོང་ཚོས་ཐབས་ཤེས་བཟང་པོ་ལ་བརྟེན་ནས་",
            "ངའི་བོད་མི་རྣམས་ཀྱི་རང་དབང་དང་",
            "ཞི་བདེ་བརྩོན་ལེན་བྱེད་ངེས་།",
            "རྒྱུ་མཚན་དང་གནས་ལུགས་དེ་ལྟ་བུར་གཞིགས་ཏེ་",
            "དུས་ཡུན་མི་རིང་བར་ང་ཚོའི་ཡུལ་གྱི་",
            "རང་དབང་ཡང་བསྐྱར་ཐོབ་རྒྱུའི་ཉིན་མོ་",
            "དེའི་དོན་དུ་ཚང་མས་ཡིད་ཆེས་དང་",
            "མ་བྲལ་བར་ལས་དོན་མུ་མཐུད་སྒྲུབ་།",
            "ང་ཚོས་མ་འོངས་པའི་ལམ་ཕྱོགས་ཇི་ལྟ་བུར་",
            "བགྲོད་དགོས་པའི་སྐོར་ད་ལྟ་ནས་",
            "བསམ་ཞིབ་དང་གྲ་སྒྲིག་གིས་རིམ་བགྲོད་བྱེད་དགོས་པ་ནི་",
            "ད་ལྟའི་དུས་སྐབས་ཀྱི་རང་རེའི་ལས་འགན་ཡིན་ཞིང༌",
            "དེའི་དོན་ངེད་ནས་མ་འོངས་པའི་བོད་ཀྱི་",
            "རྩ་ཁྲིམས་ཟིན་བྲིས་སྔོན་མ་ལས་རྒྱས་ཙམ་ཞིག་",
            "ད་ལམ་འགྲེམས་སྤེལ་བྱས་པ་འདིར་",
            "བོད་མི་ཚོས་བརྟག་ཞིབ་ནན་ཏན་བྱ་།",
            ""
        ],
        [
            "རྩ་ཁྲིམས་ཀྱི་ཟིན་བྲིས་འདི་བཞིན་",
            "སྟོན་པ་ཐུགས་རྗེ་ཅན་གྱི་བཀའ་དང༌། ",
            "བོད་རྗེ་ཆོས་རྒྱལ་གོང་དུས་ནས་དར་བའི་",
            "རང་རེའི་གོམས་སྲོལ་བཟང་པོ་རྣམས་དང་མི་འགལ་ཞིང༌",
            "འདྲ་མཉམ་དམངས་གཙོའི་སྲོལ་དང་མཐུན་པ། ",
            "བོད་ཀྱི་ཆོས་སྲིད། ",
            "དཔལ་འབྱོར། ",
            "ཤེས་རིག་སོགས་ཡར་རྒྱས་ཀྱི་ལམ་སྒོ་ཡངས་ཤིང་རྒྱ་ཆེ་བ་ཞིག་",
            "ལེགས་པར་ཕྱེ་བའི་ཁུལ་དུ་ཡོད་ཀྱང༌། ",
            "ད་དུང་ཤེས་ལྡན་བོད་མི་ཚོར་",
            "ལེགས་ཆའི་བསམ་ཚུལ་ཇི་ཡོད་བསྡུ་གསོག་ཐོག་",
            "རྗེས་སུ་བོད་ནང་ཁུལ་གྱི་སྤུན་ཟླ་ཚོར་",
            "གོ་བསྡུར་ལེགས་པར་བྱས་ཏེ་",
            "དངོས་གཞིའི་གཏན་འབེབས་ལག་ལེན་བྱེད་།",
            "འགྲོ་ཀུན་སངས་རྒྱས་ཀྱི་གོ་འཕང་ཐོབ་པའི་སྨོན་ལམ་བཅས།།།། ",
            "ཚན་པ་འདིའི་ནང་། ",
            "ཕྱི་ལོ་ ༡༩༧༡ ལོའི་",
            "གསུམ་བཅུའི་དུས་དྲན་གྱི་གསུང་འཕྲིན། ",
            "ཕྱི་ལོ་ ༡༩༧༠ ལོའི་",
            "གསུམ་བཅུའི་དུས་དྲན་གྱི་གསུང་འཕྲིན། ",
            "ཕྱི་ལོ་ ༡༩༦༩ ལོའི་",
            "གསུམ་བཅུའི་དུས་དྲན་གྱི་གསུང་འཕྲིན། ",
            "ཕྱི་ལོ་ ༡༩༦༨ ལོའི་",
            "གསུམ་བཅུའི་དུས་དྲན་གྱི་གསུང་འཕྲིན། ",
            "ཕྱི་ལོ་ ༡༩༦༧ ལོའི་",
            "གསུམ་བཅུའི་དུས་དྲན་གྱི་གསུང་འཕྲིན། ",
            "ཕྱི་ལོ་ ༡༩༦༦ ལོའི་",
            "གསུམ་བཅུའི་དུས་དྲན་གྱི་གསུང་འཕྲིན། ",
            "ཕྱི་ལོ་ ༡༩༦༥ ལོའི་",
            "གསུམ་བཅུའི་དུས་དྲན་གྱི་གསུང་འཕྲིན། ",
            "ཕྱི་ལོ་ ༡༩༦༤ ལོའི་",
            "གསུམ་བཅུའི་དུས་དྲན་གྱི་གསུང་འཕྲིན། ",
            "ཕྱི་ལོ་ ༡༩༦༣ ལོའི་",
            "གསུམ་བཅུའི་དུས་དྲན་གྱི་གསུང་འཕྲིན། ",
            "ཕྱི་ལོ་ ༡༩༦༢ ལོའི་",
            "གསུམ་བཅུའི་དུས་དྲན་གྱི་གསུང་འཕྲིན། ",
            "« ༡ ༢ ༣ ༤ ༥ » མཛད་འཆར། ",
            "ལ་དྭགས་ཞི་བའི་ཚལ་དུ་ཆོས་འབྲེལ་བཀའ་དྲིན་སྩལ་རྒྱུ། ",
            "༢༠༢༣ ཟླ་བ་ ༧ ཚེས་ ༢༡ - ཚེས་ ༢༣ ",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་",
            "ལ་དྭགས་ནང་ཚོགས་དང་དགོན་ཚོགས་ནས་",
            "ཇི་ལྟ... ལྷོ་ཤར་ཨེ་ཤ་ཡའི་དད་ལྡན་ཆོས་ཞུ་བར་",
            "དབུ་མ་འཇུག་པའི་གསུང་ཆོས། ",
            "༢༠༢༣ ཟླ་བ་ ༩ ཚེས་ ༥ - ཚེས་ ༦ ཉིན་གཉིས་རིང་",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་ལ་",
            "ལྷོ་ཤར་ཨེ་ཤེ་ཡའི་དད་ལྡན་ཆ... མཛད་འཆར་རྒྱས་པར་།",
            ""
        ]
    ]
}