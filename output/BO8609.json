{
    "version": "BO8609",
    "reviewed_text": [
        [
            "བོད་མིའི་རང་དབང་སྒེར་ལངས་གསུམ་བཅུའི་དུས་དྲན་ཐེངས་ ༦༡ པའི་ཐོག་",
            "བོད་མི་མང་སྤྱི་འཐུས་ལྷན་ཚོགས་ཀྱི་གསུང་བཤད། ",
            "༄༅། །ཕྱི་ལོ་ ༡༩༤༩ ཙམ་ནས་རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་",
            "དྲག་དམག་བོད་ནང་བཙན་འཛུལ་བྱེད་འགོ་བཙུགས་པ་ནས་བཟུང་",
            "རྒྱ་ནག་དམར་གཞུང་གིས་བོད་མི་རྣམས་ལ་",
            "གཡོ་སྒྱུ་ཁྲམ་གསུམ་གྱི་འོག་ནས་",
            "བོད་རྒྱལ་ཁབ་ཆེན་པོ་དེ་ཉིད་ཧམ་བཟུང་བྱ་རྒྱུ་དང་",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གི་སྐུ་ཕྱྭར་བསྡོ་བའི་",
            "ངན་བྱུས་བཅས་ཀྱི་གདོང་རིས་ངོ་མ་དམར་རྗེན་དུ་ཐོན་པར་",
            "བོད་རྒྱ་ཆེ་མི་མང་སྡོད་བཟོད་ཐུབ་ཐབས་བྲལ་བར་བརྟེན་",
            "ཕྱི་ལོ་ ༡༩༥༩ ཟླ་ ༣ ཚེས་ ༡༠ ཉིན་",
            "བོད་ཆོལ་གསུམ་མི་མང་རྣམས་ཀྱིས་",
            "མ་གྲོས་བསམ་པ་གཅིག་མཐུན་གྱིས་",
            "བོད་ཀྱི་རྒྱལ་ས་ལྷ་སར་ཞི་བའི་སྒེར་ལངས་ཆེན་མོ་ཞིག་བྱས་ཏེ་ད་བར་ལོ་ངོ་",
            "༦༡ ཧྲིལ་པོ་འཁོར་བཞིན་།",
            "སྒེར་ལངས་ཉིན་མོ་དེ་ནས་བཟུང་སྟེ་",
            "ལོ་ལྟར་བོད་མིའི་འདུ་སྡོད་གང་སར་",
            "གསུམ་བཅུའི་དུས་དྲན་སྲུང་བརྩི་ཞུ་བའི་",
            "བོད་ཀྱི་ལོ་རྒྱུས་ནང་ཤིན་ཏུ་གལ་ཆེའི་ཉིན་མོ་ཞིག་ཆགས་ཤིང་། ",
            "བོད་མིའི་སྒྲིག་འཛུགས་ཀྱིས་བོད་ཀྱི་རྒྱལ་གཅེས་དཔའ་བོ་དང་",
            "དཔའ་མོའི་ཉིན་མོར་ཡང་ཆབས་ཅིག་ཏུ་",
            "རྗེས་དྲན་སྲུང་བརྩི་ཞུ་བཞིན་ཡོད་པས། ",
            "ཐོག་མར་བོད་བསྟན་སྲིད་མི་རིགས་ཀྱི་དོན་དུ་",
            "རང་གི་གཅེས་པའི་ལུས་སྲོག་ཚུན་ཆད་ཡོངས་སུ་",
            "བློས་གཏོང་གནང་མཁན་རྒྱལ་གཅེས་དཔའ་བོ་དཔའ་མོ་རྣམས་ཀྱི་",
            "སྙིང་སྟོབས་དང་མཛད་རྗེས་ལ་གུས་བརྩི་དང་། ",
            "དུས་ད་ལྟའང་རྒྱ་དམར་གྱི་དམ་དྲག་ཅན་གྱི་སྲིད་བྱུས་",
            "འོག་སྡུག་སྦྱོང་མནར་གཅོད་འདྲ་མིན་གྱི་",
            "དཀའ་སྡུག་མྱོང་བཞིན་ཡོད་པ་རྣམས་ལ་",
            "གདུང་སེམས་མཉམ་སྐྱེད་ཞུ་རྒྱུ་མ་།",
            "གཞིས་བཞུགས་བོད་མི་རྣམས་དཀའ་སྡུག་ལས་མགྱོགས་མྱུར་གྲོལ་ཏེ་",
            "རང་དབང་གི་དཔལ་ལ་རོལ་ཐུབ་པའི་",
            "མཆོག་གསུམ་༸རྒྱལ་བ་རྒྱ་མཚོར་གསོལ་འདེབས་སྨོན་ལམ་ཞུ་རྒྱུ་།",
            "རྒྱ་ནག་གཞུང་གིས་བོད་ནང་བཙན་འཛུལ་བྱས་པ་ནས་",
            "ད་བར་མི་ལོ་ ༧༠ ལྷག་འགྲོ་བཞིན་པའི་རིང་",
            "བོད་མི་ས་ཡ་བརྒལ་བ་དུས་མིན་རྐྱེན་ལམ་དུ་བཏང་བ་དང་། ",
            "དགོན་པ་སྟོང་ཕྲག་མང་པོ་རྩ་གཏོར་གྱིས་མཚོན་",
            "བོད་ཀྱི་སྣོད་བཅུད་རྣམས་",
            "གཏོར་བཅོམ་འཕྲོག་གསུམ་ཡ་ང་བ་བྱས་པ་མ་ཟད། ",
            "བོད་མི་རིགས་ཀྱི་ངོ་བོ་མཚོན་བྱེད་བོད་མིའི་ཆོས་དང་། ",
            "རིག་གཞུང། ",
            "སྐད་ཡིག་སོགས་རྩ་མེད་གཏོང་རྒྱུའི་",
            "བྱུས་ངན་རྒྱུན་ཆད་མེད་པར་བཤམས་།",
            ""
        ],
        [
            "ཐ་ན་བོད་རྒྱལ་ཁབ་ཀྱི་བདག་པོ་བོད་མི་རྣམས་ཀྱི་འགྲོ་བ་མིའི་གཞི་རྩའི་རང་དབང་ཚུན་ཆད་བཙན་འཕྲོག་བྱས་ཏེ་",
            "གདུག་རྩུབ་ཅན་གྱི་སྲིད་བྱུས་འོག་དམྱལ་བ་མི་ཡུལ་འཕོས་པ་ལྟ་བུའི་སྡུག་སྦྱོང་དང་",
            "མནར་གཅོད་ཚད་མེད་བཏང་བ་མ་ཟད་བོད་ཡུལ་རྒྱ་ཡུལ་དུ་སྒྱུར་བཞིན་པའི་གནས་སྟངས་ཧ་ཅང་ཛ་དྲག་ཆགས་།",
            "བོད་མི་རྣམས་ནས་རྒྱ་ནག་གཞུང་གིས་ལག་བསྟར་བྱས་དང་བྱེད་བཞིན་པའི་གདུག་རྩུབ་ཅན་གྱི་ཐུབ་ཚོད་དེ་དག་བཟོད་ཐབས་རྩ་བྲལ་གྱིས་ཞི་བའི་ངོ་རྒོལ་གྱི་ལས་འགུལ་གཅིག་རྗེས་གཉིས་མཐུད་དུ་སྤེལ་དགོས་བྱུང་།",
            "ལྷག་པར་ཕྱི་ལོ་ ༢༠༠༨ ལོར་བོད་ཀྱི་རྒྱལ་ས་ལྷ་ས་གཙོ་བོར་གྱུར་བའི་བོད་ཆོལ་ཁ་གསུམ་གྱི་ས་ཁུལ་ཡོངས་སུ་གཞི་རྒྱ་ཆེ་བའི་ལས་འགུལ་གང་མང་སྤེལ་བར་རྒྱ་དམར་གྱི་དྲག་པོའི་དཔུང་དམག་གིས་གོ་མཚོན་བེད་སྤྱོད་ཀྱིས་",
            "ཡ་ང་སྙིང་རྗེ་སྤུ་ཙམ་མེད་པའི་རྡུང་རྡེག་ཚབས་ཆེའི་འོག་རང་རིགས་སེར་སྐྱ་ཕོ་མོ་མང་པོ་སྐུ་སྲོག་ཤོར་།",
            "དེས་མ་ཚད་རྒྱ་དམར་གྱི་གདུག་རྩུབ་ཆེ་བའི་མནར་གཅོད་དེ་དག་བཟོད་བསྲན་ཐུབ་ཐབས་བྲལ་ཏེ་",
            "བོད་མི་ཚོ་འུ་ཐུག་ཐབས་ཟད་ཀྱིས་ཕྱི་ལོ་ ",
            "༢༠༠༩ ནས་བཟུང་ ༢༠༡༩ ལོའི་ལོ་མཇུག་ཙམ་བར་བོད་མི་གྲངས་ ༡༥༤ གྱིས་རང་ལུས་མེར་བསྲེགས་གཏོང་དགོས་བྱུང་ཡོད་ན་ཡང་། ",
            "རྒྱ་ནག་གི་འགོ་ཁྲིད་ཚོས་བོད་རྒྱའི་དཀའ་རྙོག་སེལ་ཐབས་ལ་བསམ་ཞིབ་བྱ་རྒྱུ་ལ",
            ""
        ],
        [
            "ས་ལྡོག་སྟེ",
            "མགོ་སྐོར་བསླུ་བྲིད་ཀྱི་རྫུན་གཏམ་ཁོ་ནས་",
            "རྒྱ་མི་རིགས་དང་རྒྱལ་སྤྱིའི་སྤྱི་ཚོགས་སུ་",
            "དངོས་ཡོད་གནས་སྟངས་འགེབས་སྦས་བྱེད་བཞིན་པ་མ་ཟད། ",
            "བོད་དེ་རྒྱ་ཁོངས་ཡིན་པའི་འཁྱོག་གཏམ་",
            "ལན་མང་བཤད་བཞིན་པ་དེ་དག་ནི། ",
            "ཉེ་ཆར་རྒྱ་ནག་གྲོང་ཁྱེར་ཝུ་ཧན་ནང་ནས་",
            "ཏོག་དབྱིབས་ནད་འབུའི་རིམས་ནད་ཁྱབ་བརྡལ་དུ་འགྲོ་བཞིན་པའི་",
            "སྐབས་རིམས་ནད་ཕོག་པའི་ནད་པའི་གྲངས་དང་",
            "རྐྱེན་འདས་སོང་བའི་གྲངས་འབོར་བཅས་ཀྱི་",
            "དངོས་ཡོད་གནས་ཚུལ་རྒྱལ་སྤྱིའི་མིག་ལམ་ནས་",
            "འགེབས་སྦས་བྱེད་པའི་ངན་གོམས་ཤིག་",
            "རྒྱ་དམར་གཞུང་གི་དཔོན་རིགས་རྣམས་ལ་",
            "རྒྱུན་འཇགས་ཡོད་པ་ཀུན་གྱིས་མཁྱེན་གསལ་།",
            "བོད་དེ་རྒྱ་ཁོངས་ལྟ་ཞོག་རྒྱལ་ཁབ་སུ་ཞིག་གི་",
            "དབང་འོག་ཏུ་ཡེ་ནས་མེད་པའི་",
            "རང་དབང་རང་བཙན་ལྡན་པའི་རྒྱལ་ཁབ་ཅིག་།",
            "བོད་རྒྱལ་ཁབ་ཀྱི་རྒྱལ་རབས་ལོ་རྒྱུས་དང་། ",
            "ས་ཁམས། ",
            "མི་རིགས། ",
            "སྐད་ཡིག ",
            "ཡུལ་སྲོལ་གོམས་གཤིས་སོགས་རྒྱ་ནག་རྩིས་པའི་",
            "རྒྱལ་ཁབ་གཞན་དག་དང་གང་ཐད་ནས་ཡོངས་སུ་",
            "ཐ་དད་ཡིན་པ་དེས་བོད་རྒྱ་ཁོངས་མིན་པའི་བདེན་དཔང་དུ་འཛིན་།",
            "རྒྱ་ནག་གཞུང་གིས་བོད་ཐོག་འཛིན་པའི་",
            "མཁྲེགས་འཛིན་གྱི་སྲིད་བྱུས་ལ་དུས་ད་ལྟའང་",
            "བཟང་ཕྱོགས་ཀྱི་འགྱུར་བ་གཏོང་རྩིས་མེད་པ་ནི། ",
            "ཕྱི་ལོ་ ༢༠༡༩ ཟླ་ ༡༡ ཚེས་ ༢༦ ཉིན་གྱི་",
            "ཕྱི་དྲོར་བོད་མདོ་སྨད་རྔ་བ་རྨེའུ་རུ་མ་ཡུལ་ཚོ་",
            "དང་ཐག་ཉེའི་གྲོང་བར་ནས་",
            "རང་ལོ་ ༢༤ ཙམ་ལ་སོན་པའི་བོད་མི་ཡོན་ཏན་ལགས་ཀྱིས་",
            "རྒྱ་གཞུང་གིས་བོད་ཐོག་འཛིན་པའི་སྲིད་བྱུས་ལ་",
            "ངོ་རྒོལ་གྱིས་རང་ལུས་མེར་བསྲེགས་བཏང་གནང་སྟེ་",
            "འདས་གྲོངས་སུ་ཕྱིན་པའི་ཡིད་སྐྱོའི་གནས་ཚུལ་ཐོན་པ་དང་། ",
            "བོད་མི་གང་བྱུང་འཛིན་བཟུང་བཀག་ཉར་དང་",
            "སྡུག་སྦྱོང་མནར་གཅོད་དང་བཙོན་འཇུག་གི་ཁྲིམས་ཐག་བཅད་པ། ",
            "བོད་མིའི་སྨྲ་བརྗོད་རང་དབང་འཕྲོག་པ། ",
            "བོད་མིའི་ཆོས་དད་རང་དབང་ལ་བརྩི་མེད་རྡོག་རོལ་བཏང་བ། ",
            "བོད་མིའི་ཐོག་མི་རིགས་དབྱེ་འབྱེད་ཀྱི་",
            "སྲིད་བྱུས་འདྲ་མིན་ལག་བསྟར་བྱས་པ། ",
            "ཁྲིམས་ལུགས་དང་རྩ་འགལ་གྱིས་བྱ་རིམ་བརྒྱུད་",
            "བོད་མི་འཛིན་བཟུང་བཙོན་འཇུག་བྱས་པ། ",
            "དཔེར།",
            "སྤྱི་ཚོགས་དྲ་རྒྱའི་ཐོག་བོད་མི་ཁག་ཅིག་གིས་བསམ་ཚུལ་བཤད་པ་དང་། ",
            "༸གོང་ས་༸སྐྱབས་མགོན་ཆེན་པོ་མཆོག་གི་སྐུ་པར་བརྒྱུད་སྤེལ་བྱས་པ་ཙམ་ལ་",
            "ཁག་དཀྲི་བསྙོན་འཛུགས་ཀྱིས་བོད་མི་མང་པོ་ཞིག་འཛིན་བཟུང་བྱས་པ། ",
            "བོད་བརྒྱུད་ནང་བསྟན་གྱི་སློབ་གཉེར་ཁང་ཆེ་ཤོས་",
            "ཡ་ཆེན་སྒར་ནས་དགེ་བཙུན་ཞལ་གྲངས་ ༧༠༠༠ ལྷག་དགོན་པ་ནས་",
            "བཙན་གྱིས་ཕྱིར་འབུད་བྱས་པ། ",
            "དེ་བཞིན་གསེར་རྟ་བླ་རུང་སྒར་ནས་ཀྱང་",
            "དེ་སྔོན་དགེ་བཙུན་སྟོང་ཕྲག་མང་པོ་ཕྱིར་འབུད་བྱས་ཏེ་",
            ""
        ],
        [
            "གསར་འཇུག་ཚད་བཀག་བཟོས་པ། ",
            "འདི་ལོའི་ཕྱི་ཟླ་དང་པོའི་ནང་རྒྱ་ནག་གཞུང་གིས་ས་བཅད་ ༨ དང་དོན་ཚན་ ༤༨ ཅན་གྱི་",
            "བོད་རང་སྐྱོང་ལྗོངས་མི་རིགས་མཐུན་སྒྲིལ་སྤེལ་བཟང་སྲོལ་ཡིག་ཟེར་བ་ཞིག་",
            "གཏན་འབེབས་བྱས་ཏེ་ཕྱི་ཟླ་ ༥ ཚེས་ ༡ ནས་ལག་ལེན་བསྟར་རྒྱུ་བྱས་པ། ",
            "ཁྲིམས་ཡིག་དེའི་འོག་ནས་བོད་མིའི་ཐུན་མོང་མ་ཡིན་པའི་ཆོས་དང་རིག་གཞུང་། ",
            "སྐད་ཡིག གོམས་གཤིས་བཟང་པོ་སོགས་བོད་མིའི་ངོ་བོ་མཚོན་པའི་",
            "སྲོག་ཤིང་རྒྱ་མིའི་རིག་གཞུང་ནང་འཐིམ་འགྲོ་བའི་ཉེན་ཁ་བཟོས་པ། ",
            "ཡང་ཉེ་བའི་ཆར་བོད་ལ་ལོག་མཁན་ཚོ་ཆབ་སྲིད་ཀྱི་མིང་ཐོ་ནག་པོའི་ནང་ནས་",
            "ལེན་རྒྱུ་ཡིན་ཞེས་ཁྱབ་བསྒྲགས་བྱས་ཏེ་",
            "དོན་དག་ཡང་སྙིང་བཙན་བྱོལ་བོད་མིའི་སྤྱི་ཚོགས་ཀྱི་ནུས་སྟོབས་ཉམས་དམས་སུ་གཏོང་ཐབས་དང་",
            "རྒྱ་ནག་གཞུང་ལ་བློ་ཁ་ཕྱོགས་ཆེད་བསླུ་བྲིད་ཀྱི་བྱུས་ངན་འདིང་བཞིན་པ། ",
            "ད་དུང་རྒྱ་ནག་གཞུང་གིས་བོད་གཙོ་བོར་གྱུར་བའི་གྲངས་ཉུང་མི་རིགས་དང་། ",
            "ཆོས་ལུགས་མི་སྣ། ",
            "མང་ཚོགས་ཀྱི་ཆོས་དད་བཅས་ལ་དམིགས་སུ་བཀར་ནས་",
            "རིག་གསར་འཕྲུལ་ཆས་བརྒྱུད་དམ་དྲག་བྱེད་བཞིན་པ། ",
            "ལྷག་པར་ཕྱི་ལོ་ ༢༠༢༠ ལོར་རྒྱ་ནག་གི་ས་ཁུལ་ཁྱོན་ཡོངས་སུ་",
            "མི་མང་གི་འགྲོ་འདུག་སྤྱོད་གསུམ་རིག་གསར་འཕྲུལ་ཆས་བརྒྱུད་ནས་",
            "དམ་དྲག་གི་ལས་གཞི་སྲ་བརྟན་བཟོ་ཐབས་བྱེད་བཞིན་ཡོད་པ་བཅས་ལས་མངོན་གསལ་དོད་པོ་ཆགས་།",
            "དུས་རབས་ཉེར་གཅིག་པའི་དུས་སྐབས་འདིར་འཚེ་བ་ཅན་གྱི་དྲག་སྤྱོད་ཀྱིས་",
            "འཛམ་གླིང་ནང་འཆམ་མཐུན་དང་ཞི་བདེ་ལྷིང་འཇགས་ཡོང་ཐབས་མེད་པ་བོད་ཀྱི་བླ་ན་མེད་པའི་",
            "དབུ་ཁྲིད་སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་དུས་རྒྱུན་དུ་ནས་",
            "བཀའ་སློབ་ལམ་སྟོན་ཕེབས་བཞིན་པ་ལྟར་དངོས་ཡོད་གནས་སྟངས་ལ་།",
            ""
        ],
        [
            "རྒྱ་ནག་གཞུང་གིས་ཀྱང་འགྲོ་བ་མིའི་",
            "རང་དབང་ཐོབ་ཐང་དང་དུས་ཀྱི་",
            "དགོས་མཁོ་བཅས་ལ་བསམ་གཞིག་གིས་",
            "རང་ཉིད་ཀྱི་མཁྲེགས་འཛིན་གྱི་སྲིད་བྱུས་ལ་",
            "འགྱུར་བ་ཞིག་གཏང་ཐུབ་ཚེ་རྒྱ་ནག་སྐམ་ས་",
            "ཆེན་པོའི་མི་རིགས་གཙོ་བོར་གྱུར་བའི་",
            "འཛམ་གླིང་མི་མང་ཡོངས་ལ་ཞི་བདེ་བག་ཕེབས་ངང་",
            "འཚོ་གནས་ཐུབ་པའི་གོ་སྐབས་ཤིག་སྐྲུན་ཐུབ་རྒྱུ་",
            "ངེས་པས་འཚེ་བ་མེད་ཅིང་བྱམས་བརྩེའི་",
            "རང་བཞིན་ལྡན་པའི་སྲིད་བྱུས་གུ་ཡངས་ཤིག་གི་",
            "ཐོག་འགྱུར་བ་གཏོང་རྒྱུའི་ཕུགས་བསམ་གཏོང་དགོས་པའི་",
            "རྒྱ་ནག་གཞུང་ལ་སྐུལ་མ་ནན་པོ་བྱ་རྒྱུ་།",
            "བོད་མིའི་འཐབ་རྩོད་ཀྱི་ངོ་བོ་ནི་",
            "མཐའ་གཅིག་ཏུ་འཚེ་མེད་ཞི་བ་དང་",
            "དབུ་མའི་ལམ་གྱི་སྲིད་བྱུས་ཡིན་པ་ལྟར་",
            "སྲིད་བྱུས་དེ་ལ་འགྱུར་བ་མེད་པའི་ཐོག་ནས་",
            "རྒྱ་ནག་གཞུང་དང་ཞི་མོལ་བརྒྱུད་བོད་རྒྱའི་",
            "དཀའ་ངལ་སེལ་ཐབས་ལ་བོད་མིའི་",
            "སྒྲིག་འཛུགས་ཀྱིས་འབད་བརྩོན་གནང་བཞིན་པ་ནི་",
            "བོད་རྒྱ་གཉིས་ཀར་སྨན་པའི་འཚེ་བ་",
            "མེད་ཅིང་ཞི་བདེ་སྐྲུན་ཐུབ་པའི་",
            "ཐབས་ལམ་བཟང་ཤོས་དེ་ཡིན་པར་སོང་ཨ་རི་དང་། ",
            "ཡུ་རོབ། ",
            "རྒྱ་གར་གཙོས་པའི་འཛམ་གླིང་",
            "རྒྱལ་ཁབ་ཁག་གི་གཞུང་དང་། ",
            "གྲོས་ཚོགས། ",
            "གཞུང་འབྲེལ་དང་གཞུང་འབྲེལ་མིན་པའི་ཚོགས་པ་ཁག ",
            "བོད་དོན་རྒྱབ་སྐྱོར་ཚོགས་པ་བཅས་ཀྱི་གཙོས་",
            "རྒྱལ་སྤྱིའི་ཚོགས་པ་ཁག་དང་མི་སྒེར་སོགས་",
            "མང་པོ་ཞིག་གིས་བསྔགས་བརྗོད་དང་",
            "རྒྱབ་སྐྱོར་གནང་དང་གནང་བཞིན་པ་མ་ཟད། ",
            "ཕྱི་རྒྱལ་ཁག་ཏུ་ཡོད་པའི་རྒྱ་རིགས་",
            "ཤེས་ཡོན་ཅན་དང་མང་གཙོ་དོན་གཉེར་ཅན། ",
            "དེ་བཞིན་རྒྱ་ནག་ནང་ཡོད་པའི་རྒྱ་རིགས་",
            "གཟུར་གནས་ཤེས་ཡོན་ཅན་མང་པོས་",
            "ཡི་རང་བསྔགས་བརྗོད་ཀྱིས་རྒྱབ་སྐྱོར་ཞུ་བཞིན་།",
            "དེ་འབྲེལ་འཛམ་གླིང་མཉམ་སྦྲེལ་རྒྱལ་ཚོགས་ཀྱིས་",
            "གཙོས་ཕྱིའི་རྒྱལ་ཁབ་ཁག་མང་དག་ཅིག་གི་",
            "སོ་སོའི་གྲོས་ཚོགས་ནང་བོད་དོན་ཐོག་གཞུང་",
            "འབྲེལ་གྲོས་ཆོད་དང་གྲོས་འཆར་རིམ་པར་འཇོག་ཐུབ་པ་བྱུང་།",
            "དཔེར་ན་ཁག་ཅིག་འདིར་ཞུས་པ་ཡིན་།",
            ""
        ],
        [
            "ཕྱི་ལོ་ ༢༠༡༨ ལོར་ཨ་རིའི་གཞུང་གིས་ “བོད་ནང་ཕར་འགྲོ་ཚུར་འོང་གི་",
            "ཐོབ་ཐང་འདྲ་མཉམ་གྱི་ཁྲིམས་ཡིག“ གཏན་འབེབས་གནང་བ་དང་། ",
            "དེ་བཞིན་འདི་ལོའི་ཕྱི་ཟླ་ ༡ པོའི་ཚེས་ ༢༨ ཉིན་ཨ་རིའི་གྲོས་ཚོགས་འོག་མའི་ནང་ཕྱི་ལོ་ ༢༠༡༩ ལོའི་བོད་དོན་སྲིད་བྱུས་དང་",
            "རྒྱབ་སྐྱོར་གྱི་ཁྲིམས་འཆར་ (Tibetan Policy and Support Act 2019) ལ་ཚད་མཐོའི་མང་མོས་ཀྱིས་རྒྱབ་སྐྱོར་གནང་བ། ",
            "ཕྱི་ལོ་ ༢༠༡༩ ཟླ་ ༡༡ ཚེས་ ༡༣ ཉིན་ཨ་རིའི་གྲོས་ཚོགས་འོག་མའི་ནང་སྐུ་ཞབས་ཊེཌ་ཡོ་ཧོ་ (Ted Yoho) མཆོག་དང་། ",
            "མའི་ཀལ་མེག་ཀོལ་ (Michael McCaul) མཆོག ཁི་རིས་སི་མིཌ་ (Chris Smith) མཆོག ཇིམ་མེག་གྷོ་ཝན་ (Jim McGovern) མཆོག་བཅས་ཀྱིས་",
            "བོད་རིགས་ཡོངས་ལ་མིང་དོན་མཚུངས་པའི་རང་སྐྱོང་གི་གནས་བབ་ཚད་ལྡན་ཞིག་",
            "ཐོབ་དགོས་པ་དེ་ཇི་ཙམ་གལ་གནད་ཆེན་པོ་ཡིན་པ་དང་། ",
            "༸གོང་ས་༸སྐྱབས་མགོན་ཏཱ་ལའི་བླ་མ་མཆོག་གིས་འཛམ་གླིང་ཞི་བདེ་དང་། ",
            "མཐུན།",
            "འགྲོ་བ་མི་རིགས་གཅིག་གྱུར་གྱི་འདུ་ཤེས་གོང་མཐོར་གཏོང་གནང་མཛད་པའི་རླབས་ཆེན་གྱི་མཛད་བཟང་ལ་",
            "ངོས་འཛིན་ཞུས་པའི་ཁྲིམས་འཆར་ངོ་སྤྲོད་གནང་།",
            "ཡང་ཉེ་ཆར་ཕྱི་ཟླ་ ༢ ཚེས་ ༦ ཉིན་ཨ་རིའི་རྒྱལ་ས་ཝ་ཤིན་ཊོན་ཌི་སི་རུ་སྲིད་འཛིན་དབུ་བཞུགས་ཐོག་ཨ་རིའི་རྒྱལ་ཡོངས་ཞོགས་ཇའི་སྨོན་ལམ་འདུ་འཛོམས་ (National Prayer Breakfast) ཐེངས་ ༦༨ པ་ཚོགས་སྐབས་ཚོགས་འདུའི་སྟེང་",
            "བོད་ཀྱི་ཆབ་སྲིད་བཙོན་ཟུར་མགོ་ལོག་འཇིགས་མེད་ལགས་དམིགས་བསལ་སྐུ་མགྲོན་གྱི་གྲས་སུ་",
            "མགྲོན་འབོད་གནང་ཐོག རྒྱ་ནག་གཞུང་གིས་བོད་ཀྱི་ཆོས་དང་",
            "རིག་གཞུང་ལ་དམ་དྲག་དང་རྩ་གཏོར་གཏོང་གི་ཡོད་པའི་བརྙན་ཐུང་ཞིག་ཀྱང་གཟིགས་འབུལ་གནང་བ་མ་།",
            "ཨ་རིའི་གྲོས་ཚོགས་འོག་མའི་ཚོགས་གཙོ་ལྕམ་སྐུ་ནན་སི་པེ་ལོ་སི་མཆོག་གིས། ",
            "དེ་རིང་འདིར་ཆོས་ལུགས་དད་མོས་ཀྱི་རྒྱུ་མཚན་ལ་བརྟེན་ནས་བཙན་གནོན་དང་། ",
            "གར་སོང་ཆ་།",
            "དམར་གསོད་ཐེབས་བཞིན་པའི་མི་གྲངས་ས་ཡ་མང་པོའི་ཆེད་དུ་འབོད་སྒྲ་འདོན་པར་",
            "རྒྱབ་སྐྱོར་བྱེད་མཁན་འདི་རུ་འཛོམས་པ་ཚང་མ་ལ་ཐུགས་རྗེ་ཆེ་ཞུ་ཡི་།",
            ""
        ],
        [
            "ང་ཚོས་མཉམ་དུ་༸པཎ་ཆེན་བླ་མ་མཆོག་གཙོ་བོར་གྱུར་བའི་",
            "རྒྱ་ནག་གི་བཙོན་འོག་ཏུ་ཡོད་པའི་བོད་མི་རྣམས་དང་། ",
            "རང་གི་ཆོས་ལུགས་དད་མོས་ཀྱིས་རྐྱེན་བྱས་ཏེ་",
            "གར་སོང་ཆ་མེད་དུ་གྱུར་བའི་བོད་མི་ཡོངས་ཀྱི་ཆེད་དུ་",
            "སྨོན་ལམ་འདེབས་བཞིན་ཡོད་སྐོར་གསུངས་གནང་།",
            "ཕྱི་ལོ་ ༢༠༡༩ ཟླ་ ༡༠ ཚེས་ ༣ ནས་༥ བར་",
            "ཉིན་གྲངས་གསུམ་རིང་བཙན་བྱོལ་",
            "བོད་མིའི་བཅའ་ཁྲིམས་དོན་ཚན་ ༥༩ པའི་འོག་",
            "དམིགས་བསལ་ཚོགས་ཆེན་ཐེངས་གསུམ་པ་ཚོགས་སྐབས་",
            "བོད་མི་རྣམས་ཀྱི་ཚེ་འདི་ཕྱི་གཉིས་ཀྱི་",
            "སྤྱི་ནོར་༸གོང་ས་༸སྐྱབས་མགོན་རྒྱལ་དབང་སྐུ་ཕྲེང་བཅུ་བཞི་པ་ཆེན་པོ་མཆོག་གི་",
            "ཡང་སྲིད་ངོས་འཛིན་གནང་རྒྱུའི་འགན་དབང་ཆ་ཚང་",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་སྐུ་ཉིད་དང་། ",
            "༸གོང་ས་ཏཱ་ལའི་བླ་མའི་བླ་བྲང་དགའ་ལྡན་ཕོ་བྲང་",
            "ཡིད་ཆེས་དགེ་རྩའི་དབང་ལྡན་འགན་འཛིན་ཁོ་ནར་ཡོད་པ་ལས། ",
            "གཞན་རྒྱལ་ཁབ་དང་། ",
            "སྲིད་གཞུང་། ",
            "སྒྲིག་འཛུགས། ",
            "མི་སྒེར་བཅས་སུ་ལའང་མེད་པ་དང་། ",
            "རྒྱ་ནག་གཞུང་གིས་དེ་སྔོན་བོད་བརྒྱུད་ནང་བསྟན་གྱི་",
            "སྤྲུལ་སྐུ་ངོས་འཛིན་བྱས་པ་སྤྱི་དང་ལྷག་པར་དུ་ཕྱི་ལོ་ ",
            "༢༠༠༧ ལོར་གཏན་ལ་ཕབ་པའི་བླ་སྤྲུལ་ངོས་འཛིན་བྱེད་ཕྱོགས་ཀྱི་",
            "བཙན་བཀའ་ཨང་ལྔ་པའི་ཁྲིམས་ཡིག་བརྒྱུད། ",
            "ཡང་སྲིད་ངོས་འཛིན་བྱེད་ཕྱོགས་ཐད་ཇུས་ངན་བཏོན་དང་",
            "འདོན་བཞིན་པ་དེེར་དགག་པ་མཐའ་གཅིག་ཏུ་",
            "བྱ་རྒྱུ་ཡིན་ཞེས་སྤྱི་མོས་ཀྱི་གྲོས་ཆོད་གཅིག་དང་། ",
            "༢༠༡༩ ཟླ་ ༡༡ ཚེས་ ༢༧ ནས་༢༩ བར་ཉིན་གྲངས་གསུམ་རིང་",
            "བོད་མིའི་ཆོས་ཚོགས་ཐེངས་བཅུ་བཞི་པ་བསྐོང་ཚོགས་གནང་སྐབས་",
            "༸རྒྱལ་བའི་ཡང་སྲིད་འཁྲུལ་བྲལ་མུ་མཐུད་",
            "ངེས་འབྱོན་དགོས་པའི་བཅོས་མིན་གསོལ་འདེབས་དང་། ",
            "དེ་ཡང་ཡང་སྲིད་ཕེབས་ཕྱོགས་ཐད་",
            "ཐག་གཅོད་གནང་རྒྱུའི་འགན་དབང་༸རྒྱལ་དབང་ཉིད་",
            "ཁོ་ནར་ཡོད་པ་ལས་",
            "གཞན་སྲིད་གཞུང་ལ་སོགས་སུ་ལའང་མེད་པ། ",
            "དེ་ཡང་ནང་པ་སངས་རྒྱས་པའི་",
            "ལྟ་གྲུབ་ཡང་དག་ལ་བརྟེན་ཅིང་",
            "མི་ལོ་བརྒྱད་བརྒྱ་ལྷག་ཙམ་སྔོན་ནས་བྱུང་བའི་",
            "བོད་ལུགས་ནང་བསྟན་གྱི་ཐུན་མོང་མ་ཡིན་པའི་",
            "ལམ་སྲོལ་ལྟར་ངོས་འཛིན་བྱ་རྒྱུའི་སྤྱི་མོས་ཀྱིས་",
            "དམིགས་བསལ་གྲོས་ཆོད་གཅིག་བཅས་སྣོལ་འཇོག་གནང་ཐུབ་པ་བྱུང་།",
            "གོང་གསལ་ཚོགས་ཆེན་གཉིས་ཀྱི་",
            "གྲོས་ཆོད་ཁག་རྗེས་འབྲེལ་གྱིས་ཕྱི་ལོ་ ༢༠༡༩ ཟླ་ ༡༠ པའི་ནང་",
            "ཨ་རིའི་རྒྱལ་སྤྱིའི་ཆོས་དད་རང་དབང་སྲུང་སྐྱོབ་ལྷན་ཁང་གི་",
            "སྐུ་ཚབ་སེམ་བྷ་རོན་བྷེ་ཀི་ Sam Brownback མཆོག་བཞུགས་སྒར་རྡ་སར་ཕེབས་སྐབས། ",
            "ང་ཚོའི་ངོས་ནས་བོད་ཀྱི་ཆོས་དང་རིག་གཞུང་། ",
            "སྐད་ཡིག་ལ་ཧ་ཅང་བརྩི་བཀུར་ཞུ་བཞིན་།",
            ""
        ],
        [
            "བོད་ཀྱི་རིག་གཞུང་ནི་འགྲོ་བ་མི་ཡོངས་ཀྱི་གཅེས་ནོར་ཡིན་པ་དང་། ",
            "ཨ་རི་དང་བོད་མིའི་དབར་ལོ་རེ་བཞིན་",
            "འབྲེལ་བ་ཤུགས་ཆེ་རུ་འགྲོ་བཞིན་ཡོད་པ། ",
            "ང་ཚོ་བོད་མི་ཚོ་དང་མཉམ་དུ་ལངས་།",
            "༸གོང་ས་མཆོག་གི་ཡང་སྲིད་ཀྱི་ལམ་ལུགས་ནི་",
            "བོད་ཀྱི་ཐུན་མོང་མིན་པའི་ལམ་ལུགས་ཤིག་ཡིན་སྟབས། ",
            "བོད་བརྒྱུད་ནང་བསྟན་གྱི་འགྲོ་སྟངས་ལྟར་བྱེད་དགོས་ཀྱི་ཡོད་པར་བརྟེན་",
            "རྒྱ་ནག་གཞུང་ནས་དེའི་ཐོག་ཐེ་བྱུས་བྱེད་མི་ཆོག་ཅེས་པའི་གྲོས་ཆོད་ལ་",
            "ཨ་རི་གཞུང་གིས་རྒྱབ་སྐྱོར་ཡོད་པ་དང་། ",
            "ཨ་རིའི་ངོས་ནས་གཞན་གྱི་ཐེ་བྱུས་མེད་པར་",
            "བོད་མི་ཚོས་རང་དབང་གི་སྒོ་ནས་",
            "བླ་སྤྲུལ་ངོས་འཛིན་གནང་རྒྱུར་རྒྱབ་སྐྱོར་ཡོད་སྐོར་གསུང་གནང་།",
            "དེ་མིན་ཨིན་ཡུལ་གཙོས་པའི་རྒྱལ་ཁབ་གཞན་ཁག་ཅིག་ནས་",
            "ཕར་འགྲོ་ཚུར་འོང་གི་ཐོབ་ཐང་འདྲ་མཉམ་སྐོར་",
            "སོ་སོའི་གྲོས་ཚོགས་ཀྱི་ནང་ལ་ཁྲིམས་འཆར་འདོན་གནང་བ་དང་",
            "གླེང་སློང་གནང་བ་དེ་འདྲ་བྱུང་།",
            "གཞན་ཡང་བོད་ཀྱི་རྩ་དོན་ལ་རྒྱབ་སྐྱོར་གནང་མཁན་",
            "རྒྱལ་ཁབ་གཞན་དག་མང་པོས་སོ་སོའི་གྲོས་ཚོགས་ནང་",
            "བོད་དོན་ཐོག་གླེང་སློང་གནང་བ་ཀྱང་",
            "གང་འཚམས་བྱུང་ཡོད་པ་བཅས་ཀྱིས་",
            "ཨ་རིས་གཙོས་འཛམ་གླིང་རྒྱལ་ཁབ་ཆེ་ཁག་མང་པོས་",
            "བོད་དོན་ཐོག་ཐུགས་ཁུར་ཆེ་བཞེས་ཀྱིས་",
            "རྒྱབ་སྐྱོར་སྔར་བས་ཚད་མཐོར་གནང་གི་ཡོད་པའི་རྣམ་པ་མཚོན་།",
            "རྒྱབ་སྐྱོར་དེ་དག་གིས་བོད་དང་བོད་མི་ཚོར་",
            "ཕན་ཐོགས་ཆེན་པོ་ཡོང་བཞིན་ཡོད་པས་",
            "མ་འོངས་པར་ཡང་མུ་མཐུད་དེ་",
            "རྒྱབ་སྐྱོར་གནང་ཐབས་ཡོང་བའི་རེ་བསྐུལ་ཤུགས་དྲག་ཞུ་རྒྱུ་།",
            ""
        ],
        [
            "ཕྱི་ལོ་ ༢༠༡༩ ཟླ་ ༥ ཚེས་ ༧ ནས་༡༠ བར་",
            "བོད་མི་མང་སྤྱི་འཐུས་ལྷན་ཚོགས་ཀྱི་གོ་སྒྲིག་འོག་",
            "ལཊ་ཝི་ཡའི་ (Latvia) རྒྱལ་ས་རཱི་གྷར་ (Riga) རྒྱལ་སྤྱིའི་གྲོས་ཚོགས་འཐུས་མིའི་",
            "བོད་དོན་རྒྱབ་སྐྱོར་ཚོགས་ཆེན་ཐེངས་བདུན་པ་ (Seventh World Parlimentarians’ Convention on Tibet) ཚོགས་གནང་བ་དང་། ",
            "སྐབས་དེར་རྒྱལ་སྤྱིའི་གྲོས་ཚོགས་འཐུས་མིས་གཙོས་",
            "ཚོགས་བཅར་བ་གནད་ཡོད་མི་སྣ་གྲངས་ ",
            "༡༠༠ ཙམ་མཉམ་ཞུགས་གནང་།",
            "ཚོགས་འདུའི་ཐོག་བོད་ཀྱི་རྩ་དོན་གཙོ་བོར་གྱུར་བའི་",
            "མཐོ་སྒང་བོད་ཀྱི་ཁོར་ཡུག་སྲུང་སྐྱོབ་སོགས་ཀྱི་ཐོག་ལ་",
            "རཱི་གྷ་སྤྱི་བསྒྲགས་ (Riga Declaration) དང་",
            "མ་འོངས་པའི་རཱི་གྷ་ལག་བསྟར་འཆར་གཞི་ (Riga Action Plan) བཅས་",
            "གཏན་འབེབས་གནང་ཐུབ་པ་བྱུང་ཡོད་པ་དང་། ",
            "དེ་བཞིན་རྒྱལ་སྤྱིའི་བོད་དོན་རྒྱབ་སྐྱོར་ཚོགས་པའི་",
            "ཚོགས་ཆེན་ཐེངས་བརྒྱད་པ་ (Eighth International Conference of Tibet Support Groups) ཕྱི་ལོ་ ༢༠༡༩ ཟླ་ ༡༡ ཚེས་ ༣ ནས་༥ བར་ཉིན་གྲངས་གསུམ་རིང་",
            "བཞུགས་སྒར་རྡ་སར་བསྐོང་ཚོགས་གནང་ཡོད་པ་དང་། ",
            "སྐབས་དེར་འཛམ་གླིང་རྒྱལ་ཁབ་འདྲ་མིན་ཁག་ ༤༢ ཙམ་ནས་",
            "ཚོགས་བཅར་བ་ཁྱོན་མི་གྲངས་ ༡༨༠ ལྷག་ཙམ་ལྷན་འཛོམས་གནང་སྟེ་",
            "བོད་དོན་ཐོག་བསྒྲགས་གཏམ་སྤེལ་གནང་།",
            "ཚོགས་ཆེན་འདི་རིགས་ཀྱི་བརྒྱུད་ནས་རྒྱལ་སྤྱིའི་སྟེང་",
            "བོད་དོན་ཐོག་རྒྱབ་སྐྱོར་སྔར་ལྷག་ཐོབ་ཐབས་དང་",
            "བོད་དོན་དྲིལ་བསྒྲགས་རྒྱ་གང་ཆེར་སྤེལ་ཐབས་",
            "འབད་བརྩོན་ཞུས་དང་ཞུ་མུས་ཡིན་པ་",
            "མ་ཟད་རྒྱབ་སྐྱོར་ཡང་གང་ལ་གང་འཚམས་ཐོན་ཐུབ་པ་འབྱུང་བཞིན་།",
            "མི་ཐོག་གསར་པ་ཚོས་ངེས་པར་དུ་མཁྱེན་དགོས་པ་ཞིག་ལ་",
            "ཕྱི་ལོ་ ༡༩༥༩ ལོར་བོད་ས་ཡོངས་རྫོགས་རྒྱ་ནག་དམར་གཞུང་གིས་",
            "ཧམ་བཟུང་མ་བྱས་ཀྱི་བར་དུ་བོད་དེ་",
            "རང་དབང་རང་བཙན་གཙང་མ་ཡོད་པའི་",
            "རྒྱལ་ཁབ་གཅིག་ཡིན་པ་དང་། ",
            "རྒྱ་ནག་གཞུང་གིས་ད་བར་འཛམ་གླིང་མི་མང་དང་",
            "སོ་སོའི་མི་སེར་ཚུན་ཆད་ལ་མགོ་སྐོར་བཏང་སྟེ་",
            ""
        ],
        [
            "དངོས་ཡོད་གནས་ཚུལ་སྦས་འགེབས་ཀྱིས་",
            "བོད་དེ་རྒྱ་ནག་གི་ཆ་ཤས་ཡིན་ལུགས་ཀྱི་",
            "རྫུན་གཏམ་བདེན་སྒྲིག་ཐུབ་ཐབས་ཀྱི་",
            "གཡོ་སྒྱུའི་འཁྲབ་སྟོན་སྣ་ཚོགས་བྱེད་བཞིན་།",
            "རྒྱལ་སྤྱིའི་སྟེང་དྲང་བདེན་ལ་རྒྱབ་སྐྱོར་གནང་མཁན་ཚོས་",
            "རྒྱ་ནག་གཞུང་གི་རྫུན་གཏམ་དང་གཡོ་སྒྱུའི་འཁྲབ་སྟོན་ལ་",
            "ཡིད་ཆེས་ནམ་ཡང་བྱེད་ཀྱི་།",
            "བོད་ཀྱི་བདེན་པའི་འཐབ་རྩོད་ཐད་",
            "༸གོང་ས་༸སྐྱབས་མགོན་ཆེན་པོ་མཆོག་གི་ཐུགས་རྗེ་བཀའ་དྲིན་དང་། ",
            "གཞིས་བཞུགས་བོད་མི་རྣམས་ཀྱི་ལྷག་བསམ་དང་",
            "སྙིང་སྟོབས་བཅས་གཞི་ལ་བཞག་པའི་ཐོག་ནས་",
            "བཙན་བྱོལ་ནང་བོད་མིའི་སྒྲིག་འཛུགས་ཀྱིས་",
            "གཙོས་གཞུང་འབྲེལ་དང་གཞུང་འབྲེལ་མ་ཡིན་པའི་ཚོགས་སྡེ་ཁག ",
            "དེ་བཞིན་མི་མང་བཅས་ཚང་མས་དོ་ཁུར་ཆེ་བཞེས་ཀྱིས་",
            "རང་འཁྲིའི་རྩ་དོན་དང་འབྲེལ་བའི་",
            "ལས་དོན་ཆེ་ཕྲ་ཆུང་གསུམ་གང་ཅིར་",
            "འབད་འབུངས་ཞུས་དང་ཞུ་མུས་ཀྱིས་",
            "ད་ལྟའི་བར་དུ་བོད་ཀྱི་འཐབ་རྩོད་",
            "དེ་ཉིད་གསོན་པོར་གནས་ཐུབ་།",
            "རིང་པོར་མ་སོང་བར་",
            "བོད་ཀྱི་བདེན་མཐའ་མྱུར་དུ་གསལ་བར་",
            "བོད་མི་སྤྱི་བོ་གནམ་བསྟན་ཡོངས་ནས་",
            "བོད་མིའི་སྒྲིག་འཛུགས་ལ་དབུ་འོག་དཔུང་འདེགས་ཀྱི་",
            "ཕྱར་གྲུ་མཉམ་འདེགས་ངེས་པར་ཞུ་དགོས་པའི་",
            "འབོད་བསྐུལ་ནན་ཏན་ཞུ་བཞིན་།",
            "དེང་གི་ཆར་རང་རིགས་མི་ཉུང་བ་ཞིག་གིས་",
            "སོ་སོའི་རྩ་ཆེའི་དུས་ཚོད་མང་ཆེ་བ་ཁ་པར་ནང་གི་",
            "སྐད་འཕྲིན་དང་ངོ་དེབ་སོགས་",
            "སྤྱི་ཚོགས་དྲ་ལམ་ཁག་གི་ཐོག་བཏང་རྐྱེན་སྐབས་",
            "རེར་ཆོལ་ཁ་ཆོས་ལུགས་དང་བཅས་པའི་",
            "བོད་མི་ཕན་ཚུན་དབར་རྩོད་གཞི་བཟོས་ཏེ་",
            "ནང་ཁུལ་མི་འཆམ་པའི་དཀའ་ངལ་མཚམས་ཆད་",
            "རྒྱུ་མེད་པ་དེ་འདྲ་ཡོང་བཞིན་ཡོད་སྟབས། ",
            "རྒྱ་ཆེའི་མང་ཚོགས་ནས་སོ་སོའི་",
            "རྩ་ཆེའི་དུས་ཚོད་ཆུད་ཟོས་སུ་མ་གཏང་བར་",
            "སོ་སོའི་མ་འོངས་པའི་མདུན་ལམ་དང་། ",
            "བོད་ཀྱི་རྩ་དོན་ཐོག་གཏོང་ཐབས་དགོས་གལ་",
            "ད་རེས་གོ་སྐབས་འདི་བརྒྱུད་ནས་ཚང་མར་འབོད་བསྐུལ་ཞུ་རྒྱུ་།",
            ""
        ],
        [
            "དེ་དང་ཆབས་ཅིག་བོད་རྒྱལ་ཁབ་ཀྱི་བདག་པོ་",
            "བོད་མི་རྣམས་ཡིན་ཙང་བོད་ཀྱི་བདེན་མཐའ་གསལ་བ་",
            "བྱ་བར་བོད་མི་མི་རེ་ངོ་རེར་འགན་ཡོད་པ་",
            "ཞུ་མི་དགོས་པར་ཚང་མས་མཁྱེན་གསལ་ལྟར། ",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་ནས་",
            "བཀའ་སློབ་རབ་དང་རིམ་པ་མང་པོ་ཕེབས་དང་ཕེབས་པ་བཞིན། ",
            "བོད་མི་རིགས་ཀྱི་ངོ་བོ་མི་བརླག་པའི་ཕྱིར་",
            "སོ་སོའི་སྐད་ཡིག་དང་ནང་ཆོས་ལ་བསླབ་པ་སློབ་གཉེར་གནང་རྒྱུ་",
            "ཤིན་ཏུ་གལ་འགངས་ཆེན་པོ་ཡིན་པ་དང་། ",
            "བོད་མི་རིགས་ཀྱི་ངོ་བོ་ཆོས་དང་རིག་གཞུང་དེ་དག་",
            "རྩ་གཏོར་གཏོང་ཕྱིར་རྒྱ་ནག་གཞུང་གིས་",
            "ཐབས་རྒྱ་བྱུས་སྟོང་གིས་ངན་བྱུས་ལག་བསྟར་བྱེད་བཞིན་ཡོད་ཀྱང་། ",
            "གཞིས་བཞུགས་བོད་མི་རྣམས་ཀྱི་ཞུམ་པ་མེད་པའི་ལྷག་བསམ་དང་སྙིང་སྟོབས། ",
            "བོད་ཀྱི་བླ་ན་མེད་པའི་དབུ་ཁྲིད་སྤྱི་ནོར་",
            "༸གོང་ས་༸སྐྱབས་མགོན་ཆེན་པོ་མཆོག་གི་ཐུགས་རྗེའི་བྱིན་རླབས། ",
            "དེ་བཞིན་མི་རབས་རྒན་པ་ཚོའི་བཀའ་དྲིན་བཅས་ལ་བརྟེན་ནས་",
            "འཛམ་གླིང་ས་ཕྱོགས་གང་སར་",
            "བོད་པར་ཤ་ཚ་དང་རྒྱབ་སྐྱོར་གནང་མཁན་ཇེ་མང་དུ་འགྲོ་བཞིན་།",
            "] འདས་པའི་ཟླ་བ་གཉིས་ལྷག་གི་གོང་ནས་",
            "རྒྱ་ནག་གི་གྲོང་ཁྱེར་ཝུ་ཧན་ནང་ནས་",
            "ཁྱབ་བརྡལ་དུ་འགྲོ་བཞིན་པའི་",
            "ཏོག་དབྱིབས་ནད་འབུའི་འགོས་ནད་དེ་",
            "བོད་གཙོས་པའི་འཛམ་གླིང་རྒྱལ་ཁབ་མང་པོའི་ནང་",
            "ཁྱབ་བརྡལ་འགྲོ་བཞིན་པའི་ཡིད་སྐྱོའི་ཛ་དྲག་གནས་ཚུལ་ལ་",
            "བོད་མི་མང་སྤྱི་འཐུས་ལྷན་ཚོགས་ངོས་ནས་",
            "བློ་འཚབ་དང་གདུང་སེམས་མཉམ་སྐྱེད་ཞུ་བཞིན་།",
            "ནད་ཡམས་དེ་འཛམ་གླིང་བརྒྱ་ཆ་ཕྱེད་ཀ་ལྷག་གི་ནང་",
            "ཁྱབ་བརྡལ་འགྲོ་ཉེན་ཆེ་བའི་ཚོད་དཔག་བྱེད་བཞིན་ཡོད་འདུག་།",
            ""
        ],
        [
            "འཛམ་གླིང་མི་མང་ཚང་མས་ཡིད་གཟབ་གནང་རོགས་ཞུ་རྒྱུ་།",
            "རྒྱ་ནག་གཞུང་གིས་ནད་འབུ་མཆེད་ཡོང་སའི་ཝུ་ཧན་གྲོང་ཁྱེར་ནས་",
            "བོད་ནང་འགྲོ་སྐྱོད་ཀྱི་སྒོ་སྔོན་ཚུད་མ་བརྒྱབ་པར་བོད་ནང་གི་བོད་མི་ཚོར་སྲུང་སྐྱོབ་དང་",
            "སྨན་བཅོས་གང་ཡང་མེད་པར་ནད་འབུ་འགོས་ཆོག་ཆོག་གི་ཉེན་ཁ་བཟོས་པ་ཙམ་དུ་མ་།",
            "བོད་ཀྱི་ས་ཁུལ་རྟའུ་རྫོང་དུ་འགོས་ནད་དེ་ཉི་མ་ནས་",
            "ཉི་མར་ཇེ་མང་ཁྱབ་བརྡལ་དུ་འགྲོ་བཞིན་པར་བློ་ཕམ་ཤིན་ཏུ་།",
            "བོད་དེ་རྒྱ་ནག་གཞུང་གི་དབང་འོག་ཏུ་ཡོད་སྟབས་བོད་ནང་གི་",
            "བོད་མི་ཚོར་འགོས་ནད་དེའི་དཀའ་ངལ་མི་འཕྲད་པ་བྱ་རྒྱུའི་འགན་འཁྲི་དེ་རྒྱ་ནག་གཞུང་ལ་ཡོད་པས་",
            "བོད་མི་ཚོ་ལའང་གཅིག་མཚུངས་ཀྱི་རོགས་སྐྱོར་ངེས་ཞུ་དགོས་པ་འཛམ་གླིང་འཕྲོད་བསྟེན་ལྷན་ཚོགས་ནས་",
            "རྒྱ་གཞུང་ལ་བཀོད་འདོམས་ཡོང་བའི་འབོད་བསྐུལ་ཞུ་བཞིན་།",
            "རྒྱ་ནག་གཞུང་གིས་རིམས་ནད་དེ་གང་མགྱོགས་འགོག་ཐབས་དགོས་པའི་བསྐུལ་ལྕག་ཞུ་རྒྱུ་།",
            "བོད་ཀྱི་ཛ་དྲག་གནས་བབ་ལ་གཞིགས་ཏེ་",
            ""
        ],
        [
            "བོད་མི་མང་སྤྱི་འཐུས་ལྷན་ཚོགས་ཀྱི་ངོས་ནས་རྒྱ་གར་དང་རྒྱལ་སྤྱིའི་སྲིད་གཞུང་དང་",
            "གྲོས་ཚོགས་ཁག དེ་བཞིན་གནད་ཡོད་མི་སྣ་དང་རྒྱ་ཆེའི་མི་མང་ཡོངས་ལ་",
            "བོད་དོན་ཞུ་སྐུལ་གྱི་ལས་རིམ་སྤེལ་དང་སྤེལ་མུས་།",
            "བོད་ཀྱི་སྣོད་བཅུད་ཆགས་འཇིག་ཉག་ཕྲའི་དུས་འདིར་བོད་མིའི་སྒྲིག་འཛུགས་དང་",
            "སྤྱི་ཚོགས་ལ་དངོས་ཤུགས་བརྒྱུད་གསུམ་ནས་མཐུན་འགྱུར་དང་",
            "རྒྱབ་སྐྱོར་གནང་མཁན་སྲིད་གཞུང་གི་དབུ་ཁྲིད་དང་གྲོས་ཚོགས་ཀྱི་ཚོགས་མི། ",
            "ཚོགས་པ་དང་མི་སྒེར། ",
            "ལྷག་པར་རྒྱ་གར་དབུས་སའི་གཞུང་དང་མི་མང་ཡོངས་ལ་",
            "བོད་ཕྱི་ནང་གཉིས་ཀྱི་བོད་མི་ཡོངས་ཀྱི་ཚབ་ཞུས་ཏེ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་།",
            "མཐའ་དོན་ཁམས་གསུམ་ཆོས་ཀྱི་རྒྱལ་པོ་འཇིག་རྟེན་ཞི་བདེའི་དེད་དཔོན་སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གི་",
            "སྐུ་ཚེ་༸ཞབས་པད་བསྐལ་བརྒྱར་བརྟན་ཅིང་། ",
            "ཐུགས་ཀྱི་བཞེད་དགོངས་མཐའ་དག་ལྷུན་གྱིས་འགྲུབ་པ་དང་། ",
            "བོད་དོན་བདེན་མཐའ་མྱུར་དུ་གསལ་བའི་སྨོན་འདུན་ཞུ་རྒྱུ་།",
            "བོད་མི་མང་སྤྱི་འཐུས་ལྷན་ཚོགས་ནས་ཕྱི་ལོ་ ༢༠༢༠ ཟླ་ ༣ ཚེས་ ༡༠ ལ།།",
            ""
        ]
    ]
}