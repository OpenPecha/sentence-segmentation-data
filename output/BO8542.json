{
    "version": "BO8542",
    "reviewed_text": [
        [
            "རང་དབང་རང་བཙན་གྱི་མེ་རོ་གསོད་མཁན། ",
            "དུས་རབས་དགུ་པའི་ནང་",
            "བོད་བཙན་པོའི་མངའ་ཐང་འཐོར་ཞིག་ཏུ་སོང་རྗེས། ",
            "ལོ་ཆེན་རིན་ཆེན་བཟང་པོ་དང་། ",
            "ལོ་ཆུང་ལེགས་པའི་ཤེས་རབ། ",
            "འབྲོམ་སྟོན་པ་རྒྱལ་བའི་འབྱུང་གནས། ",
            "ཟ་ཧོར་གྱི་ཇོ་བོ་རྗེ་ཨ་ཏི་ཤ་ལ་སོགས་པའི་ལོ་པཎ་རྣམས་ཀྱིས་",
            "བོད་ལ་སངས་རྒྱས་ཀྱི་བསྟན་པ་མི་ཉམས་གོང་འཕེལ་ཡོང་ཆེད། ",
            "སྐུ་ངལ་འཛེམས་མེད་བསྐྱོན་པའི་མཛད་པ་།",
            "བོད་ཀྱི་ལོ་རྒྱུས་སྨྲ་བ་རྣམས་",
            "ཀྱིས“བསྟན་པའི་མེ་རོ་གསོས་པ”ཞེས་",
            "དཔེ་རྒྱན་གྱི་ལམ་ནས་འགྲེལ་བརྗོད་མཛད་ཡོད་།",
            "ལོ་འགའི་སྔོན་ལ་ཕྲན་གྱིས་ཀྱང་",
            "དཔེ་རྒྱན་དེར་འགྱུར་བ་ཅུང་ཙམ་བཏང་ནས་",
            "སྙིང་སྟོབས་ཅན་གྱི་བོད་མི་མང་པོ་ཞིག་གིས་",
            "སྐུ་ལུས་མེར་བསྲེགས་བཏང་བའི་བློས་གཏོང་ལ",
            "“རང་བཙན་གྱི་མེ་རོ་སྦར་མཁན”ཞེས་",
            "འགྲེལ་བརྗོད་བྱས་།",
            "ད་རེས་སླར་ཡང་དཔེ་རྒྱན་དེར་འགྱུར་བ་ཅུང་ཙམ་བཏང་སྟེ་",
            "རྩོམ་འདིའི་ཁ་བྱང་ལ་བཀོད་།",
            ""
        ],
        [
            "བོད་ཀྱི་ཆབ་སྲིད་དབུ་ཁྲིད་གལ་ཆེན་ཞིག་གིས་མ་སྐུལ་དང་བླངས་དང་",
            "བསམ་བཞིན་དུ་བོད་ཀྱི་རང་དབང་འཐབ་རྩོད་ལ་",
            "ཇི་ལྟར་ཉམ་ཉེས་བཏང་བ་མ་ཟད། ",
            "དེར་སྐྱོ་ལ་འཇིགས་སུ་རུང་བའི་ལམ་ལྷོངས་ཀྱང་",
            "ཆེན་པོ་ཞིག་བྱུང་བ་གསལ་འདོན་བྱས་ནས་",
            "གླེང་ཡོད་པས། ",
            "ཀློག་པ་པོ་རྣམས་ཀྱིས་གུས་པར་བཟོད་གསོལ་གནང་རོགས་།",
            "ཟམ་གདོང་རིན་པོ་ཆེ་རྡོར་གླིང་བཙན་བྱོལ་བོད་མིའི་",
            "སློབ་གྲྭའི་རོལ་ཆའི་རུ་ཁག་གི་མདུན་དུ། ",
            "(༡༩༦༢)() པར་ལེན་པ་ནོར་བུ་ཆོས་།",
            "གུས་པས་ཟམ་གདོང་རིན་པོ་ཆེ་ཐོག་མར་མཇལ་སྐབས། ",
            "ཁོང་རྡོར་གླིང་བཙན་བྱོལ་བོད་མིའི་སློབ་གྲྭའི་རོལ་ཆའི་",
            "རུ་ཁག་གི་མདུན་དུ་འཁར་རྒྱུག་ཅིག་ལག་ལ་ཐོགས་ནས་",
            "འགྲོ་བཞིན་འདུག",
            ""
        ],
        [
            "(འཁར་རྒྱུག་དེ་ནི་རྒྱ་གར་དང་དབྱིན་ཇིའི་དམག་དཔོན་དག་གིས་",
            "དཔོན་ཉམས་ངོམ་བྱེད་དེའི་རིགས་།",
            ") ཁོང་ནི་དེ་དུས་ལོ་ན་གཞོན་པའི་བླ་མ་ཞིག་ཡིན་པ་དང་",
            "སློབ་གྲྭ་དེའི་ཆོས་དགེ་ཡིན་པ་མ་ཟད། ",
            "སློབ་ཕྲུག་རྣམས་ལ་ལས་ཀ་ལྕི་མོ་བྱེད་དུ་འཇུག་མཁན་དང་། ",
            "རྟ་ལྕག་གིས་རྡུང་རྡེག་དྲག་པོ་གཏོང་རྒྱུར་",
            "དགའ་པོ་ཡོད་པའི་མཚན་སྙན་འདུག",
            "འོན་ཀྱང་དེའི་སྐབས་སུ་བཙན་བྱོལ་བོད་མིའི་",
            "སློབ་གྲྭ་ཕལ་མོ་ཆེའི་ནང་དུ་རྟ་ལྕག་གཞུ་བ་ལ་སོགས་པའི་",
            "རྡུང་རྡེག་ནི་སྤྱི་སྲོལ་ལྟ་བུར་གྱུར་།",
            "དེ་ལྟ་ན་ཡང་། ",
            "ཟམ་གདོང་རིན་པོ་ཆེར་ཐུན་མོང་མིན་པའི་",
            "རྡུང་རྡེག་གི་ཐབས་ལམ་ཞིག་ཡོད་པ་ནི། ",
            "འཇིགས་སུ་རུང་བའི་འབྲས་སྤུངས་དགོན་པའི་",
            "ཚོགས་ཆེན་ཞལ་ངོར་ལད་ཟློས་བྱས་ཏེ",
            "དེ་ཡང་དངོས་སུ་རྡུང་རྡེག་མ་བཏང་བའི་སྔོན་ལ་",
            "ཚོགས་གཏམ་ཡག་ཐག་ཆོད་ཅིག་གཏོང་གི་ཡོད་པས། ",
            "ཟམ་གདོང་རིན་པོ་ཆེས་འབྲས་སྤུངས་དགོན་པའི་",
            "དགེ་སྐོས་ཀྱི་དྲག་པོའི་ཚོགས་གཏམ་ལ་ལད་ཟློས་བྱེད་ཚུལ་དེ་ནི། ",
            "སྐབས་དེའི་བོད་ཀྱི་ལས་སྣེ་བ་དང་བླ་མ་རྒན་པ་དག་གིས་",
            "དགའ་མགུ་དང་ཡིད་མོས་འཆོར་ས་ཞིག་ཀྱང་།",
            ""
        ],
        [
            "ལག་ན་ཁྲིམས་དབྱུག་ཐོགས་པའི་",
            "བོད་ནང་གི་སེ་ར་དགོན་པའི་ཚོགས་ཆེན་ཞལ་ངོ། ",
            "པར།",
            "Jose Ignacio Cabezon སྤྱི་ལོ་༡༩༧༠ ལོའི་ཟླ་བ་བཅུ་པའི་",
            "བོད་ཀྱི་གཞོན་ནུའི་ཚོགས་ཆེན་ཐེངས་དང་པོ། ",
            "དེ་ནས་ལོ་བཅུ་ཙམ་གྱི་རྗེས་།",
            "སྤྱི་ལོ་༡༩༧༠ ཟླ་བ་༡༠ ཚེས་༧ ལ་རྡ་རམ་ས་ལ་",
            "བོད་ཀྱི་གཞོན་ནུའི་ཚོགས་ཆེན་ཐེངས་དང་པོ་",
            "དེ་འཚོགས་སྐབས་ཕྲན་དང་ཟམ་གདོང་རིན་པོ་ཆེ་ཐུག་འཕྲད་བྱུང་།",
            "ཚོགས་ཆེན་དེ་ནི་བཙན་བྱོལ་བོད་མིའི་ལོ་རྒྱུས་ནང་",
            "ཆེས་གལ་འགངས་ཆེ་བའི་བྱུང་བ་དུ་མའི་གྲས་ཀྱི་གཅིག་ཡིན་པ་དང་། ",
            "ཚོགས་ཆེན་འདིའི་སྟེང་ནས་",
            "བོད་ཀྱི་གཞོན་ནུ་ལྷན་ཚོགས་དབུ་བརྙེས་པ་།",
            "སྤྱིར་རྩོམ་འདི་བོད་ཀྱི་གཞོན་ནུ་ལྷན་ཚོགས་ཀྱི་",
            "ལོ་རྒྱུས་རྒྱས་གླེང་བྱེད་ས་ཞིག་མིན་ཡང་། ",
            "འདིར་བརྗོད་དགོས་པ་ཞིག་།",
            "བཙན་བྱོལ་སྤྱི་ཚོགས་ཁྲོད་དང་བོད་གཞུང་ནང་ཁུལ་དུ་དབང་ཆའི་",
            "འཐབ་རྩོད་རྣོ་ངར་ཅན་རབས་དང་རིམ་པ་བྱུང་བའི་རྗེས་སུ། ",
            "བོད་ཀྱི་གཞོན་ནུ་ལྷན་ཚོགས་ཞེས་པ་འདི་བྱུང་ཡོད་པ་ཤེས་།",
            ""
        ],
        [
            "འདིའི་སྐོར་རྒྱས་པ་ཞིག་ཕྲན་གྱི་དྲ་ཚིགས་ཐོག་ལ་བཀོད་།",
            "དེ་ཡང་བོད་མིའི་ལོ་རྒྱུས་ཁྲོད་ཀྱི་མུན་ནག་གི་",
            "དུས་མཚམས་དེ་ལ་ཕྱི་གསལ་ནང་གསལ་དང་། ",
            "བསམ་བློའི་རང་དབང་། ",
            "དམངས་གཙོ་བཅས་ཀྱི་ལམ་ལུགས་ཡང་དག་པར་ལྡན་པའི་",
            "བོད་ཀྱི་གཞོན་སྐྱེས་ཀྱི་ཚོགས་པ་ཞིག་དབུ་བརྙེས་པ་ནི། ",
            "བཙན་བྱོལ་སྤྱི་ཚོགས་ནང་",
            "དགའ་སྤྲོ་སྐྱེ་འོས་པ་ཞིག་དང་བཀྲ་ཤིས་པའི་དོན་བཟང་ཞིག་།",
            "བྱས་རྗེས་དེ་འཇོག་མཁན་ནི་དབུ་འཛུགས་གནང་མཁན་",
            "བཀྲས་མཐོང་བསྟན་འཛིན་དགེ་བྱེད་ལགས་དང་། ",
            "འདས་པོ་མཛེས་བཅུ་ཚང་བསོད་ནམས་སྟོབས་རྒྱལ་ལགས། ",
            "འདས་པོ་རྒྱ་རི་བློ་གྲོས་རྒྱལ་མཚན་ལགས། ",
            "བཀྲས་མཐོང་བསྟན་འཛིན་རྣམ་རྒྱལ་ལགས་བཅས་།",
            "སྐབས་དེར་རྡ་རམ་ས་ལར་ཚོགས་མི་སུམ་ཅུ་ཡས་མས་ཀྱིས་",
            "གྲུབ་པའི་ཚོགས་ཆུང་ཞིག་བཙུགས་ཤིང་། ",
            "ཉིན་གསུམ་གྱི་ཚོགས་ཆེན་རིང་དགོང་དྲོའི་",
            "སྤྲོ་གསེང་གི་ལས་རིམ་བཀོད་སྒྲིག་བྱས་པར་མ་ཟད་། ",
            "ཕྲན་ཚོགས་ཆུང་དེའི་འགོ་ཁྲིད་ལ་བསྐོས་བྱུང་།",
            "དགོང་དྲོའི་སྤྲོ་གསེང་གི་ལས་རིམ་གཅིག་ནི་",
            "གུས་པ་རང་གིས་བརྩམས་པའི་",
            "“རྒྱ་ནག་པོའི་རྟ་”ཞེས་པའི་",
            "གསུམ་བཅུའི་དུས་དྲན་དང་འབྲེལ་བའི་འཁྲབ་ཚན་གཉིས་ཅན་གྱི་",
            "གཏམ་རྒྱུད་ཟློས་གར་ཞིག་ཐོག་མར་གཟིགས་འབུལ་།",
            "བོད་ཀྱི་གཞོན་ནུ་ལྷན་ཚོགས་ཀྱི་ཚོགས་ཆུང་། ",
            "མདུན་གྲལ་གཡོན་དུ་མཛེས་ཆུ་ཚང་བསོད་ནམས་སྟོབས་།",
            ""
        ],
        [
            "དཀྱིལ་ན་བསྟན་འཛིན་དགེ་བྱེད། ",
            "གཡས་སུ་བཀྲས་མཐོང་བསྟན་འཛིན། ",
            "འདིའི་སྐབས་སུ་རྒྱ་རི་བློ་གྲོས་རྒྱལ་མཚན་ལྡི་ལི་ན་།",
            "གུས་པ་ནི་གྲལ་གཉིས་པའི་གཡོན་ནས་བརྩིས་པའི་གཉིས་པ་དེ་།",
            "ཀློག་པ་པོ་རྣམས་ཀྱིས་ཤེས་དགོས་པ་ཞིག་།",
            "སྐབས་དེ་དུས་ད་ལྟའི་གནས་བབ་ལྟར་རྒྱལ་སྤྱིའི་རོགས་རམ་དང་། ",
            "ཚོགས་པ་དང་མི་སྒེར་གྱི་རོགས་རམ་མེད་པས། ",
            "བཙན་བྱོལ་སྤྱི་ཚོགས་ཇི་ཙམ་དབུལ་ཕོངས་ཡིན་པའི་",
            "གནས་བབ་བཅས་ལ་ལྟོས་ནས་བཤད་ན",
            ""
        ],
        [
            "ཚོགས་ཆེན་དེ་ཧ་ཅང་ཚགས་ཚུད་པོ་དང་གྲ་འགྲིག་པོ་བྱུང་ཡོད་",
            "ཅེས་བཤད་འདོད་པ་ལས་དེའི་སྐོར་རྒྱས་བཤད་མི་།",
            "ཐ་ན་ཚོགས་ཆེན་སྐབས་སུ་",
            "ཚོགས་བཅར་བ་རྣམས་ཀྱི་གྱོན་གོས་འཁྲུད་མཁན་དང་། ",
            "འགྲིམ་འགྲུལ་དོ་དམ་བྱེད་མཁན། ",
            "དེ་བཞིན་དེབ་ཁང་ཞིག་ཀྱང་བཟོས་པ་།",
            "གོ་སྒྲིག་འདིའི་རིགས་སྔར་བྱུང་མྱོང་མེད་པ་ཤ་སྟག་ཡིན་པ་དང་། ",
            "ཚོགས་ཆེན་སྐབས་ཀྱི་བགྲོ་གླེང་དང་བཀའ་མོལ་ཡོད་ཚད་",
            "༸གོང་ས་མཆོག་གིས་གཡར་གནང་མཛད་པའི་",
            "སྒྲ་སྡུད་འཁོར་ལོའི་ནང་དུ་སྒྲ་འཇུག་བྱས་པ་།",
            "༸གོང་ས་མཆོག་ཚོགས་ཆེན་ལ་ཧ་ཅང་མཉེས་པོ་བྱུང་བ་མ་ཟད། ",
            "ཚོགས་ཆེན་གྱི་འགྲོ་སོང་ཆ་ཚང་ཁོང་གིས་གནང་བ་།",
            "ཉིན་དང་པོའི་ཞོགས་པར་༸གོང་ས་མཆོག་",
            "དབུ་འབྱེད་གསུང་བཤད་གནང་བར་གདན་འདྲེན་ཞུས་པ་དང་། ",
            "དེ་ནས་ཁོང་གིས་དང་བླངས་ངང་མཇུག་བསྡུའི་",
            "ཚོགས་འདུ་ལ་བཅར་རྒྱུ་ཡིན་སྐོར་གསུངས་བྱུང་།",
            "དེ་ཡང་སྔར་བྱུང་མྱོང་མེད་པ་ཞིག་ཡིན་།",
            ""
        ],
        [
            "ཁོང་གིས་དབུ་འབྱེད་གསུང་བཤད་གནང་གྲུབ་རྗེས་",
            "ཚོགས་བཅར་བ་རྣམས་ལ་དྲི་བ་ཡོད་ཚེ་ཅིས་ཀྱང་",
            "དྲིས་ལན་གནང་རྒྱུ་ཡིན་ཞེས་གསུངས་བྱུང་བས། ",
            "འདི་ལྟ་བུའི་བྱུང་བ་ནི་ཕལ་ཆེར་",
            "བོད་ཀྱི་ལོ་རྒྱུས་ཁྲོད་ཐེངས་དང་པོར་བྱུང་བ་ཡིན་སྲིད། ",
            "གཞན་ཡང་བཀའ་ཤག་བཀའ་བློན་ལྷན་རྒྱས་གདན་འདྲེན་ཞུས་ཡོད་པས། ",
            "དེ་ནས་བཀའ་བློན་ཀུན་བདེ་གླིང་འོད་ཟེར་རྒྱལ་མཚན་དང་། ",
            "ཛ་སག་ཕྲེང་རིང་འཇིགས་།",
            "དབང་འདུས་རྡོ་རྗེ་སོགས་ཀྱིས་རིམ་པས་གསུང་བཤད་",
            "ལྷུག་པོ་གནང་རྗེས་དྲི་བ་དྲིས་ལན་ཡང་གནང་བ་དང་། ",
            "དེ་རྗེས་རྒྱལ་ལོ་དོན་གྲུབ་ཀྱིས་གསུང་བཤད་གནང་། ",
            "(དེ་དུས་རྒྱལ་ལོ་དོན་གྲུབ་བཀའ་ཤག་ནང་དུ་མེད་ཀྱང་",
            "བོད་ཀྱི་བདེ་སྲུང་དང་གསང་བའི་ལས་དོན་ཁོང་གིས་བྱེད་ཀྱི་ཡོད)། ",
            "བོད་ཀྱི་གཞོན་ནུའི་ཚོགས་ཆེན་གྱི་དབུ་འབྱེད་མཛད་སྒོའི་སྐབས། ",
            "ཚོགས་པ་གསར་འཛུགས་གནང་མཁན་མཛེས་ཆུ་ཚང་",
            "བསོད་ནམས་སྟོབས་རྒྱལ་གྱིས་༸གོང་ས་མཆོག་དང་",
            "ཁོང་གི་ཡོངས་འཛིན་གླིང་རིན་པོ་ཆེ་དང་",
            "ཁྲི་བྱང་རིན་པོ་ཆེ་རྣམ་གཉིས་བཅས་ལ་",
            "ཕེབས་བསུའི་གསུང་བཤད་གནང་བཞིན་པ། ",
            "རྒྱབ་ཏུ་བཞུགས་པའི་གཡོན་ཕྱོགས་ནས་བསྟན་འཛིན་དགེ་བྱེད་དང་། ",
            "རྒྱ་རི་བློ་གྲོས་རྒྱལ་མཚན་། ",
            "བཀྲས་མཐོང་བསྟན་འཛིན་()བཅས་།",
            "སྤྱི་ལོ་༡༩༧༠ ཟླ་བ་༡༠ ཚེས་༧ །",
            "རྒྱ་བལ་འབྲུག་གསུམ་གྱི་གཞིས་ཆགས་དང་",
            "སློབ་གྲྭ་ཁག་ནས་བོད་མི་གཞོན་སྐྱེས་ཕོ་མོ་བཞི་བརྒྱ་ལྔ་བརྒྱ་",
            "ཡས་མས་ཚོགས་འདུར་མཉམ་ཞུགས་བྱས་པས། ",
            "རེ་བ་དང་དགའ་སྤྲོའི་རྣམ་པ་གཟུགས་སུ་མངོན་པ་ལྟ་བུར་སྣང་།",
            "ཚོགས་ཆེན་གྱི་ཉིན་གཉིས་པར་ཚོགས་བཅར་ཐུན་མོང་ནས་",
            "གཏན་འཇགས་ཚོགས་པ་ཞིག་འཛུགས་དགོས་པའི་ཐག་གཅོད་བྱུང་བ་དང་། ",
            "དབུས་རྒྱུན་ལས་ཀྱི་ཚོགས་མི་བརྒྱད་གདམ་རྒྱུ་།",
            ""
        ],
        [
            "དེ་ཡང་ཚོགས་ཆེན་གོ་སྒྲིག་གནང་མཁན་བཞིའི་ཐོག་༸གོང་ས་མཆོག་གི་གཅུང་མོ་ཨ་མ་རྗེ་བཙུན་པདྨ་དང་། ",
            "དེ་བཞིན་ཟམ་གདོང་རིན་པོ་ཆེ་(སྐབས་དེའི་ཝར་ཎ་བོད་ཀྱི་མཐོ་སློབ་ཀྱི་སློབ་སྤྱི་)བཅས་དབུས་རྒྱུན་ལས་སུ་མང་མོས་ཀྱིས་འོས་གཞིར་བདམས་ཤིང་། ",
            "གུས་པ་དང་ཚོགས་བཅར་བ་གཞན་འགའ་ཞིག་ཀྱང་ས་མིག་སྟོང་པ་གཉིས་ཙམ་ལུས་ཡོད་པ་དེའི་འོས་མིར་བདམས་ཐོན་བྱུང་སོང་།",
            "ཚོགས་ཆེན་གྱི་ཉིན་མཐའ་མར་འོས་ཤོག་བླུགས་ནས་",
            "དབུས་རྒྱུན་ལས་ཀྱི་ཚོགས་མི་བརྒྱད་གདམ་རྒྱུར་གཏན་ཁེལ་བྱས་པ་དང་། ",
            "བོད་ཀྱི་གཞོན་ནུ་ལྷན་ཚོགས་ཀྱི་ཚོགས་གཙོ་ཡང་ཉིན་མཐའ་མ་དེར་འོས་ཤོག་བླུགས་ནས་",
            "གདམ་རྒྱུར་ཐག་གཅོད་།",
            "རང་ཉིད་དབུས་རྒྱུན་ལས་ཀྱི་འོས་མིར་བདམས་ཐོན་བྱུང་བར་དགའ་སྤྲོ་བརྟས་ཤིང་། ",
            "མ་འོངས་བོད་ཀྱི་གཞོན་ནུ་ལྷན་ཚོགས་ཀྱི་མདུན་ལམ་ལ་ཕུགས་བསམ་གཅིག་པ་འཆང་མཁན་གྱི་ཚོགས་བཅར་བ་རྣམས་ལ་ཐུག་འཕྲད་བྱས་ནས་",
            "ཁ་བརྡ་བྱས་པའི་ཁྲོད། ",
            "རྡོ་རྗེ་གླིང་གི་སློབ་ཕྲུག་ཅིག་གིས་ཕྲན་ལ་བརྗོད་པ་ལྟར། ",
            "ཟམ་གདོང་རིན་པོ་ཆེ་བོད་ཀྱི་གཞོན་ནུ་ལྷན་ཚོགས་ཀྱི་ཚོགས་གཙོ་ལ་བདམས་ཐོན་ཡོང་སླད། ",
            "ཉིན་གཅིག་གི་སྔོན་ལ་ཀེེ་ལ་ཤའི་མགྲོན་ཁང་ནང་དུ་གསོལ་ཇ་བཏུང་ནས་འདུ་འཛོམས་ཤིག་བྱས་ཏེ",
            ""
        ],
        [
            "འོས་བསྡུའི་ཉིན་གྱི་སྔ་ནུབ་ལ་གོ་སྒྲིག་དང་ལྡན་པའི་ཐོག་ནས་",
            "ཁོང་ལ་རྒྱབ་སྐྱོར་བྱེད་མཁན་རྣམས་ཀྱིས་",
            "འོས་བསྡུའི་ལས་འགུལ་སྤེལ་བཞིན་པ་ཤེས་རྟོགས་བྱུང་།",
            "དེ་ཡང་ཌ་ལ་ཧོ་སེའི་གཏན་སློབ་(སློབ་གྲྭ་འདིར་",
            "ཟམ་གདོང་རིན་པོ་ཆེ་སློབ་སྤྱི་བྱེད་མྱོང་)དང་། ",
            "རྡོར་གླིང་གཏན་།",
            "སིམ་ལ་གཏན་སློབ་(སློབ་གྲྭ་འདིར་",
            "ཟམ་གདོང་རིན་པོ་ཆོས་དགེ་བྱེད་མྱོང་)སོགས་ཀྱི་",
            "སློབ་མ་རྣམས་འདུ་འཛོམས་དེར་བཅར་བ་དང་། ",
            "རང་ཉིད་ཀྱི་དགེ་བའི་བཤེས་གཉེན་ཟུར་པ་",
            "ཁོང་མཇལ་དུ་ཡོང་དགོས་མདོག་གིས་སྐུལ་མ་བཏང་བར་།",
            "དེ་བཞིན་ཝར་ཎ་བོད་ཀྱི་མཐོ་སློབ་ཀྱི་",
            "སློབ་མ་ཁག་ཅིག་ཀྱང་དེར་འཛོམས་ཡོད་འདུག",
            "ཀེེ་ལ་ཤའི་མགྲོན་ཁང་དུ་འཛོམས་མཁན་ཆ་ཚང་ལ་",
            "གསལ་པོར་བརྗོད་འདུག་པ་གཅིག་ནི། ",
            "ཚང་མས་ཚོགས་བཅར་བའི་ཁྲོད་དུ་",
            "བོད་ཀྱི་གཞོན་ནུ་ལྷན་ཚོགས་ཀྱི་ཚོགས་གཙོར་",
            "འོས་ཤིང་འཚམས་ཤོས་དེ་",
            ""
        ],
        [
            "ཟམ་གདོང་རིན་པོ་ཆེ་ཡིན་པའི་གནས་ཚུལ་སྤེལ་དགོས་པ་དེ་།",
            "འོས་བསྡུའི་ལས་འགུལ་འདི་སྤེལ་མཁན་གྱི་འགན་འཛིན་ནི་དགེ་ལེགས་རིན་པོ་ཆེའམ་ཉག་རེ་མཁན་སྤྲུལ་ཡིན་པ་དང་། ",
            "ཁོང་ནི་བོད་ནང་གི་སེ་ར་དགོན་པར་བཞུགས་སྐབས་ཟམ་གདོང་རིན་པོ་ཆེའི་ངོ་ཤེས་སྤྲུལ་སྐུ་ཞིག་།",
            "འདས་པོ་དགེ་ལེགས་རིན་པོ་ཆེའམ་ཉག་རེ་མཁན་།",
            "བོད་ཀྱི་གཞོན་ནུ་ལྷན་ཚོགས་ཀྱི་དབང་ཆ་སྤྲུལ་སྐུས་བཙན་ལེན་བྱེད་བཞིན་པའི་བྱ་སྤྱོད་འདི་ལ་ཁོ་བོ་ཧང་སང་པར་མ་ཟད་།",
            "ཁོང་ཁྲོའང་ལངས་བྱུང་།",
            "སྤྱིར་ན་",
            "ཟམ་གདོང་རིན་པོ་ཆེ་དང་ཨ་མ་རྗེ་བཙུན་པདྨ་གཉིས་ཚོགས་གཙོའི་འོས་མིར་བདམས་ཐོན་བྱུང་ཡོད་པ་ཚང་མས་ཤེས་གསལ་ཡིན་པ་དང་། ",
            "དེ་ལ་དགག་བྱ་བྱེད་མཁན་གཅིག་ཀྱང་།",
            ""
        ],
        [
            "འོན་ཀྱང་། ",
            "ལྐོག་ལྐོག་སུད་སུད་ཀྱི་བྱ་སྤྱོད་འདི་ནི། ",
            "གཞོན་ནུ་ལྷན་ཚོགས་ཀྱིས་བཙན་བྱོལ་སྤྱི་ཚོགས་ནང་",
            "འབད་པས་སྒྲུབ་བཞིན་པའི་དམངས་གཙོ་དང་། ",
            "གུ།",
            "ཕྱི་གསལ་ནང་གསལ་གྱི་ལམ་ལུགས་དང་རྒྱབ་འགལ་།",
            "དེ་ཙམ་དུ་མ་ཟད་དགེ་ལེགས་རིན་པོ་ཆེ་དང་",
            "ཟམ་གདོང་རིན་པོ་ཆེ་གཉིས་ཀྱིས་",
            "ཚོགས་ཆེན་གོ་སྒྲིག་ཐད་ལ་ལམ་སྟོན་དང་འགྲོ་སོང་།",
            "སྐུ་ལས་ཏིལ་འབྲུ་ཙམ་ཡང་བསྐྱོན་མེད་པས་",
            "ལྷག་ཏུ་ཚིག་པ་ཟ་དགོས་པ་ཞིག་ཀྱང་།",
            "གཞན་ཡང་ཚེས་༧ ཉིན་བོད་ཀྱི་ཟློས་གར་ཁང་དུ་",
            "༸གོང་ས་མཆོག་ཕེབས་འབྱོར་བྱུང་སྐབས་ཁོང་ལ་",
            "མེ་ཏོག་ཆེན་པོ་གཅིག་དང་ཁ་བཏགས་འབུལ་མཁན་དུ་",
            "ཚོགས་ཆེན་གོ་སྒྲིག་ཚོགས་ཆུང་གིས་ཆེད་དུ་ལྷ་ས་ནས་",
            "ཡིན་པའི་ཁ་ཆེའི་སློབ་མ་ལོ་ཆུང་རྣམ་རྒྱལ་ལགས་དང་། ",
            "ཡེ་ཤུའི་བཙུན་དགོན་ཞིག་ནས་ཡིན་པའི་",
            "བོད་ཀྱི་བུ་མོ་ཞིག་བདམས་།",
            "མཚན་མོ་དེ་རང་ལ་ངས་བློས་ཐོབ་གྲོགས་པོ་",
            "ཚོགས་ཆེན་གོ་སྒྲིག་གནང་མཁན་ཁོང་བཞི་ངེས་པར་དུ་",
            "བོད་ཀྱི་ཟློས་གར་ཁང་ལ་ཡོད་པའི་གུས་པའི་ཁང་ཆུང་ནང་",
            "འཕྲལ་དུ་འཛོམས་དགོས་པའི་འབོད་སྐུལ་བྱས་ཤིང་། ",
            "ངས་བཤད་པའི་གནས་ཚུལ་རྣམས་ཐོས་རྗེས་",
            "ཁོ་ཚོ་ཡང་ཧང་སང་སོང་།",
            ""
        ],
        [
            "ཁོ་ཚོ་བཞི་ཕྱི་ཉིན་ཉིན་གུང་",
            "རྒྱལ་བ་རིན་པོ་ཆེ་ཕེབས་ཀྱི་ཡོད་པས་དེར་གྲ་སྒྲིག་དང་། ",
            "ཚོགས་ཆེན་གྱི་མཐའ་མའི་",
            "གྲོས་གཞི་ལ་བསམ་མནོ་གཏོང་དགོས་པ་དང་། ",
            "དེ་མིན་ལས་ཀ་ཙག་ཙིག་གི་ལས་བྲེལ་དབང་གིས་",
            "ལྐོག་ཏུ་གནས་ཚུལ་གང་ཞིག་བྱུང་དང་འབྱུང་བཞིན་པར་",
            "ཤེས་རྟོགས་ཅི་ཡང་བྱུང་མི་འདུག",
            "དེར་བརྟེན་ང་ཚོ་ཚང་མས་དེ་མ་ཐག་ཏུ་",
            "ཚོགས་གཙོའི་འོས་ཤོག་དེ་",
            "འོས་མི་གཅིག་རང་ལ་འཕེན་རྒྱུ་ཐག་གཅོད་བྱེད་དགོས་བྱུང་།",
            "དེ་བཞིན་ང་ཚོའི་གྲོགས་པོ་དང་རྒྱབ་སྐྱོར་བྱེད་མཁན་རྣམས་ལ་",
            "ང་ཚོས་ཐག་ཆོད་ཟིན་པའི་འོས་མི་བསྟན་འཛིན་དགེ་བྱེད་ལགས་ལ་",
            "རྒྱབ་སྐྱོར་བྱེད་དགོས་པའི་སྐུལ་མ་བཏང་ནས",
            "མཚན་དེར་རྐང་ཐང་དུ་ཡར་མར་མང་པོ་འགྲོ་དགོས་བྱུང་བས། ",
            "མཚན་མོའི་གཉིད་ཀྱང་ཆག་སོང་།",
            "ཕྱི་ཉིན་འོས་བསྡུའི་ཉིན་དེར་ང་ཚོར་",
            "རྒྱལ་ཁ་ཐོབ་ཙམ་བྱུང་ཡང་ཟང་ཟིང་ཆེན་པོ་བྱུང་།",
            "བར་མཚམས་ཤིག་ནས་ཨ་མ་རྗེ་བཙུན་པདྨས་",
            "ཁོང་ཚོགས་གཙོའི་འོས་མི་ནས་ཕྱིར་འཐེན་བྱ་རྒྱུ་ཡིན་ཞེས་།",
            ""
        ],
        [
            "དེ་ནི་བཀྲས་མཐོང་བསྟན་འཛིན་དགེ་བྱེད་ལགས་ལ་",
            "རྒྱལ་ཁ་ཐོབ་པའི་གོ་སྐབས་ཆེ་རུ་གཏོང་ཆེད་ཡིན་པ་དང་། ",
            "དགེ་ལེགས་རིན་པོ་ཆེས་ཁོང་མོས་",
            "མི་དམངས་ཀྱི་སེམས་ཤུགས་བཅག་སོང་",
            "ཞེས་དེ་ལ་བཀའ་བཀྱོན་དྲག་པོ་བཏང་བས། ",
            "ང་དང་དགེ་ལེགས་རིན་པོ་ཆེའི་དབར་ལ་",
            "ཁ་རྩོད་ཀྱང་དྲག་པོ་ཤོར། ",
            "འོན་ཀྱང་། ",
            "ང་ཚོའི་ཚོགས་པའི་ཆབ་སྲིད་ལམ་སྟོན་པ་",
            "རྒྱ་རི་བློ་གྲོས་རྒྱལ་མཚན་གྱིས་གུས་པར་",
            "ཁ་རྩོད་མ་བྱེད་ཅེས་བཀག་འགོག་གནང་བ་དང་། ",
            "ཁོང་གིས་འོས་གྲངས་ཇི་ཙམ་ཐོབ་མིན་ཐད་",
            "རགས་རྩིས་ཤིག་གནང་གྲུབ་ཡོད་པས། ",
            "སྐྱོན་ཡོང་དོགས་མེད་ཅེས་གསུངས་བྱུང་།",
            "གང་ལྟར་གནས་ཚུལ་མདོར་བསྡུས་ནས་བཤད་།",
            "མཐར་བཀྲས་མཐོང་བསྟན་འཛིན་དགེ་བྱེད་ལགས་ལ་",
            "ཚོགས་གཙོའི་འོས་བསྡུའི་རྒྱལ་ཁ་ཐོབ་ཙམ་བྱུང་།",
            "དེ་ནས་ཟང་ཟིང་གི་གནས་ཚུལ་ལྷིང་འཇགས་བྱུང་རྗེས་",
            "ཟམ་གདོང་རིན་པོ་ཆེ་སྡིངས་ཆའི་སྒང་ལ་ཕེབས་ནས་",
            "འོས་བསྡུ་གྲུབ་རྗེས་ཀྱི་གཏམ་བཤད་གནང་། ",
            "ཁོང་གིས་བཀྲས་མཐོང་བསྟན་འཛིན་དགེ་བྱེད་ལ་",
            "འོས་བསྡུའི་རྒྱལ་ཁ་ཐོབ་པར་འཚམས་འདྲི་དང་",
            "བཀྲ་ཤིས་པའི་ཚིག་འབྲུ་གཅིག་ཀྱང་གསུངས་མ་སོང་ལ",
            "ཚོགས་ཆེན་གོ་སྒྲིག་གནང་མཁན་རྣམས་ལ་",
            "ལེགས་གསོའི་ཡི་རངས་བྱ་རྒྱུ་ཕར་ཞོག་",
            "ཐ་ན་གསར་དུ་བཙུགས་པའི་བོད་ཀྱི་གཞོན་ནུ་ལྷན་ཚོགས་ལ་",
            "མ་འོངས་པའི་མདུན་ལམ་ཡག་པོ་ཡོང་བའི་",
            "སྨོན་ཚིག་གཅིག་ཙམ་ཡང་ཕུལ་མ་སོང་།",
            "གཞན་ཡང་མཚར་གཏམ་གྱི་ཚུལ་དུ་ཡིན་ནམ་སྙམ་པ་ཞིག་།",
            ""
        ],
        [
            "རིན་པོ་ཆེས་ཁོང་ལ་ཚོགས་གཙོ་གཞོན་པ་བྱ་རྒྱུའི་",
            "ལས་དབང་མ་གཏོགས་མེད་ཚོད་རེད་ཅེས་གསུངས་སོང་།",
            "དེ་སྔོན་ཞིག་ལ་ཁོང་མཱ་ཧ་ར་ཤི་ཏཱ་མངའ་སྡེའི་ཆོས་ལུགས་དང་",
            "འབྲེལ་བའི་ཚོགས་འདུ་ཞིག་ལ་བཅར་སྐབས། ",
            "དེའི་ཚོགས་གཙོ་གཞོན་པར་བདམས་ཐོན་བྱུང་ཞེས་བརྗོད་སོང་།",
            "དེ་ནས་ཁོང་གི་སློབ་ཕྲུག་ཟུར་པ་",
            "ཚོགས་ཞུགས་པ་རྣམས་ལ་འཚམས་འདྲི་ཞུས་།",
            "མ་འོངས་པར་ཁོང་ཅག་ལ་དཀའ་ངལ་གང་འཕྲད་ཀྱང་",
            "ཁོང་གི་བཞུགས་གནས་སཱ་ར་ནཱ་ཐར་ཁོང་ལ་འབྲེལ་བ་གྱིས་དང་། ",
            "ཁོང་གིས་གང་ཡོང་ཅི་ཡོང་གིས་",
            "རོགས་རམ་བྱེད་འདོད་ཡོད་ཅེས་གཏམ་བཤད་ཀྱི་མཇུག་།",
            "ཁོང་ལྟ་བུའི་འུ་ཅག་གི་ཆོས་ལུགས་མི་སྣ་དབང་ཆེན་ཞིག་དང་",
            "སྤྱི་ཚོགས་ཀྱི་ཤེས་ཡོན་མི་སྣ་འགངས་ཆེན་ཞིག་གི་",
            "རྩིང་སྤྱོད་དང་གུས་ལུགས་ཅི་ཡང་མེད་པའི་གཏམ་བཤད་སྤེལ་སྟངས་",
            "དེ་ལ་ཚོགས་བཅར་བ་ཐམས་ཅད་ཧང་སང་བར་གྱུར་པ་།",
            "དེ་ནས་ཟམ་གདོང་རིན་པོ་ཆེ་",
            "[གཞོན་ནུ་ལྷན་ཚོགས་ཀྱི་]ཚོགས་གཙོ་གཞོན་པའི་",
            "མིང་ཁུར་ཏེ་རྡ་རམ་ས་ནས་ཐོན་རྗེས། ",
            "ཕྱིས་བྱུང་གཞོན་ནུ་ལྷན་ཚོགས་ཀྱི་ཚོགས་འདུ་",
            "གཅིག་ལ་ཡང་མཉམ་ཞུགས་བྱས་མེད་པ་དང་། ",
            "གཞོན་ནུ་ལྷན་ཚོགས་དང་འབྲེལ་བ་",
            "གནང་རྒྱུའི་འབད་པ་ཡང་གནང་།",
            ""
        ],
        [
            "དེ་ཙམ་དུ་མ་།",
            "ཕྱིས་སུ་གཞོན་ནུ་ལྷན་ཚོགས་ཀྱི་ཡན་ལག་ཚོགས་ཆུང་",
            "བཙན་བྱོལ་སྤྱི་ཚོགས་གང་སར་གསར་འཛུགས་གནང་སྐབས། ",
            "ཟམ་གདོང་རིན་པོ་ཆེས་ཝར་ཎ་བོད་ཀྱི་མཐོ་སློབ་ཏུ་",
            "དེའི་ཡན་ལག་འཛུགས་མི་ཆོག་ཅེས་",
            "བཀའ་གསལ་གསལ་རྗེན་རྗེན་དུ་ཕེབས་པར་མ་ཟད། ",
            "བོད་ཀྱི་གཞོན་ནུ་ལྷན་ཚོགས་ནི་རྒྱལ་ལོ་དོན་གྲུབ་ཀྱི་",
            "“རྒྱུག་ཁྱི་ཚོགས་པ་”ཞིག་",
            "རེད་ཅེས་སློབ་ཕྲུག་རྣམས་ལ་གསུངས་།",
            "བོད་རང་དབང་བདེན་པའི་ལས་འགུལ། ",
            "འོན་ཀྱང་། ",
            "ཟམ་གདོང་རིན་པོ་ཆེས་རྡ་རམ་ས་དང་",
            "བོད་ཀྱི་གཞོན་ནུ་ལྷན་ཚོགས་ལ་བཟུང་བའི་",
            "སྙིང་ནད་དེ་ད་དུང་སངས་མེད་པས། ",
            "ལོ་གཅིག་དང་ཕྱེད་ཀྱི་རྗེས་།",
            "སྤྱི་ལོ་༡༩༧༢ ལོར་ཟམ་གདོང་རིན་པོ་ཆེས་",
            "“བོད་རང་དབང་བདེན་པོའི་ལས་འགུལ་",
            "”ཞེས་པའི་ལས་འགུལ་ཞིག་སྤེལ་ནས་",
            "བཙན་བྱོལ་གྱི་ཆབ་སྲིད་གར་སྟེགས་ཐོག་ཏུ་གདོང་མཆོང་བྱས་།",
            "བོད་རང་དབང་བདེན་པའི་ལས་འགུལ་ཚོགས་ཆུང་",
            "ཟེར་བ་ནི་དམངས་གཙོའི་ཚོགས་ཆུང་ཞིག་མིན་པར། ",
            "དེ་ནི་གོང་ནས་འོག་ཏུ་བཀའ་བསྒོ་བའི་ཚོགས་པ་ཞིག་དང་། ",
            "ཚོགས་ཆུང་གི་ཚོགས་གཙོ་ནི་སོ་སོས་སོ་སོ་བསྐོས་པའི་",
            "ཟམ་གདོང་རིན་པོ་ཆེ་ཡིན་པ་ཨ་ཅང་བརྗོད་མེད་།",
            ""
        ],
        [
            "ཁོང་གི་ཞབས་ན་ཝར་ཎ་མཐོ་སློབ་ནས་",
            "ཡིན་པའི་གྲྭ་པ་བཅུ་གྲངས་ཤིག་ཡོད་པ་དང་། ",
            "ཁོང་ཚོ་ནི་རྒྱ་ནག་གུང་ཁྲན་ཏང་གི་རྐང་འཛིན་",
            "ལས་བྱེད་པ་དང་འདྲ་བོ་།",
            "དེ་ཡང་ཁོ་ཚོ་གུང་ཁྲན་ཏང་གི་རྐང་འཛིན་ལས་བྱེད་པ་དང་",
            "འདྲ་བོ་ཡོད་ཅེས་རང་དགར་བརྗོད་པ་ཞིག་།",
            "སྐད་ཆ་ཕྱོགས་ལྷུང་ཅི་ཡང་མེད་པའི་སྒོ་ནས་བཤད་།",
            "ལས་འགུལ་ཚོགས་ཆུང་འདི་ནི་མི་གཅིག་",
            "དབང་སྒྱུར་ལམ་ལུགས་ཀྱི་ཚོགས་པ་ཞིག་ཡིན་པ་སྨོས་མེད་།",
            ""
        ],
        [
            "རྡ་ས་ཟློས་གར་ཁང་དུ་འཚོགས་པའི་བོད་རང་དབང་བདེན་པའི་",
            "ལས་འགུལ་ཚོགས་འདུའི་གཞུང་འབྲེལ་པར་རིས། ",
            "པར་ལེན་བ་བཀྲས་མཐོང་ཚེ་དབང་ཆོས་རྒྱལ། ",
            "པར་བདག Dogra Photo Studio རིན་པོ་ཆེ་དང་",
            "ཁོང་གི་རྐང་འཛིན་སེར་མོ་བའི་ལས་བྱེད་རྣམས་",
            "རྒྱ་བལ་འབྲུག་གསུམ་ན་ཡོད་པའི་བཙན་བྱོལ་བོད་མིའི་",
            "གཞིས་ཆགས་དང་ཚོགས་སྡེ་ཁག་ལ་འགྲུལ་བཞུད་བྱས་ཏེ",
            "ས་གནས་གང་སར་ཚོགས་འདུ་བསྐོང་བ་དང་། ",
            "ཡན་ལག་ཚོགས་ཆུང་གསར་འཛུགས་དང་",
            "ཚོགས་མི་གསར་འཇུག་བྱས་པ་དང་། ",
            "དེ་དང་དུས་མཚུངས་སུ་",
            "བོད་ཀྱི་གཞོན་ནུ་ལྷན་ཚོགས་ཀྱི་ཐད་ལ་",
            "སྐྱོན་བརྗོད་ཟམ་མ་ཆད་པར་བྱས་།",
            "འོན་ཀྱང་ཟམ་གདོང་རིན་པོ་ཆེའི་",
            "ཆབ་སྲིད་ཀྱི་འབོད་ཚིག་གཙོ་བོ་ནི། ",
            "བཙན་བྱོལ་བོད་གཞུང་གིས་རྒྱ་གར་དང་ཕྱིའི་རྒྱལ་ཁབ་ཁག་ལ་",
            "བོད་ཀྱི་རང་དབང་འཐབ་རྩོད་གོང་འཕེལ་གཏོང་ཐུབ་མེད་པ་དང་། ",
            "ད་ནི་བོད་གཞུང་གི་གལ་ཆེའི་ལས་དོན་འདི་བསྒྲུབ་པར་",
            "ཤེས་འཇོན་གཉིས་ལྡན་གྱི་གཞོན་སྐྱེས་ཚོགས་པ་",
            "གསར་པ་ཞིག་དགོས་འདུག་ཅེས་པ་དེ་།",
            "རིན་པོ་ཆེའི་འབོད་ཚིག་ལས་བོད་མི་ཕལ་མོ་ཆེ་ལ་",
            "ཤུགས་རྐྱེན་གང་ལ་གང་འཚམ་ཞིག་ཐེབས་ཡོད་ཅིང་། ",
            "གོང་དུ་གླེང་ཟིན་པ་ལྟར། ",
            "འདིའི་སྐབས་སུ་བོད་གཞུང་ནང་ཁུལ་དུ་",
            "དབང་ཆའི་འཐབ་རྩོད་ཤུགས་ཆེན་པོ་ཡོད་པས། ",
            "བོད་དོན་གླེང་བའི་ལམ་ཡང་འགག་ཡོད་པའི་གནས་སྐབས་ཤིག་།",
            "སྤྱིར་ན་བོད་ཀྱི་གཞོན་ནུ་ལྷན་ཚོགས་གསར་འཛུགས་བྱུང་བས། ",
            "མི་དམངས་ཀྱི་སེམས་ཤུགས་གོང་འཕེལ་སོང་ཡོད་ཀྱང་། ",
            "བོད་མི་མི་ཉུང་བ་ཞིག་གི་མཐོང་སྣང་ལ་",
            "བོད་གཞུང་རང་ཉིད་ལ་འགྱུར་བ་གཏོང་དགོས་པའི་ཚོར་སྣང་བྱུང་།",
            ""
        ],
        [
            "དེ་བས་བཙན་བྱོལ་བོད་མིའི་སྤྱི་ཚོགས་ཁྲོད་དང་། ",
            "ལྷག་ཏུ་རྒྱལ་ལོ་དོན་གྲུབ་ལ་དགའ་པོ་མེད་མཁན་རྣམས་ཀྱི་ཁྲོད་ནས་",
            "“བོད་རང་དབང་བདེན་པའི་ལས་འགུལ་ཚོགས་ཆུང་",
            "”ལ་རྒྱབ་སྐྱོར་གནང་མཁན་མང་པོ་བྱུང་།",
            "དེ་དག་ཁྲོད་ཀྱི་རྒྱབ་སྐྱོར་བྱེད་མཁན་གཙོ་བོ་གཅིག་ནི། ",
            "ཟམ་གདོང་རིན་པོ་ཆེས་གསར་འཇུག་གནང་བའི་",
            "སྦེལ་ཀོབ་ལུགས་བསམ་གཞིས་གྲོང་བཞི་པའི་",
            "སྡེ་དགེ་དཔོན་འཇུ་ཆེན་ཐུབ་བསྟན་རྣམ་རྒྱལ་།",
            "འཇུ་ཆེན་ཐུབ་བསྟན་རྣམ་རྒྱལ་ནི་",
            "ཁམས་པའི་ཁྲོད་ཤུགས་རྐྱེན་ཆེ་བ་མ་ཟད། ",
            "སྟོབས་ཤུགས་དང་ལྡན་པའི་ངང་ནས་",
            "གཏམ་བཤད་བྱེད་ཐུབ་མཁན་ཞིག་ཀྱང་།",
            "ཁོང་ཕྱིས་སུ་རྡ་རམ་ས་ལ་བཀའ་བློན་རྒན་གྲས་སུ་།",
            "དེ་རྗེས་བོད་རང་དབང་བདེན་པའི་ལས་འགུལ་",
            "ཚོགས་ཆུང་རྒྱ་བསྐྱེད་ཆེན་པོ་བྱུང་བ་མ་ཟད། ",
            "སྟོབས་ཤུགས་ཀྱང་ཆེན་པོར་གྱུར་ནས་",
            "རྡ་རམ་ས་ལར་རྒྱལ་ཡོངས་ཚོགས་འདུ་ཐེངས་དང་པོ་དེ་འཚོགས་པ་།",
            ""
        ],
        [
            "བཀའ་ཤག་ལ་དེའི་སྐོར་སྙན་སེང་ཞུས་ཡོད་ཀྱང་། ",
            "བཀའ་ཤག་གི་བཀའ་བློན་དང་",
            "ལས་སྣེ་བ་རྒན་པ་རྣམས་དེར་གདན་འདྲེན་ཞུ་རྒྱུ་མིན་ཞེས་ཟམ་གདོང་རིན་པོ་ཆེས་གསལ་པོར་གསུངས་སྟབས། ",
            "བཀའ་ཤག་ལ་སེམས་འཚབ་ཅུང་ཙམ་བྱུང་ཡོད་པས། ",
            "གྲོས་ཚོགས་ཚོགས་མི་རྣམས་མཉམ་ཞུགས་བྱེད་ཆོག་པའི་འབོད་སྐུལ་ཞུས་པས་",
            "དེ་ལྟར་བྱེད་ཆོག་པའི་གནང་བ་ཐོབ་པ་མ་ཟད། ",
            "གྲོས་ཚོགས་ཚོགས་གཙོ་ཉི་མ་བཟང་པོ་ཚོགས་ཆེན་དེའི་ལས་རིམ་གཙོ་སྐྱོང་གནང་མཁན་ལ་བསྐོས། ",
            "དེ་བཞིན་བཀའ་ཤག་གིས་བོད་ཀྱི་གཞོན་ནུ་ལྷན་ཚོགས་ཀྱི་འགོ་ཁྲིད་རྣམས་ཚོགས་བཅར་བྱ་ཆོག་པའི་བཀའ་འདྲི་བྱས་པར། ",
            "བོད་རང་དབང་བདེན་པའི་ལས་འགུལ་ཚོགས་ཆུང་གིས་དེ་ལྟར་ཡོང་ཐབས་མེད་ཅེས་བརྗོད་འདུག་ཀྱང་། ",
            "མཐར་བོད་ཀྱི་གཞོན་ནུ་ལྷན་ཚོགས་ཀྱི་འགོ་ཁྲིད་གཅིག་རང་ལ་ཚོགས་བཅར་བའི་ས་མིག་གནང་བ་།",
            "དེའི་སྐབས་སུ་བོད་ཀྱི་གཞོན་ནུ་ལྷན་ཚོགས་ལས་བྱེད་དང་གུས་པའི་ལས་རོགས་རྒྱ་རི་བློ་གྲོས་རྒྱལ་མཚན་དང་། ",
            "བཀྲས་མཐོང་བསྟན་འཛིན་དགེ་བྱེད། ",
            "མཛེས་ཆུ་ཚང་བསོད་ནམས་སྟོབས་རྒྱལ་བཅས་པ་བོད་གཞུང་གི་འབྲིང་རིམ་ལས་བྱེད་ཡིན་པས། ",
            "གཞུང་ཞབས་ཀྱི་མིང་ཐོག་ནས་ཚོགས་བཅར་བྱེད་ཆོག་པས་གཞོན་ནུའི་ས་མིག་དེ་གུས་པར་ལེན་དགོས་ཞེས་བཀའ་གནང་བྱུང་།",
            "[པར་རིས་འདིའི་འགྲེལ་བཤད་རྒྱས་པ] ",
            "གཡོན་ནས་བརྩིས་པའི་མདུན་བཞུགས་པ་བདུན་པ་ནི་གྲོས་ཚོགས་ཚོགས་གཙོ་ཉི་མ་བཟང་པོ་དང་། ",
            "དགུ་པ་བཀྲས་མཐོང་ཚེ་དབང་ཆོས་རྒྱལ། ",
            "བཅུ་པ་རྒྱ་རི་བློ་གྲོས་རྒྱལ་མཚན། ",
            "བཅུ་གཅིག་པ་ཐུབ་བསྟན་འབྱུང་གནས། ",
            "བཅུ་གཉིས་པ་ཟམ་གདོང་རིན་པོ་ཆེ། ",
            "གྲལ་སྟར་གཉིས་པའི་གཡོན་ནས་བརྩིས་པའི་བདུན་པ་མཛེས་ཆུ་ཚང་བསོད་ནམས་སྟོབས་།",
            "གྲལ་སྟར་གསུམ་པའི་གཡོན་ནས་བརྩིས་པའི་དང་པོ་འཇམ་དབྱངས་ནོར་བུ། ",
            "བདུན་པ་འཇུ་ཆེན་ཐུབ་བསྟན་རྣམ་རྒྱལ། ",
            "བོད་རང་དབང་བདེན་པའི་ལས་འགུལ་ཚོགས་འདུ་བཀྲ་ཤིས་པའི་ངང་དབུ་འཛུགས་བྱས་པ་དང་། ",
            "ཟམ་གདོང་རིན་པོ་ཆེའི་གཏམ་བཤད་ཀྱིས་དེར་བཞུགས་ཀུན་ལ་ངོ་མཚར་སྐྱེ་རུ་བཅུག",
            "ཁོང་ལ་སྦྱོང་བརྡར་ལས་ཐོབ་པའི་བྱང་ཆ་ཞིག་ཡོད་ཅིང་། ",
            "དེ་ཡང་སྡིངས་ཆའི་ཐོག་གོམ་ཁ་དལ་གྱིས་སྤོ་ཞིང་།",
            "དེ་ནས་གཟབ་ནན་གྱིས་ཁོང་གི་གཟན་སྣེ་ཆ་སྙོམས་པོར་བཟོས་རྗེས། ",
            "མཛུབ་མོས་སྐད་སྦུག་ཐོག་ཤུགས་ཀྱིས་གཞུས་།",
            ""
        ],
        [
            "སྤྱན་ཟུང་དལ་གྱིས་བར་སྣང་ལ་བལྟས་ནས་",
            "བསམ་གཞིགས་ཅུང་ཙམ་བྱེད་སྐབས། ",
            "གཤམ་འོག་ན་ཡོད་པའི་ཚོགས་ཞུགས་བ་ཡོངས་རྫོགས་",
            "ཁ་ཁུ་སིམ་མེར་དབུགས་ཀྱི་འབྱིན་རྔུབ་བཀག་ནས་",
            "བསྒུགས་པ་དང་། ",
            "དེ་ནས་ཁོང་གི་མགོ་བོ་གུག་གུག་བྱས་ནས་",
            "སྤྱན་ཟུང་གིས་ཚོགས་ཁང་དུ་ཡོད་པའི་",
            "ང་ཚོ་ལ་ནན་གྱིས་བལྟས་མཐར། ",
            "ལེགས་སྦྱར་གྱི་ཚིགས་བཅད་ཡིན་མདོག་ཁ་པོ་",
            "ཞིག་དལ་གྱིས་བསྐྱོར་སོང་།",
            "ཚོགས་ཞུགས་པ་སུས་ཀྱང་ཚིག་འབྲུ་གཅིག་གི་དོན་མ་གོ་བས། ",
            "ཤེས་རྒྱ་ཞན་པའི་ཚོགས་ཞུགས་པ་དཀྱུས་མ་དག་གིས་",
            "“ལྷའི་སྐད་རེད་",
            "”ཅེས་ཤུབ་ཤུབ་ཀྱིས་སྨྲས། ",
            "དེ་རྗེས་ཟམ་གདོང་རིན་པོ་ཆེས་",
            "གཏམ་བཤད་དངོས་སུ་འགོ་བཙུགས་སོང་།",
            "ཟམ་གདོང་རིན་པོ་ཆེས་བཙན་བྱོལ་བོད་གཞུང་གིས་",
            "གོ་མ་ཆོད་པའི་ལས་དོན་གྱི་སྐོར་ལ་",
            "སྐྱོན་བརྗོད་ཚ་ཐག་ཆོད་ཅིག་གནང་སོང་བ་དང་། ",
            "ལྷག་ཏུ་རིན་པོ་ཆེའི་གཏམ་བཤད་ཀྱི་ཤོད་མཚམས་རེ་ལ་",
            "ཁོང་གི་ཝར་ཎ་གྲྭ་བའི་སློབ་ཕྲུག་དང་",
            "འཇུ་ཆེན་ཐུབ་བསྟན་རྣམ་རྒྱལ་ལ་སོགས་པས་",
            "རྒྱབ་སྐྱོར་གྱིས་དགའ་བསུའི་ཐལ་མོ་ཟམ་མ་ཆད་པར་བརྡབས་པས། ",
            "གཞུང་ཞབས་པ་དང་གཞིས་ཆགས་ཁག་གི་",
            "འགན་འཛིན་རྣམས་ཀྱིས་ཐོག་མར་དེ་ལ་ཡ་ལན་སྤྲད་མ་།",
            ""
        ],
        [
            "ཟམ་གདོང་རིན་པོ་ཆེ་དང་ཁོང་གི་རྐང་འཛིན་ལ",
            "ས་བྱེད་གྲྭ་པ་རྣམས་ནི་གཏམ་བཤད་སྤེལ་བར་མཁས་པར་མ་ཟད། ",
            "འཇིགས་ཟིལ་སྐྱེ་རུ་འཇུག་མཁན་ཞིག་ཀྱང་།",
            "འོན་ཀྱང་རིན་པོ་ཆེས་གཏམ་བཤད་འགོ་ཚུགས་ནས་ཅུང་ཙམ་སོང་རྗེས། ",
            "རང་ཉིན་ཀྱི་ངག་རྩལ་ལ་རང་ཉིད་ཡོངས་སུ་ཁེངས་དྲེགས་སྐྱེས་།",
            "བཙན་བྱོལ་བོད་གཞུང་བཙུགས་ནས་འཛམ་གླིང་སྲིད་དོན་སྡིངས་ཆའི་ཐོག་བོད་ཀྱི་རང་དབང་ལས་འགུལ་སྤེལ་བའི་གོ་སྐབས་སུམ་ཅུ་སོ་གསུམ་ཤོར་ཡོད་ཅེས་ཐེ་ཚོམ་དང་བྲལ་བའི་ངང་ནས་།",
            "སྐད་ཆ་འདི་གུས་པས་གསལ་གསལ་ཐིང་ཐིང་ངང་དྲན་སོས་པ་མ་ཟད། ",
            "ཧ་ཅང་ཐལ་དྲགས་པའི་ཧམ་བཤད་ཅིག་ཀྱང་ལོས་།",
            "སྐད་ཆ་འདི་བཤད་མ་ཐག་རིན་པོ་ཆེའི་རྗེས་འཇུག་པ་རྣམས་ཀྱིས་སྤྱང་ཀིས་ཤ་མཐོང་བ་ལྟར་",
            "དགའ་སྤྲོའི་ང་རོ་བསྒྲགས་སོང་།",
            ""
        ],
        [
            "འོན་ཀྱང་། ",
            "གནས་ཚུལ་ལ་གོ་རྟོགས་གང་འཚམ་ཡོད་མཁན་གྱི་གཞུང་ཞབས་པ་རྣམས་ཅུང་ཧང་སང་ནས་གཅིག་གིས་གཅིག་ལ་ལྟ་བཞིན་པ་ཁོ་བོར་ཀྱང་དོ་སྣང་བྱུང་།",
            "དེ་རྗེས་འགའ་ཞིག་གིས་ཟམ་གདོང་རིན་པོ་ཆེས་གོ་སྐབས་སུམ་ཅུ་སོ་གསུམ་ཤོར་ཡོད་ཅེས་པའི་སྐྱོན་བརྗོད་ལ་",
            "གནས་ལུགས་རྒྱུ་མཚན་ཡོད་མེད་དངོས་སུ་དོགས་འདྲི་བྱེད་འགོ་བཙུགས། ",
            "དེ་ལྟ་ན་ཡང་། ",
            "ཕྲན་གྱིས་མཁས་པོའི་ངང་ནས་རིན་པོ་ཆེའི་གཏམ་བཤད་དེ་",
            "གལ་ཆེ་ཚུལ་དང་བོད་མིའི་བདེ་སྡུག་ལ་ཕན་ཐོགས་ཡོང་ངེས་པས། ",
            "བོད་གཞུང་གིས་ཤོར་བའི་གོ་སྐབས་སུམ་ཅུ་སོ་གསུམ་རེ་རེ་བཞིན་ག་དུས་བྱུང་བའི་ཚེས་གྲངས་དང་། ",
            "གང་དུ་བྱུང་བའི་ཡུལ། ",
            "ཇི་ལྟར་བྱུང་བའི་གནས་བབ་བཅས་གསལ་བཤད་བྱེད་དགོས་ཞེས་ཡར་ཞུ་བྱས་ཀྱང་། ",
            "ཁོང་གིས་གུས་པ་སྣང་བར་མ་བཞག་པར་ཨ་ལན་ཅི་ཡང་སྤྲད་མ་བྱུང་།",
            "འོན་ཏང་། ",
            "གཞུང་ཞབས་པ་རྣམས་ཀྱིས་རིམ་པས་ཟམ་གདོང་རིན་པོ་ཆེའི་སྐྱོན་བརྗོད་ལ་དགག་ལན་གནང་འགོ་ཚུགས་པ་དང་། ",
            "དེ་ནས་རིམ་གྱིས་བགྲོ་གླེང་དངོས་སུ་འགོ་།",
            "བོད་རང་དབང་བདེན་པའི་ལས་འགུལ་ཚོགས་ཆུང་གི་ཚོགས་མིའི་གྲས་ནས་",
            "ཟམ་གདོང་རིན་པོ་ཆེ་ལ་དགག་པ་རྒྱག་མཁན་ཐོག་མ་དེ་རྒན་མགོ་སེ་འམ་ཐུབ་བསྟན་འབྱུང་གནས་ལགས་།",
            "ཁོང་ནི་ཟམ་གདོང་རིན་པོ་ཆེའི་ཚོགས་སྡེ་།",
            ""
        ],
        [
            "ཝར་ཎ་མཐོ་སློབ་ནས་མིན་ཡང་། ",
            "སཱ་ར་ནཱ་ཐར་ཁོང་རང་ཉིད་ཀྱི་དགོན་པ་ཡོད་པ་།",
            "མི་གཤིས་དྲང་བའི་སྒང་ལ་ཁྲེལ་ཡོད་ཅིག་ཡིན་པར་མ་ཟད། ",
            "རང་བཙན་འཐབ་རྩོད་པ་རྣལ་མ་ཞིག་ཀྱང་།",
            "དེ་རྗེས་རིམ་པས་ཚོགས་བཅར་བ་གཞན་རྣམས་ཀྱིས་",
            "ཟམ་གདོང་རིན་པོ་ཆེར་རྒྱབ་སྐྱོར་མེད་པའི་རྣམ་པ་།",
            "ཉིན་གཉིས་པའི་ཉིན་གུང་ལ་ཐོན་དུས་",
            "བགྲོ་གླེང་ཅི་བྱེད་འདི་བྱེད་མེད་པའི་གནས་སུ་གྱར་ཅིང་། ",
            "དེའི་ཕྱི་དྲོ་ཙམ་ལ་སླེབས་དུས་བོད་གཞུང་གི་",
            "གཞུང་ཞབས་པ་རྣམས་ཀྱིས་",
            "ཐ་ན་བོད་རང་དབང་བདེན་པའི་ལས་འགུལ་ཚོགས་ཆུང་གིས་",
            "བསྡུས་ཟིན་པའི་ཞལ་འདེབས་མ་དངུལ་དེ་ཡང་",
            "དཔལ་འབྱོར་ལས་ཁུངས་ལ་རྩིས་འབུལ་བྱེད་དགོས་",
            "ཞེས་རྩོད་པ་བརྒྱབ་སོང་།",
            "དེའི་རྗེས་ཀྱི་རྩོད་པ་དང་བགྲོ་གླེང་ནང་",
            "གུས་པ་མཉམ་ཞུགས་མ་བྱས་པར། ",
            "དུས་ཚོད་དམ་འཛིན་བྱས་ནས་",
            "འཆར་གཞི་གསར་པ་ཞིག་སེམས་ལ་འཁོར་སོང་བས་",
            "དེའི་ཐད་བསམ་མནོ་བཏང་སྟེ་",
            ""
        ],
        [
            "ཟིན་ཐོ་ཡང་།",
            "གུས་པ་ཟིན་ཐོ་དེ་ལག་ན་བཟུང་ནས་ཚོགས་འདུ་དེར་བསམ་ཚུལ་ཞིག་ཕུལ་བ་།",
            "དེ་ཡང་ཞལ་འདེབས་ཧིན་སྒོར་འབུམ་གཅིག་གཉིས་དེ་གནས་ཚུལ་རྒྱ་ཆེ་ས་ནས་བལྟས་ན་འགངས་ཆེན་ཞིག་མིན་།",
            "དེ་ལས་ཀྱང་གལ་གནད་ཆེ་བ་ཞིག་ནི། ",
            "བོད་རང་དབང་བདེན་པའི་ལས་འགུལ་ཚོགས་ཆུང་གིས་རྒྱ་བལ་གཉིས་ལ་དེའི་ཡན་ལག་ཚོགས་ཆུང་མི་ཉུང་བ་ཞིག་བཙུགས་ཟིན་པས། ",
            "ཡན་ལག་དེ་དག་ལ་བོད་མི་རྣམས་ནས་ལོ་རེའི་ལོ་ཁྲལ་བསྡུ་བའི་འགན་བསྐུར་།",
            "ཁྲལ་དངུལ་དེ་བོད་མིའི་རང་དབང་ལས་འགུལ་གྱི་འགྲོ་སོང་ལ་བཏང་ན་ཧ་ཅང་ལེགས་པོ་ཡོང་བ་དེ་།",
            "དེ་ལྟར་བྱས་ཚེ་",
            "བོད་རང་དབང་བདེན་པའི་ལས་འགུལ་ཚོགས་ཆུང་གི་དམིགས་ཡུལ་ཡང་དངོས་སུ་ལག་སྟར་བྱེད་ཐུབ་ཀྱི་།",
            ""
        ],
        [
            "(འདིའི་སྐབས་སུ་བོད་གཞུང་ལ་",
            "ལོ་རེ་བཞིན་རྒྱལ་བ་རིན་པོ་ཆེས་ཕྱག་དངུལ་ཅུང་ཙམ་ཞིག་གནང་གི་ཡོད་པ་ལས། ",
            "དེ་མིན་དཔལ་འབྱོར་གྱི་ཡོང་ཁུངས་བརྟན་པོ་ཞིག་།",
            ") གཞན་ཡང་ཕྲན་གྱིས་བོད་མི་རེ་ལ་ཕྱི་སྐྱོད་ལག་ཁྱེར་(passport) གྱི་བཟོ་ལྟ་འདྲ་བའི་ལག་དེབ་རེ་བཟོས་།",
            "ལོ་རེའི་ལོ་ཁྲལ་ཉུང་ངུ་རེ་བསྡུས་ཟིན་པའི་ཐམ་རྟགས་ཀྱང་དེར་འགོད་ཆོག་པ་དང་། ",
            "ལག་དེབ་དེའི་ཁ་བྱང་ལ་“རང་བཙན་ལག་དེབ་”དང་། ",
            "༸གོང་ས་མཆོག་ལ་ཆེ་བསྟོད་མཚོན་ཆེད་དེའི་མདུན་ཤོག་ལྗང་ཁུ་བྱས་ན་",
            "ཞེས་བསམ་ཚུལ་ཞུས་པ་།",
            "གུས་པའི་དཔྱ་དངུལ་ལག་དེབ་རྙིང་པ་(གཡོན་)དང་། ",
            "དེང་སང་གི་དཔྱ་དངུལ་ལག་དེབ་(གཡས)། ",
            "ཉེ་ཆར་བར་དུ་བོད་གཞུང་གི་དཔལ་འབྱོར་འགྲོ་སོང་ཡོངས་རྫོགས་ཀྱི་ཆེད་དུ་དཔྱ་དངུལ་བཀོལ་།",
            "གྲོས་ཚོགས་ཚོགས་གཙོ་ཉི་མ་བཟང་པོ་ལགས་ཀྱིས་བོད་ཀྱི་གཞོན་ནུ་ལྷན་ཚོགས་དང་གུས་པ་བཅས་ལ་",
            ""
        ],
        [
            "དེ་ལྟར་ལམ་སང་བསྒྲུབ་དགོས་པའི་གནང་བ་བསྩལ་བར་མ་ཟད། ",
            "བསམ་ཚུལ་དེ་ཡིག་ཐོག་ལ་བཀོད་ནས་",
            "དཔལ་འབྱོར་ལས་ཁུངས་ལ་འབུལ་དགོས་པའི་ལམ་སྟོན་གནང་བྱུང་།",
            "དེ་ལྟར་ཉིན་ཤས་ཀྱི་རྗེས་སུ་གུས་པས་བསམ་ཚུལ་དེ་ཡིག་ཐོག་ལ་བཀོད་ནས་",
            "དཔལ་འབྱོར་དྲུང་ཡིག་འདས་པོ་དགེ་སློང་བློ་ལྡན་(མཚན་གཞན་ལ་ཇོ་ལགས་འཆི་མེད་མགོན་པོ་ཡང་ཟེར་)ལགས་ལ་།",
            "ཡིག་ཆ་དེ་ད་ལྟའི་ཆར་དཔལ་འབྱོར་ལས་ཁུངས་ཀྱི་ཡིག་ཟམ་ག་གེ་མོ་ཞིག་གི་ནང་ལ་ཡོད་།",
            "འཆར་ཟིན་དེ་བོད་ཀྱི་གཞོན་ནུ་ལྷན་ཚོགས་ཀྱི་ལས་ཤོག་སེར་པོ་ཞིག་གི་ཐོག་ལ་བྲིས་ཡོད་པ་མ་ཟད། ",
            "དེའི་ཐོག་ལ་ལས་རྟགས་ཡོད་པ་དང་གུས་པ་རང་གི་ས་ཡིག་ཀྱང་བཀོད་།",
            ""
        ],
        [
            "འདི་ལྟར་བཙན་བྱོལ་ཚོགས་སྡེ་ཁག་གི་སྐུ་ཚབ་རྣམས་ཀྱི་",
            "འབད་བརྩོན་ལ་བོད་གཞུང་གི་ངོས་འཛིན་ཐོབ་པར་མ་ཟད། ",
            "ཁོང་ཚོར་ལས་འགན་འགངས་ཆེན་རེའང་གནང་བ་།",
            "བོད་རང་དབང་བདེན་པའི་ལས་འགུལ་གྱི་ཚོགས་ཆེན་སྟེང་གི་",
            "རྩོད་གླེང་དེ་ཡང་ཅི་བྱ་གཏོལ་བྲལ་གྱི་གནས་ལས་གྲོལ་ཐུབ་པར་།",
            "མི་འགྱངས་བར་བོད་རང་དབང་བདེན་པའི་ལས་འགུལ་ཚོགས་པའི་",
            "ཡན་ལག་ཚོགས་ཆུང་བཙན་བྱོལ་སྤྱི་ཚོགས་གང་སར་གསར་འཛུགས་བྱས་ཤིང་། ",
            "ཚོགས་ཆུང་ཡོད་ཚད་བོད་གཞུང་གྲོས་ཚོགས་ཀྱི་བཀོད་ཁྱབ་འོག་ཏུ་བསྡུས་པ་།",
            "བཙན་བྱོལ་སྤྱི་ཚོགས་གང་སར་བཙུགས་པའི་",
            "བོད་རང་དབང་བདེན་པའི་ལས་འགུལ་ཚོགས་ཆུང་གི་",
            "ཡན་ལག་ལས་ཁུངས་ཁག ",
            "དེ་ནས་ཟམ་གདོང་རིན་པོ་ཆེ་དང་",
            "ཁོང་གི་སློབ་ཕྲུག་ཚོ་སཱ་ར་ནཱ་ཐ་ལ་ཕྱིར་ཕེབས་རྗེས། ",
            "བོད་ཀྱི་རང་དབང་བདེན་པའི་ལས་འགུལ་",
            "ཚོགས་ཆུང་དང་འབྲེལ་བ་སྣེ་གཅིག་མེད་པར་།",
            "གཞན་ཡང་བོད་རང་དབང་བདེན་པའི་",
            "ལས་འགུལ་ཚོགས་ཆུང་ཐོག་མར་བཙུགས་པའི་སྐབས། ",
            "བཀའ་ཤག་གིས་སེམས་འཚབ་ཅུང་ཙམ་བྱས་ཡོད་ཀྱང་། ",
            "དེའི་སྐབས་སུ་ཟམ་གདོང་རིན་པོ་ཆེས་",
            "མི་རུང་བའི་བྱ་བ་ཞིག་བྱས་སོང་སྙམ་པ་སུ་ཞིག་གི་བློ་ངོར་ཤར་།",
            "འོན་ཀྱང་། ",
            "ད་ལྟ་མི་ལོ་ཞེ་བདུན་གྱི་རྗེས་སུ་དེར་ཕྱིར་མིག་ཅིག་བལྟས་ཚེ། ",
            "བོད་ཀྱི་རང་དབང་བདེན་པའི་ལས་འགུལ་ཚོགས་ཆུང་ཟེར་བ་ནི་",
            "དོན་དུ་ཟམ་གདོང་རིན་པོ་ཆེ་དང་",
            "ཁོང་གི་ལག་འོག་ན་ཡོད་པའི་རྐང་འཛིན་ལ",
            ""
        ],
        [
            "ས་བྱེད་གྲྭ་བ་ཁ་ཅིག་གིས་བརྩམས་པའི་ལས་འགུལ་ཞིག་ཡིན་པ་དང་། ",
            "ལས་འགུལ་དེ་ཡང་དྲག་ཤུགས་ཤིག་མིན་དུ་ཆུག་ཀྱང་། ",
            "གསང་སྟབས་ཀྱི་ཐོག་ནས་བོད་གཞུང་གི་སྲིད་དབང་རྩོད་ལེན་བྱེད་པའི་ལས་འགུལ་ཞིག་རེད་།",
            "དེ་ཡང་ལས་འགུལ་དེ་བདེ་བླག་ཏུ་སྒྲུབ་ཐུབ་ཚེ། ",
            "བཙན་བྱོལ་བོད་གཞུང་ནི་གཞུང་འབྲེལ་མིན་པའི་ཚོགས་པ་ཆུང་ཆུང་ཞིག་གི་ངོ་བོ་ལ་བསྒྱུར་རྒྱུ་དང་། ",
            "དེའི་ལས་འགན་གཙོ་བོ་ནི་དགོན་སྡེ་སློབ་གྲྭ་གཞིས་ཆགས་བཅས་ལ་",
            "ལྟ་རྟོག་བྱེད་པ་མ་གཏོགས། ",
            "ཆབ་སྲིད་ཀྱི་ལས་འགུལ་དང་། ",
            "སྲིད་གཞུང་གཞན་དང་རྒྱལ་སྤྱིའི་ཚོགས་པ་ཁག་ལ་འབྲེལ་བ་བྱེད་པའི་དབང་ཆ་ཡོད་ཚད་དེ",
            "འི་བླ་ན་མེད་པའི་དབུ་ཁྲིད་ཟམ་གདོན་རིན་པོ་ཆེ་ཁོང་ཉག་ཅིག་ལ་ཐོབ་ཀྱི་།",
            "གཞན་ཡང་ཟམ་གདོང་རིན་པོ་ཆེས་ལས་འགུལ་སྤེལ་བའི་དུས་སྐབས་ཀྱི་རང་བཞིན་ལ་བལྟ་རྒྱུ་ཡང་གལ་ཆེ་བར་སྣང་།",
            "ཟམ་གདོང་རིན་པོ་ཆེས་སྤེལ་བའི་ལས་འགུལ་དེ་ནི། ",
            "རྒྱ་ནག་ཏུ་མའོ་ཙེ་ཏུང་ལ་ཆབ་སྲིད་ཀྱི་དབང་ཆ་ཆུང་དུ་སོང་བའི་རྗེས་ལ་",
            "རིག་གནས་གསར་བརྗེའི་ལས་འགུལ་སྤེལ་ནས",
            ""
        ],
        [
            "རྒྱ་ནག་གི་སྲིད་འཛིན་ལེའུ་ཧྲོ་ཅི་(Liu ",
            "Shaoqi) དང་དམར་ཤོག་ཚོགས་མི་རྒན་པ་རྣམས་མགོ་རྟིང་སློག་བཞིན་པའི་དུས་དཀྱིལ་ཏག་ཏག་ལ་ཁེལ་།",
            "སྤྱིར་ན་མའོ་ཙེ་ཏུང་ཤོག་ཁག་གི་དམར་སྲུང་དམག་གི་བྱ་སྤྱོད་འཐབ་འཛིང་ནི་དྲག་ལས་ཤ་སྟག་ཡིན་པས། ",
            "དེ་ནི་ཟམ་གདོང་རིན་པོ་ཆེ་དང་ཁོང་གི་“དམར་སྲུང་”འདྲ་བའི་གྲྭ་བ་རྣམས་ཀྱིས་བོད་གཞུང་ལ་ངག་ཐོག་ནས་སྐྱོན་བརྗོད་བྱས་པ་གཉིས་བསྡུར་ཐབས་མེད་ཀྱང་། ",
            "དེ་གཉིས་ཀའི་དམིགས་ཡུལ་ནི་དབང་ཆའི་འཐབ་རྩོད་རང་ཡིན་པ་ཐེ་ཚོམ་།",
            "གཞན་ཡང་དེའི་སྐབས་སུ་བཙན་བྱོལ་སྤྱི་ཚོགས་ནང་ཚ་གླེང་བྱས་དང་བྱེད་བཞིན་པའི་གླེང་གཞི་གཙོ་བོ་ནི་རིག་གནས་གསར་བརྗེ་ཡིན་པ་དང་། ",
            "ཟམ་གདོང་རིན་པོ་ཆེ་ནི་མའོ་ཙེ་ཏུང་ལ་སྒོ་ཀུན་ནས་ཡིད་མོས་འཆོར་མཁན་ཞིག་དང་། ",
            "ཕྱི་གསལ་ནང་གསལ་གྱི་ཐོག་ནས་ཨ་རི་བཙན་རྒྱལ་རིངས་ལུགས་པར་དགག་པ་གནང་མཁན་ཞིག་ཀྱང་།",
            "འདིའི་ཐད་ལ་རྩོམ་འདིའི་ཚན་པ་གཉིས་པའི་ནང་རྒྱས་པར་འབྲི་རྒྱུ་ཡིན་པས། ",
            "འདིར་དེ་ཙམ་གྱིས་ཆོག་པར་།",
            "རྩོམ་འདི་མཇུག་མ་བསྡུས་པའི་གོང་།",
            "སེམས་ཁམས་རིག་པ་དང་འབྲེལ་ནས་ལྟ་ཚུལ་དཀྱུས་མ་ཞིག་ཅུང་ཙམ་གླེང་།",
            ""
        ],
        [
            "གུས་པའི་མཐོང་ཚུལ་།",
            "དེང་གི་དུས་སུ་ཡང་ཟམ་གདོང་རིན་པོ་ཆེ་ཁོང་ཉིད་ཀྱི་བསམ་པའི་གཏིང་རིམ་ཞིག་།",
            "སྔར་ཁོང་གིས་སྤེལ་བའི་ལས་འགུལ་",
            "དེའི་དམིགས་ཡུལ་ནི་",
            "གསང་བ་དང་ངོ་ལོག་གི་རྣམ་པ་ཡོད་པ་ཁོང་ཉིད་ཀྱིས་ངོས་འཛིན་གནང་འདུག་།",
            "གང་ཡིན་ཟེར་།",
            "ཁོང་སྒེར་གྱི་དྲྭ་ཚིགས་(samdhongrinpoche.com) ཞེས་པའི་དྲྭ་རྒྱ་འདིའི་ནང་བལྟས་ཚེ། ",
            "སྔར་ཁོང་གིས་བཟུང་བའི་ཆབ་སྲིད་དང་། ",
            "ཤེས་ཡོན་དང་འབྲེལ་བའི་གོ་གནས་བཞི་བཅུ་ཞེ་ལྔ་ཙམ་གྱི་ཐོ་གཞུང་བཀོད་ཡོད་པར་མ་ཟད། ",
            "ཐ་ན་ཁོང་གིས་སློབ་ཆེན་ཁག་གི་སློབ་ཐོན་མཛད་སྒོར་གཏམ་བཤད་གང་གནང་བའི་སྐོར་དང་། ",
            "སློབ་ཆེན་དེ་དག་གིས་ཁོང་ལ་ཆེ་བསྟོད་སློབ་ཆེན་ལག་ཁྱེར་གནང་ཡང་། ",
            "དེ་དག་ཁོང་གིས་མ་བཞེས་པའི་སྐོར་ལ་སོགས་རྒྱས་པ་འཁོད་འདུག་ལ",
            "དེ་བཞིན་ཁོང་གིས་གཞོན་ནུ་ལྷན་ཚོགས་ཀྱི་འགོ་ཁྲིད་བྱེད་དགོས་བསམ་ཡང་དེ་ལྟར་ལམ་འགྲོ་མ་རྒྱུགས་ཀྱང་། ",
            "“སྤྱི་ལོ་1970-1973 བར་བོད་ཀྱི་གཞོན་ནུ་ལྷན་ཚོགས་ཀྱི་ཚོགས་གཞོན་གྱི་གོ་ས་བཟུང་” ཞེས་ཁོང་གིས་བཟུང་བའི་ཆབ་སྲིད་གོ་གནས་གྲས་སུ་བཀོད་འདུག",
            ""
        ],
        [
            "འོན་ཀྱང་། ",
            "ཟམ་གདོང་རིན་པོ་ཆེས་བདེ་བླག་ངང་བཙུགས་ཀྱང་། ",
            "སྣེ་ཁྲིད་ཡག་པོ་མཛད་རྒྱུ་ཕར་ཞོག ",
            "ཐ་ན་ལམ་ནོར་དུ་ཁྲིད་པའི་སྲིད་དོན་ཚོགས་པ་",
            "ཆེན་པོ་དེའི་སྐོར་གང་ཡང་བཀོད་།",
            "སྤྱིར་ན་བོད་ཀྱི་རང་དབང་བདེན་པའི་ལས་འགུལ་ཚོགས་ཆུང་ནི། ",
            "བཙན་བྱོལ་བོད་མིའི་ལོ་རྒྱུས་ཁྲོད་ཀྱི་",
            "ཆབ་སྲིད་ཚོགས་པ་ཆེས་སྔ་ཤོས་དང་ཆེ་ཤོས་དེ་ཡིན་ཡང་། ",
            "ཟམ་གདོང་རིན་པོ་ཆེའི་དྲྭ་ཚིགས་ཡོངས་སུ་",
            "དེའི་སྐོར་ཚིག་འབྲུ་གཅིག་ཀྱང་མཐོང་རྒྱུ་མེད་དོ།།",
            ""
        ]
    ]
}