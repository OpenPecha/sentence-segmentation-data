{
    "version": "P000165",
    "reviewed_text": [
        [
            "༄༅། །སངས་རྒྱས་མཉན་སྤྲུལ་དགུ་པའི་",
            "རྣམ་ཐར་མདོར་བསྡུས་དད་པའི་ས་བོན་བཞུགས་སོ།། ",
            "མཛད་པ་པོ། ",
            "༧སྐྱབས་རྗེ་དིལ་མགོ་མཁྱེན་བཙེ་རིན་པོ་ཆེ། ",
            "༄༅། །ན་མོ་གུ་ར་ཝེ། །",
            "ཕུལ་བྱུང་བརྩོན་པས་ཟུང་འཇུག་རྡོ་རྗེའི་གྲོང༌། །",
            "སྐུ་ཚེ་གཅིག་གིས་ལེགས་པར་སོན་པ་ལས། །",
            "སྐུ་བཞིའི་ཁྱབ་བདག་གངས་ཅན་གྲུབ་པའི་རྗེ། །",
            "སངས་རྒྱས་མཉན་པའི་ཞབས་ལ་ཕྱག་འཚལ་ལོ། །",
            "མཆོག་གི་སྒྱུ་འཕྲུལ་སྐྱེས་པ་རབས་ཀྱི་ཕྲེང༌། །",
            "རྣམ་ཐར་བཟང་པོ་དག་པའི་གསེར་སྦྱང་ཁམས། །",
            "སྙིགས་མས་མ་སྨད་མངོན་སུམ་གསལ་བའི་གཏམ། །",
            "ཅུང་ཟད་འཆད་འདི་དད་ལྡན་ཀུན་དགའི་གསོས།།",
            "དེ་ཡང་གངས་ཅན་ལྗོངས་སུ་རྒྱལ་བསྟན་རིན་པོ་ཆེའི་",
            "སྙིང་པོ་སྒྲུབ་བརྒྱུད་ཤིང་རྟ་ཆེན་པོ་བརྒྱད་དུ་གྲགས་པའི་ཡ་གྱལ། ",
            "ཟུང་འཇུག་གྲུབ་པ་བརྙེས་པའི་སྐྱེས་བུ་ནམ་མཁའི་རྒྱུ་སྐར་དང༌། ",
            "ས་ཆེན་པོའི་རྡུལ་ལྟ་བུ་ད་ལྟའི་བར་ཟམ་མ་ཆད་པར་བྱོན་པའི་",
            "སྒྲུབ་བརྒྱུད་རིན་པོ་ཆེ་ཀརྨ་ཀ་ཚང་གི་",
            "དོན་བརྒྱུད་གསེར་རིའི་ཕྲེང་བ་ལས་",
            "གྲུབ་པའི་དབང་པོ་སངས་རྒྱས་མཉན་པ་ཞེས་ཡོངས་སུ་གྲགས་པ་ནི། ",
            "གདོད་མ་ཉིད་ནས་རྫོགས་པའི་བྱང་ཆུབ་ཀྱི་",
            "གོ་འཕང་བརྙེས་ཟིན་ཀྱང་གང་འདུལ་དེར་",
            "སྣང་གི་རོལ་པ་འགོག་ཏུ་མེད་པས་",
            "རྒྱལ་ཚབ་མ་ཕམ་པ་སོགས་ས་བཅུའི་",
            "བྱང་ཆུབ་སེམས་དཔའ་དུ་མར་བྱང་ཆུབ་མཆོག་ཏུ་",
            "ཐུགས་བསྐྱེད་ཅིང་ཕྲིན་ལས་མི་ཟད་པ་",
            "རྒྱན་གྱི་འཁོར་ལོར་གྲུབ་ཅིང༌། ",
            "འགྲོ་བའི་དོན་སྣ་ཚོགས་པར་མཛད་པ་ལས། ",
            "༈ རྒྱལ་དབང་ཐམས་ཅད་མཁྱེན་གཟིགས་ཆེན་པོ་",
            "བདུན་པ་ཆོས་གྲགས་རྒྱ་མཚོའི་ཐུགས་ཀྱི་སྲས་སུ་གྱུར་ཅིང་",
            "ཀུན་མཁྱེན་མི་བསྐྱོད་རྡོ་རྗེས་རིགས་ཀྱི་",
            "བདག་པོར་དབང་བསྐུར་ཞིང་ཟུང་འཇུག་གསེར་རིའི་ཕྲེང་བར་བཞུགས་སུ་",
            "གསོལ་བ་ནས་བཟུང་སངས་རྒྱས་མཉན་པ་",
            "གྲུབ་ཆེན་བཀྲ་ཤིས་དཔལ་འབྱོར་ཞེས་ཡོངས་སུ་གྲགས་པ་།",
            "རྗེ་འདི་ཉིད་ནི། ",
            "འཁྲུངས་མ་ཐག་ནས་གསུང་སྨྲ་།",
            "ལོ་གཅིག་ནས་དྲན་པས་།",
            "ངེས་འབྱུང་གིས་རྒྱུད་བསྐུལ་།",
            ""
        ],
        [
            "དགུང་ལོ་ལྔ་ནས་གཙུག་ཕུད་རང་གིས་བཅད་དེ་",
            "བཙུན་པའི་མཚན་རྟགས་།",
            "ཀརྨ་པའི་མཚན་གསན་པ་ཙམ་གྱིས་",
            "མོས་གུས་ཁྱད་པར་ཅན་འཁྲུངས་།",
            "དགུང་ལོ་དྲུག་གི་སྟེང་ཀརྨ་པ་ཆོས་གྲགས་རྒྱ་མཚོའི་དྲུང་དུ་བཅར། ",
            "མཚན་བཀྲ་ཤིས་དཔལ་འབྱོར་དུ་གསོལ།།",
            "དགུང་གྲངས་བརྒྱད་སྟེང༌། ",
            "བན་སྒར་པ་དང་དགེ་བཤེས་དཔལ་འབྱོར་དོན་འགྲུབ་གཉིས་ལས་རབ་ཏུ་།",
            "ལོ་བདུན་ཙམ་རིང་བླ་མ་འབྲལ་མེད་དུ་བསྟེན་ཅིང་",
            "མདོ་སྔགས་གཞུང་སོགས་སྨིན་གྲོལ་གྱི་",
            "རིགས་མཐའ་དག་གསན། ",
            "ཀམ་པོ་གནས་ནང༌། ",
            "སྤང་ཕུག་མཚུར་ཕུ་སོགས་སུ་གཡོས་པའི་",
            "ཟས་མ་གསོལ་བར་ལོ་བརྒྱད་ཀྱི་བར་དུ་",
            "རླུང་བཅུད་ལེན་ཁོ་ན་མཛད་པས་",
            "མཚོན་ཐོས་བསམ་སྒོམ་གསུམ་ཕྲུག་མར་།",
            "དགུང་གྲངས་ཞེ་གསུམ་གྱི་སྟེང་འདན་ཡུལ་ཆོས་སྡེ་ཆེན་པོ་།",
            ""
        ],
        null,
        null,
        null,
        null,
        [
            "འཇིག་རྟེན་པའི་གཏམ་དཔེ་།",
            "འཆི་ཁར་གཏམ་མ་།",
            "ཉལ་ཁར་ཇ་མ་མང་ཞེས་པ་ལྟར་སྨྲ་བ་ཉུང་ན་",
            "ལེགས་པས་རང་ལོ་དྲུག་ཅུ་རེ་དྲུག་ཏུ་སོན་པས་",
            "ཆོས་དང་འཇིག་རྟེན་གང་གི་བྱ་བ་ལ་",
            "བཤད་ཕེར་བ་སྤུ་ཙམ་མེད་ཀྱང༌། ",
            "འཇམ་མགོན་ཀོང་སྤྲུལ་རིན་པོ་ཆེས། ",
            "སྐྱེ་སྔ་བའི་ཡོན་ཏན་ཅུང་ཞིག་།",
            "གསུངས་པ་ལྟར་དེང་སང་གི་དུས་ལ་དཔག་ན་",
            "སྐྱེ་སྔ་བའི་སྐལ་བཟང་གི་ཚུལ་ཅུང་ཟད་འདུག་པ་མ་བཅོས་པར་བཤད་།",
            "སྐྱེས་པའི་ཡུལ་ནི་མདོ་ཁམས་ཤར་ཕྱོགས། ",
            "གླིང་ཁྲི་གོང་འོག་བར་གསུམ་ལས་བར་པ། ",
            "མདོ་ཁམས་སྒང་དྲུག་ལས་འབྲི་ཟླ་ཟལ་མོ་སྒང༌། ",
            "ཆུ་བོ་གསེར་ལྡན་འབབ་པའི་འགྲམ་",
            "རྗེ་བཙུན་མྱུར་མ་དཔལ་མོ་དགྱེས་པར་",
            "བཞུགས་པའི་སྨན་ལྗོངས་འདན་གླང་ཐང་སྒྲོལ་མ་",
            "ཞེས་མཐའ་འདུལ་གྱི་གཙུག་ལག་ཁང་གིས་མཛེས་པའི་མདོ་ཁམས་འདན་ཡུལ་",
            "ཞེས་སུ་གྲགས་པ། ",
            "མདོ་སྨད་གནས་ཆེན་ཉེར་ལྔའི་ནང་ཚན་",
            "སྐུ་ཡི་ཐུགས་ཀྱི་གནས་མཆོག་པདྨ་རི་དང༌། ",
            "ཕྲིན་ལས་འགྲོ་འདུལ་སྤྲུལ་པའི་གནས་བརྒྱད་ཀྱི་བྱེ་བྲག་",
            "དྲག་པོའི་གནས་མཆོག་སེངྒེ་གནམ་རྫོང་སོགས་",
            "གནས་ཆེན་གནས་ཕྲན་དུ་མས་བསྐོར་ཞིང༌",
            ""
        ],
        [
            "འདན་མ་རྩེ་།",
            "པཎ་ཆེན་སྨྲྀ་ཏི་ཛྙཱ་ན་སོགས་",
            "སྐྱེས་ཆེན་ཉི་ཟླ་ལྟར་གྲགས་པ་དུ་མ་འཁྲུངས་ཤིང་",
            "བཞུགས་པའི་ཡུལ་གྱི་སྲིབ་ཕྱོགས། ",
            "སྔོན་ནས་བདེ་མཆོག་གི་གནས་སུ་གྲགས་ཤིང༌། ",
            "ཕྱིས་ཀྱི་དུས་འདིར་མི་ཕམ་འཇམ་པའི་དབྱངས་ཀྱིས་ཆེད་དུ་བཀའ་བསྩལ་ཏེ་",
            "སྒྲུབ་པ་ཡུན་རིང་མཛད་ཅིང༌། ",
            "རྒྱུད་ཀྱི་རྒྱལ་པོ་དཔལ་དུས་ཀྱི་འཁོར་ལོའི་ཆོས་འཁོར་བསྐོར་ཞིང་",
            "རི་གླིང་གི་བཀོད་པ་བྱང་ཕྱོགས་ཤམྦྷཱལ་དང་མཚུངས་པར་བསྔགས་ཏེ་",
            "གཟུགས་སྐུའི་བཀོད་པ་དབྱིངས་སུ་བསྡུས་པའི་གནས་",
            "དཔལ་ལྡན་འབྲས་སྤུངས་ཀྱི་མཆོད་རྟེན་གཉིས་པ་",
            "གོ་ཐི་བཀྲ་ཤིས་དཔལ་འབར་གླིང་ཞེས་གྲགས་པའི་རི་བོ་ལྷུན་ཆགས་པའི་མདུན་དུ་",
            "གངས་ཅན་མཁས་གྲུབ་ཡོངས་ཀྱི་རྒྱལ་པོ་པདྨ་འོད་གསལ་མདོ་སྔགས་གླིང་པའི་གཏེར་ལུང་ལས། ",
            "རིགས་ནི་གཉོས་ཡིན་རུས་ནི་སྒ། །",
            "ཞེས་གསུངས་པ་ལྟར་",
            "དིལ་མགོ་ཞེས་རིགས་རུས་སོགས་",
            "མཐོ་རིས་ཀྱི་ཡོན་ཏན་ཕུན་སུམ་ཚོགས་པ་དུ་མས་སྤྲས་པའི་ཁྱིམ་དུ་",
            "ཕ་མ་སྟོབས་འབྱོར་བསོད་ནམས་དང་ལྡན་པར་",
            "རབ་བྱུང་བཅུ་བཞི་པའི་སྐོར་མེ་མོ་བྱ་ལོར་།",
            "ཆུང་ངུའི་དུས་ནས་དགེ་བའི་བག་ཆགས་ཕྲ་མོ་ཡོད་པ་འདྲ་།",
            "ཁྱིམ་དེའི་མདུན་རི་ལྷུན་ཆགས་ཤིག་ཡོད་པ་དེའི་ངོས་སུ་",
            "ཉི་མ་འཆར་སྡུད་ཀྱི་རྐྱེན་ལས་ཡིན་འདྲ་ཀརྨ་པའི་སྐུ་ཤིན་ཏུ་གསལ་བ་ཞིག་རྟག་པར་མཇལ། ",
            "རྩེ་གྲོགས་བྱིས་པ་གཞན་ལ་ཞིབ་ཏུ་དྲིས་པས་",
            "གཏན་ནས་མཇལ་རྒྱུ་མི་འདུག་།",
            ""
        ],
        [
            "སྐུ་མཇལ་བའི་ས་ཕྱོགས་",
            "མཐོ་དམན་ཆེ་ཆུང་སོགས་ཞིབ་པར་བཤད་དེ་",
            "བལྟ་བར་བསྐུལ་ཀྱང་མི་འདུག་ཟེར་བ་དང༌། ",
            "རྩེད་མོའི་སྐབས་ལུག་གི་སོག་པ་ལས་བཅོས་པའི་ཌཱ་མ་རུ་ཞིག་དཀྲོལ་ནས་",
            "ངག་ཏུ། ཕ་བཀའ་བརྒྱུད་བླ་མ་སྤྲིན་ལྟར་འཁྲིགས་",
            "ཞེས་འདོན་པ་དང༌། ",
            "མཆོག་དམན་ཐམས་ཅད་ལ་མཆོད་སྦྱིན་",
            "ཡིད་ཚིམ་པ་ཞིག་རྟག་ཏུ་ཟད་པ་མེད་པར་སྟེར་ནུས་ན་",
            "ཅི་མ་རུང་སྙམ་པའི་བག་ཆགས་།",
            "རྒྱལ་མཆོག་བཅོ་ལྔ་པ་ཆེན་པོར་",
            "སངས་རྒྱས་མཉན་པའི་ཡང་སྲིད་ངོས་འཛིན་ཞུས་པས། ",
            "དག་པའི་གཟིགས་སྣང་ལ་མ་གཅིག་",
            "དཔལ་ལྡན་ལྷ་མོའི་ཕྱག་གི་མེ་ལོང་ནང་",
            "རྡོ་རྗེ་རྩེ་ལྔ་མཐིང་ནག་ཞིག་།",
            "སླར་ཡང་གཟིགས་པས་འདན་དིལ་མགོའི་ཁང་པ་",
            "ཁྲ་ལམ་མེར་གསལ་བས་ཐུགས་ཀྱི་སྤྲུལ་པ་ཞིག་",
            "དེར་འཁྲུངས་ཡོད་པར་ངེས་གསུངས་ཏེ་",
            "ཐུགས་ཐག་བཅད་པས། ",
            "ཡབ་ནས་གདན་སར་ཁྲི་བཀོད་དང་",
            "སྡོམ་པ་གསུམ་གྱི་རིམ་པ་རྣམས་ཡོངས་སུ་རྫོགས་པའི་ཕྱིར་",
            "སྟོན་མཆོག་ཐུབ་པའི་དབང་པོའི་རྒྱལ་ཚབ། ",
            "མཁན་ཆེན་བླ་མ་བཀྲ་ཤིས་འོད་ཟེར་ཞི་བའི་སྙིང་པོ་ཆེད་དུ་",
            "གདན་དྲངས་པ་བཞིན་ཕེབས་ནས་ཡབ་གཞིས་སུ་",
            "ན་བཟའ་ངུར་སྨྲིག་གིས་བཀླུབས་ཤིང་བྱབས་ཁྲུས་གནང༌། ",
            "ཀརྨ་དགེ་ལེགས་གྲུབ་པའི་ཉི་མ་ཕྲིན་ལས་འོད་ཟེར་",
            "ཀུན་ཁྱབ་དཔལ་བཟང་པོ་ཞེས་",
            "འཇིག་རྟེན་དབང་ཕྱུག་བཅོ་ལྔ་པས་",
            "བསྩལ་བ་ཉིད་མིང་དུ་གནང་སྟེ་",
            "སངས་རྒྱས་མཉན་པའི་མཆོག་སྤྲུལ་དུ་དྲིལ་བསྒྲགས། ",
            "རྗེ་མཁན་ཆེན་བླ་མ། ",
            "རྫ་རྒྱལ་དགོན་གྱི་མཁན་པོ་སྤྲེལ་ལུ། ",
            "ཡབ་བཅས་གདན་ས་ཆེན་པོ་བན་ཆེན་དགོན་",
            "དཔལ་ལྡན་ཕུན་ཚོགས་དར་རྒྱས་གླིང་དུ་",
            "རང་ལོ་བརྒྱད་པའི་སྟེང་རྟ་ཐབ་སེར་སྦྲེང་སོགས་",
            "ཤིན་ཏུ་རྒྱས་པས་མདུན་བསུས་ཏེ་",
            ""
        ],
        [
            "ཕེབས། ",
            "འཆི་མེད་འཕགས་པདྨའི་སྙིང་ཐིག་གིས་",
            "མངའ་དབུལ་བརྟན་བཞུགས་དང་བཅས་ཏེ་",
            "སེངྒེའི་ཁྲི་ལ་བཀོད་པས་",
            "རི་ཀླུང་འཇའ་སྤྲིན་གྱིས་ཁེངས་པ་སོགས་",
            "རྟེན་འབྲེལ་ལེགས་པ་།",
            "ཡུལ་ལྷ་དང་བཀའ་སྲུང་ཀླུ་རྒྱལ་སྟོབས་རྩལ་ཐོག་མེད་བཅས་ལ་བསང༌། ",
            "རི་ཁྲུས། ",
            "རྟེན་འཛུགས་དང་བཅས་པའི་སྒོ་ནས་",
            "ཕྲིན་ལས་བཅོལ་གཉེར་དུ་།",
            "འཇམ་དཔལ་བསྟོད་སྒྲུབ་ཀྱི་རིག་གཏད་བསྩལ་ཅིང༌། ",
            "འབྲི་ཀློག་ཐོག་མར་བསླབས། ",
            "འཇམ་མགོན་ཀོང་སྤྲུལ་རིན་པོ་ཆེའི་དངོས་སློབ། ",
            "མཁྱེན་རྟོགས་ཡོན་ཏན་ཚད་མེད་",
            "འབྲོང་པ་བླ་མ་བསྟན་འཛིན་ཆོས་རྒྱལ་ཡོངས་འཛིན་དུ་བཞག་པ་དང༌། ",
            "ཕྱིས་ཨ་ལོ་དཔལ་འབྱོར་དགོན་མཁན་ཆེན་རང་གི་གདན་སར་",
            "རྒྱུན་རིང་པོར་བསྡད་ནས་སོ་ཐར་དགེ་ཚུལ་གྱི་བསླབ་པ་ཞུས་ཏེ་",
            "ཀརྨ་བཤད་སྒྲུབ་བསྟན་པའི་ཉི་མ་ཕྲིན་ལས་ཀུན་ཁྱབ་དཔལ་བཟང་པོ་ཞེས་པའི་མིང་བསྩལ། ",
            "སྲོལ་གཉིས་ཀྱི་བྱང་ཆུབ་སེམས་སྡོམ་བསྩལ་ནས་",
            "རྒྱལ་སྲས་འཇམ་དབྱངས་བློ་གྲོས་ཕྲིན་ལས་རབ་རྒྱས་ཞེས་དང༌། ",
            "དཀོན་མཆོག་སྤྱི་འདུས་གུ་རུ་ཞི་དྲག་སེང་གསུམ་གའི་དབང་ཁྲིད་ལུང་།",
            "ཀ་ཚང་ཕག་མོ་ལྷ་ལྔའི་དབང་གིས་མཚོན་སྡོམ་པ་གསུམ་ཀ་གནང༌། ",
            "མཁན་ཆེན་བླ་མ་རིན་པོ་ཆེར་ཉེ་བརྒྱུད་དུ་བཞུགས་པའི་ཐར་མདོའི་ལྗགས་ལུང༌། ",
            "གཞན་ཡང་ཇོ་ལུགས་སྒྲོལ་དཀར། ",
            "མངའ་རིས་ཚུལ་ཁྲིམས་བཟང་པོའི་ཡི་གེ་དྲུག་པའི་རིགས་།",
            ""
        ],
        null,
        null,
        null,
        null,
        null,
        null,
        [
            "གདམས་ངག་རིན་པོ་ཆེའི་མཛོད་ཀྱི་དབང་ཁྲིད་ལུང་བཅས་ཞིབ་རྒྱས། ",
            "ཀ་ཚང་རྒྱལ་བ་རྒྱ་མཚོའི་དབང་ཆེན། ",
            "མགོན་པོ་འཁོར་ལྔ་ཡོངས་རྫོགས་ཀྱི་དབང་བཅས་ཐོབ་ཅིང་",
            "ཐུན་མོང་མ་ཡིན་པའི་ཐུགས་བརྩེས་ཤིན་ཏུ་བསྐྱངས་པར་།",
            "ཟུར་མང་དྲུང་རིན་པོ་ཆེ་ཀརྨ་ཆོས་ཀྱི་ཉིན་བྱེད་ལས་",
            "ཀ་ཚང་བདེ་མཆོག་ལྷ་ལྔ། ",
            "ཀར་གླིང་ཞི་ཁྲོའི་དོན་དབང་སོགས་།",
            "ཁྱུང་པོ་བླ་མ་རིན་ཆེན་ལས་",
            "ཚེ་གསང་དོན་དབང༌། ",
            "རང་བྱུང་རྡོ་རྗེའི་སྙིང་གཏམ་ཚིག་གཅིག་གི་ཁྲིད་དང༌། ",
            "འདན་རྣམ་གླིང་བླ་མ་རིན་པོ་ཆེ་དམ་ཆོས་ལས་",
            "མར་མི་དྭགས་གསུམ་གྱི་བླ་སྒྲུབ་ཀྱི་དབང་ཁྲིད་ལུང་བཅས་དང༌། ",
            "སྤྱན་སྔ་བླ་མ་འཇམ་དབྱངས་གྲགས་པ་ལས་",
            "ལམ་རིམ་ཡེ་ཤེས་སྙིང་པོའི་བཤད་པ། ",
            "རྣལ་འབྱོར་དབང་ཕྱུག་དྲུང་ལམ་རྒྱལ་སྤྲུལ་རིན་པོ་ཆེ་ལས་",
            "མཉམ་མེད་དྭགས་པོའི་ཐར་རྒྱན་གྱི་ཁྲིད་ལུང༌། ",
            "མཁྱེན་བརྩེ་རིན་པོ་ཆེའི་གཤིན་རྗེ་ཐུགས་ཏིག །",
            "ནམ་སྙིང་ཚེ་སྒྲུབ་སོགས་དུ་མ་དང༌། ",
            "བླ་གྲོའི་མཁས་དབང་འགྱུར་མེད་རྣམ་རྒྱལ་ལས་",
            "མ་ཏིའི་འཇམ་དཀར། ",
            "དམ་པའི་སྨྲ་སེང༌། ",
            "བྲམ་ཟེ་ཕུར་བུའི་དབྱངས་ཅན་མའི་རྗེས་གནང་རྣམས་།",
            "གྲུབ་དབང་རྫོགས་ཆེན་ལྔ་པ་ཐུབ་བསྟན་ཆོས་ཀྱི་རྡོ་རྗེ་ལས་",
            "དཀོན་མཆོག་སྤྱི་འདུས་ཀྱི་ཚེ་དབང་ལན་དུ་མ་དང༌། ",
            "རྫོགས་ཆེན་མཁན་རིན་པོ་ཆེ་འཇིགས་མེད་པདྨ་བློ་གསལ་ལས་",
            "བླ་མ་ཡང་ཏིག་གི་དབང༌། ",
            "ཁྲིད་ལུང་།",
            "ཀློང་སྙིང་ཡང་གསང་བླ་སྒྲུབ་ཀྱི་དབང་དང༌། ",
            "སུམ་རྟགས་སི་ཏུའི་འགྲེལ་ཆེན་དང༌། ",
            "དབུ་མ་རྩ་བ་ཤེས་རབ། ",
            "དབུ་མ་འཇུག་པ། ",
            "སྡོམ་གསུམ་རྣམ་།",
            "འགྲེལ་ཆེན་དཔག་བསམ་སྙེ་མ། ",
            "མངོན་པ་མཛོད་རྣམས་ཞིབ་ཁྲིད་དུ་བསྩལ་ཞིང་",
            "ཐུགས་བརྩེས་ལྷག་པར་བསྐྱངས། ",
            "སྐུ་མྱ་ངན་ལས་འདས་ཁར་ཐུགས་དམ་ཕྱག་ཕྲེང༌། ",
            "སྐུ་སྟོད། བྱམས་ཆོས་སྡེ་ལྔ། དབུ་མ་རྩ་ཤེར། ཆོས་དབྱིངས་མཛོད་རྩ་འགྲེལ་བཅས་ཀྱི་ཕྱག་དཔེ་གནང༌། ",
            "ཞེ་ཆེན་རྒྱལ་ཚབ་རིན་པོ་ཆེ་འགྱུར་མེད་པདྨ་རྣམ་རྒྱལ་ལས་",
            "མཉམ་མེད་དྭགས་པོའི་དུས་ཆེན་སྟེང་སྲོལ་གཉིས་ཀྱི་བྱང་སྡོམ། ",
            "སྔ་འགྱུར་བཀའ་མ་སྒྱུ་འཕྲུལ་ཞི་།",
            ""
        ],
        null,
        null,
        null,
        null,
        null,
        [
            "གོང་སྨོས་ཀྱིས་མཚོན་དགེ་བའི་བཤེས་གཉེན་ཀུན་ལ་དག་སྣང་དང༌། ",
            "བཀའ་དྲིན་དྲན་པའི་བསྔགས་བརྗོད་གསོལ་འདེབས་ཡང་ཡང་།",
            "སྲི་ཞུ་མི་ཆུང་བ་རྩལ་སྤྲུགས་སུ་གནང༌། ",
            "ཞལ་གདམས་རྣམས་ཐུགས་ལ་བཟུང་ཞིང་",
            "ངོ་ལྐོག་མེད་པར་སྒྲུབ་གནང་མཛད་པ་སོགས་ལ་",
            "མདོ་རྒྱུད་ནས་འབྱུང་བ་དང་མཐུན་པར་།",
            "གཉིས་པ་ནི། ",
            "སངས་རྒྱས་མཉན་པ་ཉིད་",
            "སྤྲུལ་གཞི་རྒྱལ་ཚབ་བྱམས་མགོན་དུ་གྲགས་པ་དོན་ལ་གནས་པས་",
            "སྐུ་ཕྲེང་ཐམས་ཅད་བཙུན་པའི་ཚད་དུ་གྲགས་པ་ལྟར་",
            "དམ་པ་འདི་ཡང་འདུལ་ཁྲིམས་གཙང་མའི་ཀུན་སྤྱོད་འབའ་ཞིག་ལ་དགྱེས་ཤིང་",
            "ཡོན་བདག་གི་བསྔོས་ཤ་དང༌། ",
            "ཉ་སྟོང་བརྒྱད་གསུམ་ལ་ཤ་མི་བཞེས་པ་དང༌། ",
            "སྐུའི་ཉེར་སྤྱད། ",
            "མཛད་པ་ཐམས་ཅད་འདུལ་བ་དང་མཐུན་པ་ཁོ་ན་གནང༌། ",
            "སྔགས་ལ་ཁ་གཡར་བའི་",
            "དེང་སང་གི་སྤྱོད་པ་རྩིང་པོའི་རིགས་ལ་",
            "གཏན་ནས་ཐུགས་མི་མཉེས་པས་",
            "ཞལ་གདམས་གསུང་རྩོམ་ཕལ་ཆེར་གྱི་མཇུག་ཏུ་",
            "དབེན་པའི་ནགས་ཀྱི་ཤིང་དྲུང་ཞིག་ཏུ་",
            "དགེ་སློང་སྦྱངས་པའི་ཡོན་ཏན་ལ་གནས་པ་འབའ་ཞིག་ལ་སྨོན་པ་།",
            "གཞན་དག་ལའང་རང་རེ་ཐུབ་པའི་རྗེས་སུ་འཇུག་པ་རྣམས་",
            "ཚུལ་ཁྲིམས་གཙང་མ་རེ་བྱུང་ན་",
            "བསྟན་པའི་སྒོར་ཞུགས་པའི་སྙིང་པོ་འདི་ཁོ་ན་།",
            "རབ་ཏུ་བྱུང་བའི་གཏན་ཆུས་འདི་ཡིན་ཞེས་ཡང་ཡང་།",
            "ལྷག་པར་རྗེ་ཉིད་དགུང་གྲངས་བཅོ་བརྒྱད་སྐོར་",
            "ཡབ་གཞིས་སུ་བཞུགས་སྐབས་ཤིག་ཏུ་",
            "ཐོ་རེངས་ཁར་གཟིགས་སྣང་དུ། ",
            "མཁན་ཆེན་བཀྲ་ཤིས་འོད་ཟེར་དེ་ཉིད་",
            "ཕྲུག་གཟན་དམར་ཆེན་ཞིག་བཞེས་ཏེ་",
            ""
        ],
        null,
        null,
        [
            "རྒྱུད་ལུགས་འཇམ་དཔལ་ཞི་བ་རྣམས་",
            "རྩ་བའི་ཐུགས་དམ་བསྙེན་སྒྲུབ་ལན་གྲངས་དང་",
            "རྒྱུན་གྱི་ཉམས་བཞེས་ཆག་མེད་གནང༌། ",
            "གྲུབ་རྒྱལ་ཚེ་སྒྲུབ། ",
            "དུས་འཁོར་རྒྱུན་།",
            "རཏ་གླིང་ཡང་གསང་གུད་སྦས། ",
            "དུས་མཁྱེན་ཐུགས་དམ་ཀ་ཚང་བདེ་མཆོག་ལྷ་ལྔ། ",
            "བཀའ་བརྒྱུད་སྔགས་མཛོད་དུ་བཞུགས་པའི་རྭ་ལུགས་འཇིགས་བྱེད། ",
            "འཇམ་དཔལ་གསང་།",
            "མགོན་པོ་བེར་ཅན་སོགས་བཀའ་བརྒྱུད་རྒྱུད་སྡེའི་སྐོར་དང༌། ",
            "གུ་རུ་ཆོས་དབང་ཕུར་པ་ཡང་གསང་སྤུ་གྲི །",
            "རཏ་གླིང་ཕྱི་ནང་གི་སྒྲུབ་པ། ",
            "འཇམ་དཔལ་རྒྱུད་ལུགས་ཀྱི་སྒྲུབ་ཐབས་རྒྱས་པ་ལ་བསྟེན་པའི་བསྙེན་སྒྲུབ། ",
            "འཇམ་དཔལ་དམར་པོ་ལོངས་སྤྱོད་ཚེ་།",
            "རཏྣའི་ཕུར་པ་ཡང་གསང་བླ་།",
            "མི་ཕམ་རིན་པོ་ཆེའི་གསུང་བདུད་རྩིའི་འོད་ལྡན་གྱི་བཅུད་ལེན་སོགས་ལ་བརྟེན་།",
            "བསྙེན་བཟླས་རྒྱས་པར་གནང་བ་དང༌། ",
            "དཔལ་དུས་ཀྱི་འཁོར་ལོའི་བསྙེན་ཚད། ",
            "གཅོད་ཀྱི་ཚོགས་བརྒྱ་སོགས་དང༌། ",
            "དུས་རྟག་པར་ཡར་མར་གྱི་ཚེས་བཅུ་ལ་གུ་རུའི་ཐུགས་སྒྲུབ་གང་རུང་དང༌། ",
            "མཁའ་འགྲོ་གང་རུང་གི་སྒོ་ནས་",
            "ཚོགས་མཆོད་རྒྱས་པ། ",
            "ཉེར་དགུར་བཀའ་རྙིང་གི་ཆོས་སྲུང་རྣམས་ཀྱི་གསོལ་བསྐང༌། ",
            "ཚེས་བརྒྱད་ལ་སྨན་ཆོག་རྒྱས་བསྡུས་གང་།",
            ""
        ],
        [
            "བཅོ་ལྔ་གནམ་སྟོང་ལ་གསོ་སྦྱོང་དང༌། ",
            "བཤགས།",
            "མཆོད་འབུལ། ",
            "རྒྱུན་གྱི་ཞལ་འདོན། ",
            "ཤེར་ཕྱིན་སྡུད་པ་ཁྲི་ཚར་ལས་མི་ཉུང་བ་དང༌། ",
            "ཐུབ།",
            "ཀ་ཚང་སྔོན་འགྲོ །",
            "ཐུན་བཞི། ",
            "གྲུབ་མཐའ་རིས་མེད་ཀྱི་སྐྱེས་ཆེན་རྣམས་ཀྱི་གསོལ་འདེབས་སྨོན་ལམ། ",
            "རྗེ་ཉིད་ལ་བཀའ་དྲིན་ཆེ་བའི་བླ་མ་རྣམས་ཀྱི་གསོལ་འདེབས། ",
            "ཞབས་བརྟན། ",
            "སྔ་དགོང་དུས་སུ་ཆུ་།",
            "གསུར། ",
            "ལུས་སྦྱིན་བཅས་རྒྱས་པར་ཆག་མེད་དུ་གནང་།",
            "དེ་དག་གི་སྐབས་སུ་མཆོད་འབུལ་མར་མེ་གཙོར་གྱུར་པ་དང༌། ",
            "མཎྜལ། ཚོགས། གཏོར་མ་སོགས་རྒྱ་ཆེར་གནང་ཞིང་",
            "མཁན་ཆེན་བཀྲ་ཤིས་འོད་ཟེར། ",
            "འཇམ་མགོན་མི་ཕམ། ",
            "ཞེ་ཆེན་རྒྱལ་ཚབ། ",
            "བྱམས་མགོན་སི་ཏུ་རིན་པོ་ཆེ་སོགས་ལ་ལོ་བསྟར་སྐུ་མཆོད་ཚོགས་དང༌། ",
            "མཆོད་པ་བརྒྱ་རྩ་ལས་མི་ཉུང་བར་མཛད་ཅིང༌། ",
            "མཆོད་ཚོགས་ཀུན་སྡོམ་ཇོ་བོ་རྗེ་ལྷ་གཅིག་གིས་",
            "འཕགས་ཡུལ་གཙུག་ལག་ཁང་དུ་མཆོད་འབུལ་གནང་སྐབས་",
            "ལྷ་བཤོས་མི་ཚད་ཙམ་བརྒྱད་སྟོང་བཞེངས་པ་སོགས་ཀྱི་རྣམ་ཐར་བཞིན་བྱེད་དགོས་ཅེས། ",
            "བཀའ་གདམས་དགེ་བའི་བཤེས་གཉེན་རྣམས་ཀྱི་ཕྱག་བཞེས་ལྟར་རྒྱ་ཆེ་བ། ",
            "སྤུས་ནོམ་ལྡན་པ། ",
            "སེར་སྣ་དང་འབགས་བཙོག་གིས་མ་གོས་པར་",
            "གཙོ་བོར་ཕྱག་ལེན་དུ་བསྟར་བ་སོགས་",
            "སྒོམ་སྒྲུབ་ཀྱི་མཛད་པ་རྨད་དུ་བྱུང་བའོ།།",
            "གཞན་ཡང་བློ་སྦྱོང་དོན་བདུན་མ་དང༌། ",
            "ཕྱག་རྫོགས་ཀྱི་རྣལ་འབྱོར་ལ་རྟག་པར་ཐུགས་གཞོལ་བས་",
            "ཉམས་རྟོགས་ཀྱི་དྲོད་ཚད་མཐོན་པོར་འཁྲུངས་པ་འདྲ་།",
            ""
        ],
        null,
        [
            "གྲུབ་རྒྱལ་ཚེ་སྒྲུབ་ཀྱི་བསྙེན་པའི་",
            "སྐབས་མདུན་དཀྱིལ་བུམ་པའི་རྨ་བྱའི་",
            "སྒྲོ་ཐིག་གཅིག་འོད་ལྔའི་ཐིག་ལེར་གྱུར་བའི་",
            "ནང་ཚེ་དཔག་མེད་དམར་པོ་ཚོན་གང་བ་ཞིག་",
            "ཐོར་ཐུན་གྱི་རིང་བཞུགས་པ་མཇལ་བ་དང༌། ",
            "བདེ་མཆོག་གི་ལྗགས་བསྙེན་སྐབས་མནལ་ལམ་དུ་",
            "གཙུག་ལག་ཁང་ཆེན་པོ་ཞིག་གི་ནང་སོན་པས་",
            "སེང་ཁྲི་མཐོན་པོ་ཞིག་གི་རྩེར་ཆོས་རྗེ་ཀརྨ་པ་",
            "དུས་གསུམ་མཁྱེན་པ་ན་བཟའ་སྐུ་བེར་སེར་པོ་བཞེས་པ་དང༌། ",
            "ཕྱག་ཆོས་འཆད་ཀྱི་ཕྱག་སོར་ལྔ་ཡི་རྩེར་མེ་ཏོག་ཁ་དོག་ལྔ་",
            "བཀྲ་ལམ་མེར་གསལ་བ་མངོན་སུམ་ལྟ་བུར་",
            "གཟིགས་པས་མོས་གུས་ཚད་མེད་པ་འཁྲུངས་པས་ཕྱིར་",
            "ཉིན་དཔལ་ལྡན་དུས་གསུམ་མཁྱེན་པ་ལ་སྐུ་བསྟོད་ཞིག་།",
            "ཀརྨ་དགོན་གྱི་དུས་མཁྱེན་གསུང་བྱོན་དང་",
            "ཆེ་ཆུང་མཉམ་པའི་གསེར་ཟངས་ཀྱི་",
            "ཞལ་རས་དེ་ལས་འདྲ་བསྡུས་བྱས་པ་ཞིག་དང༌། ",
            "རྒྱལ་དབང་མཁའ་ཁྱབ་རྡོ་རྗེའི་ཕྱག་ཞབས་ཀྱི་",
            "རྗེས་ཅན་ལ་མནལ་ལམ་དང་མཐུན་པའི་",
            "ཞལ་ཐང་རྣམས་བཞེངས་པར་གནང༌། ",
            "རྒྱ་གར་གྱི་གྲོང་ཁྱེར་རྡོ་འཇོག་ཅེས་",
            "བྲག་རི་ཁོག་སྟོང་ལོགས་བཞིར་སྒོ་བཞི་ཡོད་པ་ཞིག་ཏུ་",
            "སྟོན་པ་ཐུབ་པའི་དབང་པོས་བཀའ་འགྱུར་གྱི་",
            "ལྗགས་ལུང་བསྩལ་བ་རེད་ཅེས་",
            "དགེ་སློང་མང་པོ་འདུས་ཤིང་ཚོགས་པ་།",
            "དགེ་སློང་སྐུ་བོང་ཤིན་ཏུ་རིང་པོ་ན་བཟའ་རྡོ་ཚོས་ཅན་ཞིག་བཞེངས་ཏེ་",
            "ཡན་ལག་བདུན་པ་ཞིག་ལ་ཁྲུས་གསོལ་བཅས་",
            "རྒྱས་པར་གསུངས་པ་སོགས་མནལ་ལམ་ངོ་མཚར་ཅན་བྱུང་གསུངས་ཀྱང་ཞིབ་པར་མ་།",
            "བསམ་ཡས་ཕེབས་སྐབས་གླིང་སྐོར་ལ་",
            "བརྐྱང་ཕྱག་མཛད་ནུབ་སྐུ་ངལ་གྱིས་",
            "མནལ་མཐུག་པོར་སོང་བ་དབུ་རྩེའི་ཇོ་བོ་བྱང་ཆུབ་ཆེན་པོའི་",
            "མདུན་གྱི་མཁན་སློབ་ཆོས་གསུམ་སྐུ་ཚབ་མདུན་ཕེབས་འདུག་པ་",
            "ཆོས་རྒྱལ་ཁྲི་སྲོང་གི་སྐུ་དེ་དངོས་སུ་གྱུར་པའི་",
            "ཕྱག་གིས་དབུ་ཡི་ལ་ཐོད་ཀྱི་རྩེའི་ནོར་བུ་དེ་བླངས་ནས་",
            "མདུན་གྱི་ས་གཞིར་དྲག་ཏུ་བརྒྱབས་པ་",
            "དུམ་བུར་འཐོར་བ་བར་སྣང་དུ་གུ་རུའི་",
            "སྐུ་ཚབ་ལྔ་ཁྲ་ཆེམ་མེར་གསལ་བར་མཚར་སྣང་སྐྱེས་པ་རྨིས་པས་",
            "རྒྱལ་པོ་པེ་ཧར་གྱི་ཆོ་འཕྲུལ་མིན་ན་",
            "ང་ཡང་གཏེར་སྟོན་ཞིག་ཡིན་འདྲ་ཞེས་",
            "ཞལ་རྩེད་དུ་གསུངས་པ་དང༌། ",
            "མཁན་ཆེན་བླ་མས་དགེ་ཚུལ་གྱི་བསླབ་པ་ཕོག་སྐབས་སྡོམ་རྟེན་དུ་གནང་བའི་",
            "ཐུབ་དབང་གི་སྐུ་རྒྱ་གར་ལི་མ་ཆུང་ངུ་ཞིག་ཡོད་པ་",
            "རྟག་པར་འབྲལ་སྤང་ཅན་དེའི་སྐུ་ལས་དངོས་སུ་བདུད་རྩི་བབ་པ་དང༌། ",
            "ཡང་རྫོགས་ཆེན་མཁན་རིན་པོ་ཆེ་འཇིགས་མེད་པདྨ་བློ་གསལ་དེ་ཉིད་",
            "ཐང་ཆེན་པོ་ཞིག་གི་དབུས་ཞལ་རས་ལ་དར་ཞིག་བཀབ་ནས་",
            "བཞུགས་འདུག་པ་མདུན་དུ་ཕེབས་པས་",
            "དར་བསལ་བས་ཐུགས་དགྱེས་ཚུལ་།",
            ""
        ],
        [
            "བསླབ་སྟོན་ཞལ་གདམས་མང་པོ་ཞིག་དང༌། ",
            "ཁྱད་པར་དེང་སང་དུས་སྙིགས་མ་ཡིན་པས་",
            "མི་ལ་ཡང་ཆགས་སྡང་གཉིས་ཀའི་ཕྱོགས་སུ་མ་ལྷུང་བ་ཀྱིས། ",
            "ས་འདིར་སྟན་ཆགས་ནས་།",
            "ཁྱེད་རང་ཚེ་སྨད་དུ་ཡེར་པ་ཟླ་བ་ཕུག་ཏུ་སྒྲུབ་པ་ཞིག་གྱིས། ",
            "ཚེ་ཡི་མཐར་ཤུག་པ་ཐར་ཐོར་སྐྱེས་པའི་",
            "རི་ཁྲོད་འདི་ཡིན་སྙམ་པ་ཞིག་འོང་བས་",
            "ཤི་ས་དེར་གྱིས་གསུངས་པ་རྨིགས་།",
            "ཕྱིས་སུ་གུས་བོད་དུ་འོང་སྐབས་",
            "ཕྲན་ད་ཡེར་པར་སླེབ་མི་།",
            "དབུ་སྐྲ་བུབས་གཅིག །",
            "ཚེམས་གཅིག་བཅས་བསྐུར་ནས་",
            "ཁྱོད་ནས་སྐྲ་འདི་གནས་དེར་།",
            "ཚེམས་སྒྲུབ་ཕུག་ཏུ་སྦོས་ཤིག་གསུངས་བཞིན་",
            "རྩ་གསུམ་གྱི་ཚོགས་སྐོང་ཁྲི་ལྷག་བཅས་བཀའ་བསྩལ་བཞིན་གྲུབ་།",
            ""
        ],
        [
            "ཡང་རྒྱལ་དབང་ཐམས་ཅད་མཁྱེན་པ་",
            "མཁའ་ཁྱབ་རྡོ་རྗེ་དགོངས་པ་རྫོགས་ནས་",
            "ཟླ་བ་གཅིག་ཙམ་མ་ལོན་པའི་སྐབས",
            "་ནམ་མཁའ་སྐུའི་འོད་ཀྱིས་ཁྱབ་པའི་དབྱིངས་སུ་",
            "སངས་རྒྱས་མཆོག་གི་སྤྲུལ་པའི་སྐུ་ཤཱཀྱའི་",
            "དབང་པོ་ལྟ་བུ་ཞིག་གི་སྟེང་ནས་",
            "མེ་ཏོག་གི་ཆར་སིལ་མར་བབ་པ་ཞིག་མཇལ། ",
            "སྐུའི་དྲུང་དུ་ཕེབས་ནས་གསོལ་བ་བཏབ་པས་",
            "ཞིང་ཁམས་དེའི་ས་གཞི་ཐམས་ཅད་རིན་པོ་ཆེ་",
            "བཻ་ཌཱུརྻ་འབའ་ཞིག་ལས་གྲུབ་པ་ཡིན་།",
            "ད་རེས་དག་པའི་ཞིང་ཁམས་སུ་སྐྱེ་ཐུབ་འདུག་སྙམ་",
            "ཤིན་ཏུ་ཉམས་དགའ་བར་གྱུར་པས་",
            "སངས་རྒྱས་དེ་ཉིད་རྒྱལ་དབང་མཁའ་ཁྱབ་རྡོ་རྗེ་ཞྭ་ནག་གསེར་མདངས་བཞེས་པ་ཞིག་ཏུ་གྱུར་སོང་བས་",
            "སྐྱབས་མགོན་རྡོ་རྗེ་འཆང་འདི་དགོངས་པ་རྫོགས་པས་",
            "ཞིང་ཁམས་འདི་གསར་དུ་བཀོད་པ་ཡིན་འདྲ་སྙམ་པ་དང༌། ",
            "ཞལ་ནས་བུ་ཁྱོད་ད་དུང་འགྲོ་དོན་མ་རྫོགས་པས་རེ་ཞིག་",
            "སླར་སོང་ཕྱིས་སུ་འདིར་འོང་ཆོག་གསུངས་བྱུང་བས་",
            "སེམས་སྐྱོ་དུང་ངོས་ཕྱིར་འགྲོས་ཀྱིས་ཅུང་ཟད་འོང་བ་དང་",
            "མདུན་ནས་མར་ཐེམ་སྐས་རྒྱ་ཆེན་པོ་ཞིག་འདུག་པ་ལ་",
            "སྐས་རེ་རེ་བཞིན་ཕྱིར་ནུད་ཀྱིས་བབ་པས་",
            "ལྷོ་བྲག་མར་པ་ནཱ་རོ་པ་གྲུབ་ཐོབ་ཕོ་མོས་བསྐོར་བའི་",
            "ཚོགས་གྲལ་ལས་བོད་དུ་བྱོན་ཚུལ་དེ་དྲན་ནས་",
            "སྐས་ཐེམ་རེར་ཕྱག་རེ་འཚལ་བཞིན་འོང་བས་",
            "ཕྱེད་ཙམ་སླེབ་པ་དང་མནལ་སད་སོང་གསུངས་ནས་ཞིང་",
            "དེའི་བཀོད་པ་ཞིག་ཕྱག་བྲིས་མཛད་དེ་",
            "ཕྲན་ལ་བསྩལ། ",
            "ཡང་དེ་རྗེས་ཞིག་ལ་མནལ་ལམ་དུ་",
            "ཐང་ཆེན་པོ་ཞིག་གི་དབུས་རྒྱ་མཚོ་ཆེན་པོ། ",
            "མཚོ་དེའི་དབུས་ན་བྲག་རི་ཡ་མཚན་པ་ཅན་ཞིག་འདུག་པའི་",
            "མཚོ་ཁར་ཕྱིན་པའི་འདི་བྱང་གནམ་མཚོ་རེད་།",
            ""
        ],
        null,
        null,
        [
            "ད་རྟེན་བཞེངས་ག་འདྲ་བྱེད་ཞུས་པས་",
            "མཁན་སློབ་ཆོས་གསུམ་གྱི་སྐུ་ཞིག་བཞེངས་གསུངས་པས་",
            "འཇམ་དབྱངས་མཁྱེན་བརྩེའི་དབང་པོའི་ཞལ་བཀོད་དང་མཐུན་པའི་",
            "སྐུ་ཤིན་ཏུ་སྒྲོས་གཙང་གསུམ་བཞེངས་པར་།",
            "གཞན་བྱམས་མགོན་སི་ཏུ་པདྨ་དབང་ཆེན་གྱི་འཁྲིས་སུ་",
            "ཡུན་རིང་བཅར་བའི་བག་ཆགས་ཀྱིས་ཡིན་པ་འདྲ་",
            "རྟག་པར་མནལ་ལམ་དུ་མཇལ་བ་དང༌། ",
            "ཞེ་ཆེན་རྒྱབ་ཚབ་རིན་པོ་ཆེ་སོགས་",
            "རང་གི་དད་མོས་ཆེ་བའི་བླ་མ་རྣམས་དང་མཇལ་ཚུལ་མང་དུ་།",
            "སྐུ་ཆུང་ངུའི་དུས་འབྲུ་ཁོག་ཏུ་ཕེབས་སྐབས་",
            "འབྲུའི་དགེ་བསྙེན་ཡིན་ནམ་སྙམ་པའི་",
            "ལྷ་གཡག་དཀར་པོ་ཆེན་པོ་ཞིག་",
            "དགེ་བསྙེན་གནས་པའི་རི་མདུན་དུ་ཕེབས་པ་དང་",
            "བསུ་བའི་ཚུལ་དུ་བྱུང་བ་གྲྭ་འཁོར་དང་བཅས་པས་མཐོང་བ་དང༌། ",
            "མཉན་པ་དགེ་ལེགས་རྒྱ་མཚོ་བདུད་རྩི་དིལ་ཁྲ་མོའི་རི་ཁྲོད་ནས་",
            "བན་ཆེན་དགོན་དུ་གདན་ས་འདེབས་ཕྱིར་",
            "ཕེབས་པའི་ཕྱག་ཕྱིར་འབྲང་བར་གྲགས་པའི་ཀླུ་རྒྱལ་སྟོབས་རྩལ་ཐོགས་མེད་རྟེན་མཁར་བཙུགས་པའི་སྐབས་",
            "ཆུ་མིག་གི་ནང་དུ་སྦྲུལ་དཀར་པོ་དམར་འོད་ཅན་མཁྱིད་གང་ལྷག་ཙམ་འདུག་པ་ཀུན་གྱིས་མཐོང་བ་དང༌། ",
            "བོད་དུ་ཕེབས་སྐབས་མར་ལམ་བསམ་གཏན་གང་བཟང་མདུན་དུ་",
            "སྒར་བཞུགས་པ་སྲོད་ལ་ཟླ་བ་ཤར་བ་དང་",
            "རྟ་གྲ་སེར་ཞིག་ཆིབས་དྲེལ་གྱི་ཁྲོད་དུ་བྱུང་བ་འབྲོག་སྡེ་གཞན་གྱི་རྟ་ཞིག་དེར་བྱུང་བ་རེད་སྙམ་ཡང་",
            "དེར་ཉིན་ཁ་ཤས་བསྡད་སྐབས་",
            "བདག་པོ་སུ་ཡང་མ་བྱུང་བས། ",
            "ཕྱིས་བན་ཆེན་གྲྭ་རྒན་རྣམས་ནས་",
            "མཉན་པ་སྐུ་ཕྲེང་བོད་ཏུ་གང་བྱོན་ལ་",
            "བསམ་གཏན་གང་བཟང་ནས་",
            "རྟ་རེ་ཕུལ་སྲོལ་ཡོད་ཟེར་བ་ལྟར་",
            "དེ་ཡིན་ངེས་ཅེས་གླེང་བ་།",
            "སྦྱིན་བདག་འབྲོག་པ་ཞིག་གི་འཁྲིས་སུ་",
            "བྲག་དིལ་དམར་པོ་ཞིག་འདུག་པ་འདིར་",
            "བཙན་གནས་པས་མི་ནོར་ལ་གནོད་པ་འབྱུང་འདུག་པས་",
            "ཐུགས་དམིགས་ཞུས་སྐབས། ",
            "བྲག་ལ་ཕྱག་ནས་གཏོར་བས་",
            "རིང་པོར་མ་ལོན་པ་བྲག་རི་ཞིག་པ་སོགས་",
            "གྲུབ་པའི་མཚན་མ་ཡིན་ནམ་སྙམ་པ་བྱུང་",
            "གསུངས་པ་སོགས་སྒྲོ་སྐུར་མེད་པར་བཀོད་པའོ།།",
            ""
        ],
        null,
        [
            "རླུང་སེམས་གཉིས་།",
            "ཆོས་གྲགས་རྒྱ་མཚོའི་ཚད་མ་སོགས་དཔལ་སྤུངས་སུ་",
            "བཀའ་བརྒྱུད་གོང་མའི་གསུང་པར་གསར་བཞེངས་ཐམས་ཅད་དང༌། ",
            "སི་ཏུ་པདྨ་ཉིན་བྱེད་ཀྱི་བཀའ་འབུམ། ",
            "རྒྱལ་ཚབ་རིན་པོ་ཆེའི་བཀའ་འབུམ་ཕལ་ཆེར། ",
            "ཞེ་ཆེན་རིན་པོ་ཆེའི་བཀའ་འབུམ། ",
            "བཀའ་གདམས་ཕ་ཆོས་སོགས་གྲུབ་མཐའ་རིས་མེད་ཀྱི་",
            "སྐྱེས་ཆེན་རྣམས་ཀྱི་གསུང་གཞུང་དང་",
            "སྒྲུབ་ཐབས་མན་ངག་གི་སྐོར་གང་ཡོད་རྣམས་པར་།",
            "ཡོན་ཏན་རིན་པོ་ཆེ་སྡུད་པ་དང༌། ",
            "སྨན་མདོ་རྒྱས་བསྡུས་གསེར་བྲིས། ",
            "དཔེ་རྒྱུན་དཀོན་རིགས་བྲིས་མ་གསར་བཞེངས་པུསྟི་བརྒྱ་ཕྲག་དང༌། ",
            "དྲི་མེད་རྣམ་གཉིས་ཀྱི་མཆོད་རྟེན་སྒྲུབ་།",
            "སྐུ་རྣམས་ཀྱི་གཟུངས། ",
            "རཏ་གླིང་ཚེ་སྒྲུབ་མི་ཕམ་རིན་པོ་ཆེས་ལྗགས་བསྒྲིགས་ཚང་མ། ",
            "ལྷ་བཙུན་རཏྣ་ཐོད་ཕྲེང་གི་ཚེ་དབང་ཆོ་ག་བཅས་སྤར་གསར་བཞེངས་དང༌། ",
            "རྔོག་ཞེ་སྡང་རྡོ་རྗེའི་བརྟག་གཉིས་འགྲེལ་པ་དང༌། ",
            "སངས་རྒྱས་མཉན་པ་བཀྲ་ཤིས་དཔལ་འབྱོར་གསུང་མགུར་བཅས་པར་",
            "བཞེངས་ཀྱིས་དཔལ་སྤུངས་གདན་སར་ཕུལ་བ་དང་",
            "སྐུ་གདུང་ཆ་བརྒྱད་བླུགས་མ་ཐོག་ཚད་སོགས་ཏེ་",
            "དེ་ཐམས་ཅད་ཀྱང་སྤུས་ནོམ་ཁྱད་དུ་",
            "གང་ཐོན་རྒྱ་གར་ལི་མ་ཁྱད་འཕགས་བཟོ་དབྱིབས་དང༌། ",
            "སྤྲུལ་པ་བཟོ་རིག་རྫུ་འཕྲུལ་གྱིས་ཕྱག་བསྐྲུན་རྒྱལ་མཆོག་ཆོས་དབྱིངས་རྡོ་རྗེ་དང༌། ",
            "འཇམ་མགོན་བསྟན་པའི་ཉིན་བྱེད་ཀྱི་",
            "ཕྱག་བཟོ་རྣམས་ལ་མ་ཕྱི་བྱས་པ་ལྟ་བུ་ཤ་སྟག་དང༌། ",
            "རྒྱུ་དངོས་གང་སྨར་ཆེད་དུ་བཏང་ཞིང་ལས་བྱེད་རྣམས་ཀྱི་",
            "ཡོན་དང་དངོས་པོས་ཡིད་ཚིམས་པ་ཁོ་ན་དང༌། ",
            "དཔལ་འབྱོར་སྒང་དུ་མཁན་ཆེན་བཀྲ་ཤིས་འོད་ཟེར་གྱི་འདས་མཆོད་ཕག་མོའི་སྒྲུབ་མཆོད། ",
            "བན་ཆེན་དགོན་དཔལ་ལྡན་ཕུན་ཚོགས་དར་རྒྱས་གླིང་དུ་སྨོན་ལམ་ཆེན་པོ་དང༌། ",
            "མཆོད་མེ་འབུམ་ཕྲག་གིས་མཚོན་པའི་མཆོད་པ་ཤིན་ཏུ་རྒྱས་པ་དང༌། ",
            "གཞན་ཡང་རྗེ་བཙུན་མར་པ་ཡབ་སྲས་ཀྱི་སྐུ་མཆོད་རས་འབུད། ",
            "མགོ་ཟླའི་དམར་ཕྱོགས་མ་མགོན་གྱི་བསྐང་མདོས་ཤིན་ཏུ་རྒྱས་པ། ",
            "གཙུག་ལག་ཁང་པར་དགེ་འདུན་འདུས་ཚོགས་དང་པོའི་སྐབས",
            "་གྲྭ་གྲངས་ཉེར་ལྔ་ལས་མི་ཉུང་བས་གཞི་གསུམ་གྱི་ཆོ་ག་གསར་།",
            "ཇོ་ལུགས་དུས་འཁོར་ལྷ་དགུ །",
            "འཇམ་མགོན་མི་ཕམ་རིན་པོ་ཆེ་སྐུ་མཆོད་སྨིན་གླིང་རྡོར་སེམས་སྒྲུབ་ཆེན་དང༌། ",
            "ཀུན་རིག །",
            "བཀའ་བརྒྱུད་སྔགས་མཛོད། ",
            "རྒྱལ་བ་རྒྱ་མཚོ། ",
            "ཤངས་ཆོས་བཅས་ཀྱི་སྒྲུབ་ཁང་ཁག་བཞིར་",
            "གྲྭ་དཔོན་གཡོག་བདུན་རེ་ཅན་གཙོར་འབྲོང་པ་བླ་མ་བསྟན་འཛིན་ཆོས་རྒྱལ་གྱིས་",
            "རྒྱུན་བཙུགས་པའི་འཕྲོ་རྗེ་ཉིད་ནས་བསྐྱངས་བ་དང༌། ",
            "ཐུགས་སྒྲུབ་བར་ཆད་ཀུན་།",
            "བླ་མ་ནོར་ལྷ། ",
            "བདུད་ཀྱི་གཤེད་ཆེན་རྣམས་དང༌། ",
            "ཟབ་བདུན་ཕུར་པའི་སྒྲུབ་ཆེན་ལན་ཁ་ཤས། ",
            "ཚེ་སྒྲུབ་གསང་འདུས་སྟོང་མཆོད་ལན་གྲངས་སོགས་ཀྱི་",
            "མཚོན་སྒྲུབ་མཆོད་སྐོར་དང༌། ",
            "བླ་བྲང་གི་སྒོ་བཤས་གཏན་།",
            ""
        ],
        [
            "རིས་མེད་བླ་སྤྲུལ་དགེ་འདུན་འདུས་པར་",
            "དུས་དང་རྒྱུན་གྱི་མཆོད་སྦྱིན་རྒྱ་གང་ཆེ་བཅས་མཛད་པས་",
            "དོན་གཉིས་ལྷུན་གྲུབ་ཀྱི་ཕྲིན་ལས་རྨད་དུ་བྱུང་པའོ།།",
            "གསུམ་པ་མཐའ་མའི་མཛད་པ་ཇི་ལྟར་བསྟན་པ་ནི། ",
            "དེ་ལྟར་དོན་གཉིས་ལྷུན་གྲུབ་ཀྱི་མཛད་པ་མཐར་ཕྱིན་ནས་",
            "དུས་ཀྱི་འགྱུར་བའི་དབང་གིས་",
            "དགུང་གྲངས་དོན་གཉིས་སྟེང་བོད་དབུས་གཙང་དང༌། ",
            "རྒྱལ་དབང་ཡིད་བཞིན་ནོར་བུའི་བཀའ་དྲིན་གྱིས་རྒྱ་གར་དུ་ཕེབས། ",
            "སྟོན་པ་ཐུབ་པའི་དབང་པོའི་མཛད་པ་བཅུའི་",
            "སྟོན་པའི་གནས་ཆེན་ཐམས་ཅད་ལ་ཕེབས། ",
            "བལ་ཡུལ་མཆོད་རྟེན་རྣམ་གསུམ། ",
            "ཡང་ལེ་ཤོད་ཀྱི་སྒྲུབ་ཕུག་སོགས་མཇལ། ",
            "གནས་དེ་རྣམས་སུ་ཕྱག་སྐོར་མཆོད་འབུལ་ཐུགས་ཚིམས་པར་མཛད་ནས་",
            "སྦས་ཡུལ་འབྲས་མོ་ལྗོངས་བཀྲ་ཤིས་ལྡིང་དུའང་ཕེབས། ",
            "མཐར་འབྲས་ལྗོངས་རུམ་བཏེགས་ཀརྨའི་ཆོས་སྒར་དུ་ཕེབས་པ་ནས་བཟུང༌། ",
            "རྒྱལ་བའི་དབང་པོ་མཆོག་དང་ཐུགས་སྣང་གཅིག་འདྲེས་ཡབ་སྲས་ལྟ་བུར་།",
            "དགོང་རེ་བཞིན་ལ་མཁྱེན་བརྩེ་རིན་པོ་ཆེའི་ལྟུང་བཤགས་ཆོ་ག་དང་འབྲེལ་བའི་སྐུ་ཕྱག་འཚལ་ཞིང་",
            "ནམ་གུང་མ་ཡོལ་བར་",
            "གཅིག་པུར་སྦས་པའི་ཚུལ་གྱིས་སྒྲིབ་སྦྱོང་ཁོ་ན་"
        ],
        [
            "།",
            "ཞལ་ནས་ཕྲན་ན་ཚོད་ནི་རྒས། ",
            "ཤི་གསོན་གྱི་དཀོར་ནི་།",
            "མིང་ནི་།",
            "ཡོན་ཏན་ནི་།",
            "ད་འཆི་བ་འདི་མགྱོགས་པོ་ཡོང་ན་སྙམ་",
            "ད་ལྟ་ནས་དཀོར་གྱི་སྒྲིབ་སྦྱོང་།",
            "རྟེན་འདི་མ་བོར་ཚེ་",
            "གཉེན་པོ་སྟོབས་བཞིའི་སྒོ་ནས་",
            "བཤགས་སྦྱང་ལ་"
        ],
        [
            "འབད་ན་",
            "སྡིག་ལྟུང་རི་བོ་ཙམ་ཡོད་ཀྱང་",
            "དག་པ་སྡིག་པའི་ཡོན་ཏན་ཡིན་སོགས་རྟག་པར་།",
            "ཆུ་སྟག་ཟླ་བ་དང་པོའི་ནང་སྐུ་ཁམས་ཅུང་མི་བདེ་བ་དང༌། ",
            "མགུལ་གློ་ཅུང་ཟད་བཞེས་པ་ལྟ་བུའི་བསྙུན་ཚུལ་།",
            "སྤྱིར་རྒྱ་གར་དུ་ཕེབས་ནས་སྔར་དུས་ཡིན་ན་",
            "བསྟན་དགྲ་ལ་དམིགས་པའི་ཆོས་སྐྱོང་གི་",
            "དྲག་བསྐུལ་སོགས་བྱེད་ཀྱི་ཡོད་ཀྱང༌། ",
            "ཕྲན་ནི་ནུས་པ་མེད་ཅིང་",
            "ལྟ་དགོངས་དམན་པ་དེ་རིགས་བསམ་ངན་དུ་།",
            "ད་ནི་བྱམས་དང་སྙིང་རྗེ་ལ་བློ་སྦྱོང་གི་།",
            ""
        ],
        [
            "ཕ་ཡུལ། ",
            "དགོན་སྡེ། ",
            "བླ་བྲང་སོགས་དང་རྒྱ་མིས་ཁ་འཕྲལ་བ་ལ་སེམས་ཕམ་ཅི་ཡང་མི་།",
            "དེ་རིགས་མེད་པ་ཁོ་རང་གི་བཀའ་དྲིན་རེད་པས་",
            "མི་ཚེ་དཀོར་ནག་ལ་མི་སྐྱེལ་བ་དབེན་ཁྲོད་ཞིག་ཏུ་",
            "ཆོས་གོས་རྣམ་གསུམ་ལས་གསོག་འཇོག་མེད་པའི་",
            "བྱ་བཏང་བཀའ་བརྒྱུད་གོང་མ་བཞིན་བྱུང་ན་",
            "སྙམ་པའི་རེ་བ་མི་ཚེ་གཅིག་ལ་ཡོད་པ་",
            "དེ་འགྲུབ་འདུག་སྙམ་སྟེ་དགའ་སྤྲོ་དང་",
            "བློ་བདེའི་ངང་ཡོད་སོགས་གསུང་པས་མཚོན། ",
            "རྒྱལ་དབང་ཡིད་ནོར་མདུན་དགོངས་ཞུ་ཕེབས་ཁར་",
            "རུམ་བཏེགས་ཀྱི་གཙུག་ལག་ཁང་དུ་རྟེན་མཇལ་གནང་སྐབས་",
            "ད་ནི་སྟོན་པའི་སྐུ་བརྙན་འདི་ཡང་ཨི་འཇལ་མི་ཤེས་གསུངས་ཏེ་",
            "བསང་དུ་ཕེབས། ",
            "དེ་ནས་བཟུང་སྔར་དང་མི་འདྲ་བར་",
            "ཞལ་རྩེད་དང་བཞད་མོ་ཁོ་ན་མཛད་པ་ཞིག་།",
            ""
        ],
        [
            "དེ་སྐབས་རྒྱལ་དབང་ཡིད་བཞིན་ནོར་བུས་",
            "རུམ་བཏེགས་ཆོས་སྒར་དུ་",
            "དབྱར་གནས་ཐོག་མར་འཛུགས་བཞེད་ཀྱིས། ",
            "གཎྜི་གསར་བཟོའི་དབྱིབས་སོགས་",
            "གཞུང་མཐུན་དགོས་ཚུལ་ཕེབས་འཕྲལ་ཐུགས་མཉེས་པའི་",
            "རྣམ་འགྱུར་དཔག་མེད་དང་འབྲེལ་ཞབས་བརྟན་བསྔགས་བརྗོད་ཀྱི་",
            "ཚིགས་སུ་བཅད་པ་ཞིག་འབུལ་བར་།",
            "དེ་ནས་ཁོང་གི་བསྙུན་ཁམས་ཕྱིར་",
            "འཁྲུགས་པར་བརྟེན་རྒྱལ་དབང་མཆོག་གི་",
            "བཀའ་བསྟུན་སྒང་ཏོག་སྨན་ཁང་དུ་ཕེབས། ",
            "སྨན་སྦྱོར་འཕྲོད་རྟེན་སོགས་གང་ཟབ་གནང༌། ",
            "བྱམས་མགོན་སི་ཏུ་རིན་པོ་ཆེས་གྲུབ་རྒྱལ་ཚེ་དབང་ཞིག་གནང༌། ",
            "རྒྱལ་སྟོན་སྤྲུལ་སྐུ། ",
            "སི་ཏུའི་མཛོད་བླ་ཅོ་ག་སོགས་ནས་ལོ་ཤས་བཞུགས་དགོས་ཀྱི་",
            "བརྟན་བཞུགས་ཕུལ་ཡང་ཞལ་གྱིས་མ་བཞེས་ཤིང༌། ",
            "བྱམས་མགོན་སི་ཏུ་པདྨ་དོན་ཡོད་",
            "ཁྱེད་དྷརྨཱ་ཀ་རའི་མཛད་སྤྱོད་ལྷུར་བཞེས་ཐོག །",
            "རྒྱལ་དབང་ཡིད་བཞིན་ནོར་བུ་རིག་པའི་རྡོ་རྗེ་དང་དགོངས་བསྟུན་གྱིས། ",
            "གདམས་ཟབ་ཀུན་བུམ་པ་གང་བྱོའི་ཚུལ་གྱིས་གསན་།",
            "སྔར་བཞིན་དོན་བརྒྱུད་ཡིད་བཞིན་ནོར་བུའི་",
            "ཕྲེང་བ་བར་མ་ཆད་པར་མཛོད་དང་དེ་ལས་ལྷག་པ་གང་ཡང་།",
            "དད་སློབ་ཀུན་ནས་ཀྱང་དེ་བཞིན་ཞབས་ཞུས་",
            "མཛད་དགོས་ཚུལ་གྱི་བསླབ་བྱ་རྒྱ་ཆེར་གནང༌། ",
            "དེ་སྐབས་ཤིག་ཏུ་རྒྱལ་དབང་མཆོག་གི་ཆོས་ཀྱི་སེང་ཁྲི་གསར་པར་",
            "ཞབས་སོར་འཁོད་པའི་རྟེན་འབྱུང་གི་",
            "མདུན་མཇལ་དར་དཀར་གཙང་དང༌། ",
            "གངས་ཅན་ལྗོངས་སུ་ལུང་རྟོགས་ཀྱི་",
            "བསྟན་པ་ཉམས་དམའ་བར་གྱུར་པའི་སྐབས་འདིར། ",
            "དེང་གི་རྟེན་འབྲེལ་ལས་ཆེ་བ་ཡོང་མ་།",
            "དེ་བཞིན་ཡིད་བཞིན་ནོར་བུ་སྐུ་ཚེ་ཞབས་པད་བརྟན་ཅིང་",
            "མཛད་ཕྲིན་རྒྱས་པའི་ཐུགས་བསྐྱེད་གནང་གྲུབ་ཞུ་དང༌། ",
            "རྒན་པོས་ཀྱང་དེ་བཞིན་སྨོན་ལམ་ཞུ་ཡོང་ཞེས་ཞུ་འཕྲིན་།",
            "སྐབས་འགར་བསྙུན་ཁམས་ཤིན་དུ་དྭངས་ཏེ་དགྱེས་བཞིན་།",
            ""
        ],
        [
            "ཉིན་གཅིག་སྨན་ཁང་འདིར་",
            "ཉིན་མཚན་མེད་པར་སྒོ་ཕྱེ་ཞིང་འགྲོ་མཁན་ཞིག་འདུག་པས། ",
            "ཀུན་རིག་གི་སྒོ་ནས་ཁྲུས་དང་སྦྱང་བ་ཞིག་།",
            "དེ་ནུབ་དམར་གསུར་ཞིག་གཏོང་དགོས་གསུངས་པ་བཞིན་།",
            "མི་རིང་བར་རྒན་པོ་ན་ཚོད་སྨིན་སྟབས་ཟ་མ་གཏན་ནས་",
            "མི་ཞུ་བའི་ཉེན་འདུག་གསུངས་ཏེ་",
            "ཉིན་མོར་འོ་མ་དཀར་ཡོལ་གསུམ་རེ་ལས་",
            "གཞན་གང་ཡང་མ་བཞེས་ནས་",
            "ཉིན་མཚན་དྲུག་ལ་།",
            "ཆུ་སྟག་ཟླ་བ་དགུ་པའི་ཚེས་བཅུ་བཞི་ཉིན་ཐུགས་ཉམས་འུར་།",
            ""
        ],
        [
            "ད་ནི་རྒན་པོ་འཆི་གྲབས་བྱ་རན། ",
            "མདང་རྨི་ལམ་དུ་རྒྱལ་དབང་མཁའ་ཁྱབ་རྡོ་རྗེ་དང༌། ",
            "བྱམས་མགོན་པདྨ་དབང་ཆེན་ཟུང་མཇལ་ཏེ་",
            "ད་ནི་ཁྱོད་འདི་རུ་མ་འདུག་པར་",
            "ང་ཡི་གན་དུ་ཡོང་རན་པ་ཡིན་པས་ཤོག་ཅིག་གསུངས་ཤིང༌། ",
            "སྤྱན་ནམ་མཁར་གཟིགས་ནས་",
            "བརྡ་ཆོས་མང་དུ་།",
            "རང་གིས་ཀྱང་ཐུགས་ཡིད་བསྲེས་ཏེ་",
            "རང་གི་རྣམ་པར་ཤེས་པ་ནི་བླ་མའི་ཐུགས་ཀར་འཕོ་།",
            "ད་ནི་སྨན་ཁང་དུ་མི་།",
            "གཞན་དུ་འགྲོ་དགོས་ཞེས་།",
            "དེ་འཕྲལ་སྒར་མཛོད་དམ་ཡོངས་ཀྱང་ཕེབས། ",
            "དེས་གཙོས་བན་ཆེན་བསྟན་སྤྲུལ་རིན་པོ་ཆེ་སོགས་ནས་",
            "རུམ་བཏེགས་སུ་ཕེབས་བསྐུལ་དང་།",
            ""
        ],
        [
            "ཕེབས་བསུ་སོགས་གོ་སྒྲིག་།",
            "སྒར་མཛོད་ནས་མཇལ་དར་ཕུལ་བ་ཕྱིར་བསྩལ་།",
            "ཁྱེད་རྒྱལ་དབང་མཁའ་ཁྱབ་རྡོ་རྗེའི་དུས་ནས་",
            "ཞབས་ཏོག་ཞུས་པའི་མི་།",
            "བླ་མ་དང་སོ་སྐྱེ་མི་འདྲ་བས། ",
            "དགོངས་ཚོད་དང་བསྟུན་པའི་",
            "ཞབས་ཏོག་སྒྲུབ་པར་མཛོད་ཅེས་ཞལ་ཏ་གནང༌། ",
            "ཕེབས་ལམ་།",
            "སངས་རྒྱས་བཅོམ་ལྡན་འདས་རྡོ་རྗེ་གདན་ནས་",
            "བྱམས་པ་ཆེན་པོའི་ཏིང་འཛིན་གྱིས་",
            "བདུད་སྡེ་ཐམས་ཅད་བཏུལ་ཏེ་",
            "མངོན་པར་རྫོགས་པར་སངས་རྒྱས་པ་བཞིན་བདག་གིས་",
            "བྱམས་པའི་ཏིང་ངེ་འཛིན་གྱི་ནུས་པས་",
            "ནད་མུག་མཚོན་བསྐལ་ཞི་བའི་བདེན་སྨོན་བགྱིད་པ་ཡིན་ཞེས་དང༌། ",
            "སྐུ་ངལ་གསོའི་སྐབས་ཤིག་འདིར་ཙནྡན་གྱི་",
            "སྡོང་པོ་ཆེན་པོ་ཞིག་གི་རྩེར་སངས་རྒྱས་སྟོང་བཞུགས་པ་ཞིག་མཇལ་།",
            "ཡང་ངན་སོང་གི་གནས་རིས་རྣམས་སུ་སེམས་ཅན་རྣམས་",
            "སྐྱེས་པ་མཐོང་ཞིང་བདག་གིས་དེ་དག་ལ་ཕན་ཐོག་པ་འདུག་ཀྱང་།",
            ""
        ],
        [
            "རྒྱལ་དབང་རིན་པོ་ཆེའི་གསེར་ཞལ་ཐོག་མར་",
            "མཇལ་སྐབས་ཕྱག་མཛུབ་ཤར་གྱི་",
            "ནམ་མཁའི་སྤྲིན་དཀར་ལ་གཏད་དེ་བརྡ་ཆོས་ཤིག་།",
            "དེ་ནས་རུམ་བཏེགས་སུ་ཡོད་པའི་",
            "མཆོག་དམན་ཀུན་གྱིས་མཇལ་ཁ་ཞུས་ཏེ་",
            "སྐྱབས་སྨོན་ཐུགས་གཏད་གནང༌། ",
            "རྗེ་བརྒྱད་པའི་ཕྱག་བཟོ་རྡོ་སྐུ་ཆེན་མོ། ",
            "རྗེ་ཉིད་ལ་མཁན་ཆེན་བཀྲ་ཤིས་འོད་ཟེར་གྱི་བསྩལ་བའི་སྟོན་པའི་སྐུ་བརྙན། ",
            "རྗེ་བརྒྱད་པའི་ཕྱག་བླུགས་དུས་གསུམ་མཁྱེན་པའི་འདྲ་སྐུ་སོགས་",
            "སྣོད་གཅིག་ཏུ་བཀོད་པའི་མདུན་རྗེ་ཉིད་གཅིག་པུར་ཚུ་ཚོད་གཉིས་ཙམ་དུ་།",
            "ཚེས་བཅོ་ལྔའི་ཐོ་རེངས་སྐུ་ལུས་དེ་དྲང་པོར་ཞོག་དང་",
            "གསུངས་པ་བཞིན་བྱས་པའི་མོད་",
            "གསོ་སྦྱོང་གི་གཎྜིའི་སྒྲ་བསྐུལ་བ་གསན་པས་",
            "ཐུགས་ཤིན་ཏུ་དགྱེས་པའི་སྒོ་།",
            "ཁོ་བོ་རྒན་པོ་ད་ནི་འཆི་རན་པ་།",
            "དེ་ཡང་ཇི་སྐད་དུ། ",
            "ཆོས་སེམས་ཨ་མའི་མངལ་ནས་སྐྱེས།།",
            ""
        ],
        [
            "སྐྱེས་མ་ཐག་ཏུ་འཆི་ཆོས་དྲན།།",
            "ཞེས་གསུངས་པ་བཞིན། ",
            "ཆོས་སེམས་ནི་བྱིས་པ་ཆུང་ངུའི་དུས་ནས་།",
            "མཁན་ཆེན་ཐམས་ཅད་མཁྱེན་པ་ཀརྨ་བཀྲ་ཤིས་འོད་ཟེར་དང༌། ",
            "བྱམས་མགོན་རྡོ་རྗེ་འཆང་པདྨ་དབང་ཆེན་ཟུང་གི་བཀའ་དྲིན་གྱིས་",
            "དགེ་ཚུལ་སློང་གི་སྡོམ་པ་ནི་།",
            "ཐོབ་བཞིན་འཆི་བ་འདི་ཁོ་ན་བསམས་ནས་",
            "ཕམ་པ་བཞི་དང༌། ",
            "ལྷག་མ་བཅུ་གསུམ་གྱིས་དྲན་པས་",
            "ཟིན་ངང་དུ་མ་གོས། ",
            "ཉེས་ལྟུང་གི་ཚོགས་ལ་བཤགས་པ་ཉིན་རེ་ཕུལ་བས་",
            "ད་ནི་མཐར་ཕྱིན་།",
            "སྒྲུབ་པ་དང་ཉམས་ལེན་གྱི་ལག་རྗེས་ཀྱང་འདི་ཁོ་ན་།",
            ""
        ],
        [
            "ཁྱེད་རྣམས་ཀྱིས་ཀྱང་འདི་བཞིན་བྱས་ན་",
            "འཆི་བ་འདི་སླེབས་ཚེ་སེམས་སྐྱིད་པོ་ཞིག་འབྱུང་རྒྱུ་ཡོད་ཅེས་།",
            "རྒྱལ་དབང་མཆོག་གིས་གྲུབ་རྒྱལ་ཚེ་དབང་ཞིག་བསྩལ་ཏེ་",
            "ལོ་ཤས་བཞུགས་དགོས་པའི་བསྐུལ་མ་གནང་སྐབས། ",
            "སངས་རྒྱས་ཀརྨ་པ་ཆེན་པོ་ཞེས་མཚན་དང་",
            "དོན་མཐུན་པའི་ངེས་ཤེས་ཁྱད་པར་ཅན་",
            "བན་རྒན་འཆི་ཁར་རྙེད་པས་",
            "བོད་ཡུལ་བསྟན་འགྲོའི་རྒུད་པ་མྱུར་དུ་སེལ་བ་དང༌། ",
            "བསྟན་པ་རྒྱས་ལ་",
            "བསྟན་འཛིན་རྣམས་ཞབས་པད་བརྟན་པ་གལ་ཆེ། ",
            "༧གོང་ས་ལྷ་མིའི་རྣམ་འདྲེན་དབུས་རྒྱལ་དབང་མཆོག་སོགས་བཀའ་བརྒྱུད། ",
            "རྒྱལ་བ་ཡབ་སྲས། ",
            "ས་སྐྱ་བདག་ཆེན། ",
            "སྙིང་མའི་རིག་འཛིན་ཁྱད་འཕགས་རྣམས་ཞབས་པད་བརྟན་པའི་ཐུགས་སྨོན་ཞུས་དང༌། ",
            "བན་རྒན་བསྡད་མ་བསྡད་ཅི་ཡང་མི་འདུག་།",
            "རྒྱལ་དབང་རིན་པོ་ཆེས་ཁྱེད་རང་ལ་གཟིགས་སྣང་གང་བྱུང་གསུངས་པས། ",
            "ཁར་སང་ལམ་ནས་ཚུར་འོང་དུས་",
            "ནམ་མཁའི་ཁམས་གང་བར་རང་གི་རྩ་བའི་བླ་མ་བཞུགས་ཏེ་",
            "རང་ལ་ཐིམ་པས་རང་ཉིད་རྩ་བའི་",
            "ཡི་དམ་རྡོ་རྗེ་ཕག་མོའི་སྐུར་གྱུར་པའི་སྣང་བ་ཤར་།",
            "སྤྱིར་བཀའ་བརྒྱུད་ཀྱི་བསྟན་པ་",
            "རྗེ་བཙུན་མི་ལས་མི་དབུས་པ་སྟོན་པ་དང༌། ",
            "མི་མ་ཡིན་ཚེ་རིང་མས་འཛིན་པར་འདུག་གསུངས་པ་ལྟར། ",
            "མཉམ་མེད་དྭགས་པོའི་ཐུགས་སྲས་",
            "རྗེ་དུས་གསུམ་མཁྱེན་པའི་མཆོག་སྤྲུལ་ཉིད་བཞུགས་པས། ",
            "མི་མ་ཡིན་ཚེ་རིང་མ་ལ་ཕྲན་ནས་ཀྱང་",
            "ཡང་ཡང་བཅོལ་བཞིན་ལ་ཡིད་བཞིན་ནོར་བུས་ཀྱང་",
            "དེ་ལྟར་གནང་བར་ཞུ་སོགས། ",
            "མ་འོངས་བསྟན་དོན་སྐོར་སོགས་ཐུན་མིན་གྱི་ཞུ་བ་ཡང་ཡང་།",
            ""
        ],
        [
            "ཉིན་གཅིག་གཟིམ་ཁང་གི་ཕྱོགས་བཞིར་ཞལ་གྱུ་།",
            "ཕྱོགས་བཞི་ཀར་ལྟད་མོ་ཆེན་པོ་འདུག་པས་དེ་ལྟ་བ་ཡིན་།",
            "སྐབས་ཤིག་ཁོ་བོ་ལོ་འདིར་མི་འཆི་བ་།",
            "དུས་ཆེན་ཞིག་ལ་འཆི་བའི་སྨོན་ལམ་ཡོད་པས་",
            "སང་ཟླ་བ་དྲུག་པའི་ནང་དྭོགས་པ་ཅུང་།",
            "དེ་ལ་ཅི་འགྱུར་མ་།",
            "འོན་ཀྱང༌། ",
            "ནམ་ཞིག་འཆི་ངེས་ཡིན་པས་",
            "རྒན་པོར་འབྲེལ་ཐོག་གི་འགྲོ་བ་ཀུན་ལ་",
            "ཅུང་ཟད་རེ་ཕན་པའི་རེ་བ་ཡོད་པས་",
            "ཕྲན་ཤི་ནས་",
            ""
        ],
        [
            "ཞེ་དགུ་མ་རྫོགས་པར་བསྟན་དགའ་ཁྱོད་ཀྱིས་",
            "རྩ་བའི་བླ་མ་འདི་རྣམས་ཀྱི་མཚན་ལན་གསུམ་རེ་",
            "མ་བརྗེད་པར་བོས་ཤོག་དེ་ལས་གལ་ཆེ་བ་མེད་ཅེས། ",
            "རྒྱལ་དབང་བཅོ་ལྔ་པ་དང༌། ",
            "བྱམས་མགོན་པདྨ་དབང་ཆེན་སོགས་",
            "རྗེ་ཉིད་ཀྱི་རྩ་བའི་བླ་མ་རྣམས་ཀྱི་",
            "མཚན་ཐོ་བཀོད་པ་ཞིག་གནང༌། ",
            "བཀྲ་ཤིས་སྡིངས། ",
            "རྡོར་གླིང་སོགས་གནས་ཆེན་ཞིག་ལ་",
            "ཤེས་རབ་ཀྱི་རལ་གྲིས་བདག་འཛིན་གྱི་",
            "ཕུང་པོ་འདི་སྟོང་རོགས་གྱིས། ",
            "གནས་ལྔའི་རུས་པ་ཞིག་ལོངས་ལ་",
            "བན་ཆེན་འདྲ་སླེབས་ན་།",
            "མ་སླེབས་ན་མཚུར་ཕུར་མཉན་པ་གོང་མའི་",
            "དངུལ་གདུང་ཞིག་ཡོད་པས་དེའི་ནང་དུ་།",
            "གཞན་ཡང་ཁྱེད་རྣམས་ཚུལ་ཁྲིམས་ཀྱི་",
            "བསླབ་པ་མཐར་ཕྱིན་པ་དང༌། ",
            "ཕྱག་རྫོགས་ཀྱི་ཉམས་ལེན་སྙིང་པོ་ཆོས་ཐམས་ཅད་",
            "མཉམ་ཉིད་དུ་ཤེས་དགོས་སོགས་",
            "ཞལ་གདམས་ཤིག་གནང༌། ",
            "བན་ཆེན་བསྟན་སྤྲུལ་ནས་",
            "རྗེ་ཉིད་ཞིང་ཁམས་གཞན་དུ་ཕེབས་།",
            ""
        ],
        [
            "ཡང་སྲིད་བསྟན་འགྲོར་ཕན་ངེས་ཤིག་མྱུར་དུ་ཕེབས་པའི་ཞུ་བ་ཕུལ་བ་བཞིན་",
            "བསྟན་འགྲོའི་དོན་ཆེན་འགྲུབ་པའི་སྨོན་ལམ་དང་འབྲེལ་",
            "ཡང་སྲིད་ཕེབས་ཡོང་བའི་ཞལ་བཞེས་གནང༌། ",
            "ཚེས་ཉི་ཤུ་ཉིན། ",
            "སང་ཉིན་གཟའ་སྐར་གང་འདུག་གསུངས་སྐབས། ",
            "གཟའ་པ་སངས་སྐར་མ་འཕྲོད་སྦྱོར་སོགས་ལེགས་པོ་འདུག་ཞུས་།",
            "ཉེར་གཉིས་ཉིན་གཟའ་སྤེན་པ་རེད་།",
            "འདི་གཡང་གཟའ་ཡིན་།",
            "ཚེས་ཉེར་གཅིག་ཉིན་ཕྱེད་ཡོལ་མཚམས་ད་གསོལ་ཀ་འདོན་དགོས་གསུངས་ནས་རྒྱུན་ལྟར་།",
            "བསྙེན་པའི་ནང་མ་ནིང་གི་ཕྲིན་བཅོལ་ལན་གསུམ་མཛད་དེ་",
            "ཕྱག་ཤར་ཕྱོགས་ཀྱི་ནམ་མཁར་སྡིགས་མཛུབ་ཀྱིས་ལན་གསུམ་།",
            "བསྟན་སྤྲུལ་།",
            ""
        ],
        [
            "སམ་ཊ་ཁྱེར་ཤོག་གསུངས་ཏེ་",
            "ཕུལ་བའི་ངོས་སུ་འདི་ལྟར། ",
            "༈ ན་མོ་གུ་རུ་མངྒ་ལ་རསྨི་ཡེ། །",
            "ད་ནི། ",
            "སྨན་པའི་རྒྱལ་པོ་དངོས་སུ་བྱོན་གྱུར་ཀྱང༌། །",
            "ཚེ་ཡི་འཕེན་ཟད་སྲོག་ལ་མཐུད་དུ་མེད།།",
            "ཅེས་གསུངས་པ་ལྟར་དང༌། ",
            "མ་ཟད་སྲོག་གཅོད་ལས་ཁུར་སྨིན་པས་",
            "ཁྱོད་ལ་མྱ་ངན་གང་ཡང་།",
            "རང་གི་གྭའུ་ནང་",
            "བླ་མ་རྡོ་རྗེ་འཆང་རྣམས་ཀྱི་གདུང་རུས་དབུ་སྐྲ་སོགས་",
            "གསེར་སྲང་འབུམ་རི་བ་།",
            "དེ་རྗེས་མ་བན་ཆེན་དགོན་ལྷ་ཆེན་འདྲ་ཡོད་ན་ནང་རྟེན་།",
            "མེད་ན་"
        ],
        [
            "སྟོན་པའི་སྐུ་བརྙན་ཁྲུ་གང་ཙམ་ལ་",
            "སྒྲོས་གཙང་མ་ཅན་ཞིག་བཞེངས་པའི་ནང་བཞུགས་ན་",
            "བྱིན་རླབས་མི་ཆུང་བས་",
            "དེ་ལྟར་ཡིད་འཇོག་གྱིས་ཞེས་",
            "ཕྱག་བྲིས་གནང་སྟེ་བསྟན་སྤྲུལ་ལ་བསྩལ། ",
            "དེ་ནས་མི་ཕམ་རིན་པོ་ཆེའི་རྫོགས་ཆེན་གྱི་མན་ངག་དེ་ཞིབ་པར་།",
            "དེ་ནས་རྒྱལ་དབང་རིན་པོ་ཆེ་",
            "དེར་ཕེབས་ཕན་ཚུན་ཐུགས་སྣང་གཅིག་པའི་གསོལ་སྨོན་མཛད་ཅིང་",
            "ཡུན་རིང་བར་།",
            "ཉི་ནུབ་ཕྱི་ཆ་ཙམ་ལ་",
            "བདེ་བར་དགོངས་པ་ཆོས་དབྱིངས་སུ་ཐིམ་པའི་ཚུལ་བསྟན་།",
            "༈ འདས་རྗེས་ཀྱི་བྱ་བ་ཡང་བན་ཆེན་བསྟན་སྤྲུལ་རིན་པོ་ཆེ་དང༌། ",
            "ཞབས་འབྲིང་བ་བཀྲ་ཤིས་རྣམ་རྒྱལ་ཟུང་ནས་",
            ""
        ],
        [
            "བསམ་སྦྱོར་རྣམ་དག་གི་སྒོ་ནས་",
            "དགོངས་ཞག་སོ་སོར་བླ་སྤྲུལ་ཁག་གདན་ཞུས་དང་།",
            "རྒྱུད་སྡེ་རྒྱ་མཚོའི་མཆོད་ཆོག་གིས་",
            "མཚོན་ཚོགས་གསོག་རྒྱ་གང་ཆེར་།",
            "སྐུ་གདུང་ཞུགས་འབུལ་ཉིན་ཕྱོགས་བཞིར་",
            "རྒྱུད་སྡེ་བཞིའི་དཀྱིལ་འཁོར་ཞལ་ཕྱེ་ཞིང་",
            "བླ་གྲྭ་སུམ་ཅུ་སྐོར་ནས་བསྲེག་སྦྱོང་གི་ཆོ་ག་",
            "ཚད་ལྡན་གྱིས་མཐའ་རྒྱས་སུ་གྲུབ་པར་",
            "མཛད་པའི་ཉིན་གཅིག་གི་བསྙེན་བཀུར་མཆོད་རྫས་སོགས་",
            "རྒྱལ་དབང་དོན་གྱི་བདག་པོ་མཆོག་ནས་བདག་རྐྱེན་།",
            "འདི་སྐབས་འཇའ་སྤྲིན་གྱིས་ནམ་མཁའ་།",
            "ལྷག་པར་སྤུར་ཁང་ཐད་ནས་",
            "རྒྱལ་དབང་མཆོག་བཞུགས་པའི་གཟིམ་ཆུང་གི་",
            "ཐད་བར་འཇའ་སྤྲིན་དཀར་པོ་ལྭ་བ་བརྐྱང་པ་ལྟ་བུས་",
            "སྦྲེལ་བ་སོགས་ངོ་མཚར་བའི་ལྟས་ཅི་རིགས་པ་",
            "བྱུང་བ་བཅས་ལེགས་པར་།",
            ""
        ],
        [
            "དེ་མཚུངས་སྐུ་རུས་རྣམས་ཀྱང་",
            "འཐོར་ཟག་མེད་པར་བསྡུས་ནས་",
            "དངུལ་ཀྱི་བྱང་ཆུབ་མཆོད་རྟེན་ཐིག་ཚད་གཞུང་མཐུན་ལ་",
            "རྗེ་ཉིད་ཀྱི་གདུས་རུས་གཙོས་",
            "རིང་བསྲེལ་རྣམ་བཞི་གཙོ་བོར་གྱུར་པའི་",
            "ནང་རྟེན་ཁྱད་པར་ཅན་དུ་མ་དང་སྲོག་ཤིང་འཛུགས་།",
            "གཟུངས་ཞུགས་སྒྲུབ་འབུལ་བཅས་",
            "རྗེ་དབོན་རིན་པོ་ཆེ་ཀརྨ་གྲགས་པ་ཡོངས་འདུ་ནས་ཕྱག་བསྟར་གནང༌། ",
            "ཡེ་ཤེས་སེམས་དཔའ་ལྷ་གནས་ཀྱི་",
            "ཆོ་ག་རྡོ་རྗེ་ཕག་མོའི་སྒྲུབ་དཀྱིལ་ལ་བརྟེན་ནས་",
            "རྒྱལ་དབང་ཡིད་བཞིན་ནོར་བུ། ",
            "ཞྭ་དམར་མཆོག་སྤྲུལ་རིན་པོ་ཆེ་སོགས་",
            "མཁན་སྤྲུལ་རིག་པ་འཛིན་པའི་དགེ་འདུན་གྱི་སྡེས་རྒྱས་པར་མཛད་པའི་",
            "གདུང་རྟེན་གྱི་ཕྲ་ཚོམ་སོགས་རྒྱལ་དབང་མཆོག་ནས་",
            "ཕྱག་བསྩལ་གྱིས་སྤུས་ནོམ་ལྡན་པར་གྱུར་ཅིང་",
            "དཀར་ཆག་ཞིབ་པ་ཟུར་གསལ་ལྟར་སྲིད་ཞིའི་",
            "མཆོད་སྡོང་དུ་བཞུགས་སུ་གསོལ་བའོ།།",
            "སྨྲས་པ། ",
            "མངོན་སུམ་ཚད་མས་མཐོང་དང་ཐོས་པ་ཡི། །",
            "དམ་པའི་མཛད་སྤྱོད་སྒྲོ་དང་སྐུར་བའི་མཐར། །",
            "མ་ལྷུང་དྲང་པོར་བརྗོད་པའི་ངག་འདི་ཀོ །",
            "སྙིགས་དུས་བསྟན་འགྲོའི་རྒྱན་དུ་མཛེས་པར་སེམས། །",
            "བདག་ཀྱང་དེང་ནས་ཚེ་རབས་ཐམས་ཅད་དུ། །",
            "མཚུངས་མེད་དགེ་བའི་བཤེས་དེ"
        ],
        [
            "འི་མཆེད་གྱུར་།",
            "བྱང་ཆུབ་སྤྱོད་པ་རྒྱ་མཚོ་ལྷན་ཅིག་ཏུ། །",
            "སྤྱད་ནས་ཚོམ་བུ་གཅིག་ཏུ་གྲོལ་བར་།",
            "ཐུགས་རྗེའི་གཏེར་གཅིག་རྒྱལ་མཆོག་བཅུ་དྲུག་པ། །",
            "ཡབ་སྲས་གསང་གསུམ་རིན་ཆེན་ལྷུན་པོ་བརྟན།།",
            "སྒྲུབ་བརྒྱུད་བསྟན་པའི་ཆུ་གཏེར་རབ་འཕེལ་བས། །",
            "དགེ་ལེགས་དཔལ་གྱི་འབྱོར་བ་རྒྱས་གྱུར་།",
            "ཅེས་སྒྲུབ་བརྒྱུད་གྲུབ་བརྙེས་ཡོངས་ཀྱི་",
            "གཙོ་བོ་སངས་རྒྱས་མཉན་པ་སྐུ་ཕྲེང་དགུ་པ་ཉིད་",
            "རབ་རྒྱལ་དགེ་བྱེད་ཆུ་སྟག་ཐ་སྐར་ཟླ་བའི་དམར་ཕྱོགས་ཀྱི་",
            "དགའ་བ་གཉིས་པའི་ཉིན་དགོངས་པ་རྫོགས་ཁར་",
            "ཕྱི་ཡི་རྣམ་ཐར་རགས་རིམ་འདི་ཉིད",
            "་ཞལ་ཆེམས་ཀྱི་ཚུལ་དུ་ཕྱག་བྲིས་སུ་མཛད་ནས་",
            "བཞག་པ་ལ་ཞུ་བཅོས་དང༌། ",
            "ཞལ་བཀོད་དགོས་པ་རྣམས་ཁྱེད་ནས་",
            "འབྲི་བར་འོས་ཞེས་རྒྱལ་དབང་ཡིད་བཞིན་ནོར་བུ་མཆོག་གིས་བཀའ་བསྩལ་བ་དང༌། ",
            "བན་ཆེན་འབྲོང་པ་སྤྲུལ་སྐུ་རིན་པོ་ཆེ་དང༌། ",
            "བླ་མ་བློ་གྲོས་རབ་གསལ། ",
            "ཉེ་གནས་བཀྲ་ཤིས་རྣམ་རྒྱལ་བཅས་ནས་"
        ],
        [
            "ཀྱང་བསྐུལ་བ་ལྟར་",
            "རྗེ་དེ་ཉིད་ཀྱི་གཅུང་དུ་སྐྱེས་པ་བཀྲ་ཤིས་དཔལ་འབྱོར་དུ་འབོད་པའི་",
            "འཁོས་ཆུང་གྱི་ན་པས་བྲིས་པ་འདིས་ཀྱང་",
            "མཉམ་མེད་དྭགས་པོ་བཀའ་བརྒྱུད་ཀྱི་བསྟན་དང་བསྟན་འཛིན་འཕེལ་ཞིང་",
            "རྒྱས་པའི་རྒྱུར་གྱུར་ཅིག",
            ""
        ]
    ]
}