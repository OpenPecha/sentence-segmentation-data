{
    "version": "BO8372",
    "reviewed_text": [
        [
            "གཟི་མདངས་ཅན་དུ་འཁྲུངས་ཤིང་སྙིང་རྗེ་ལྡན་པར་འཁྲུངས། ",
            "འཇམ་དབྱངས་གྲགས་པས་།",
            "རྩོམ་པ་པོ་ཆེ་ཏཱན་བྷ་ག་ཏས་རྒྱ་གར་དུས་བབ་ལ་",
            "ཏཱ་ལའི་བླ་མ་མཆོག་དང་མཇལ་བའི་སྐོར་བྲིས་པ། ",
            "མུའུ་བྷེའི་ནི་ཁྲ་ཁྲ་ཟིང་ཟིང་གི་ལས་ཀའི་ཐོག་",
            "སྐད་གྲགས་ཡོད་པའི་གྲོང་ཁྱེར་ཞིག་།",
            "བཀྲག་མདངས་ལྡན་པའི་གློག་བརྙན་ཁྱབ་སྒྲོག་དང་། ",
            "མཛེས་སྡུག་ལྡན་པའི་ལེགས་སྐྱེས་འབུལ་བའི་དུས་སྟོན། ",
            "ཚོན་མདངས་རྣམ་པར་བཀྲ་བའི་གྱོན་གོས་དཔེ་གསར་",
            "སྟོན་མོ་བཅས་ལོ་ལྟར་ཚོགས་བཞིན་ཡོད་པས། ",
            "བྷོམ་བྷེ་དུས་བབ་ཀྱི་ཁྱབ་སྒྲོག་སྟེགས་བུ་ནི་ ",
            "“གཟི་མདངས་ཅན་དུ་སྐྱེས་པ་།",
            "མང་པོ་ཞིག་གིས་རྒྱས་སྤྲོས་ཆེ་བའི་གྲོང་ཁྱེར་འདིའི་ནང་དུ་",
            "ཆོས་ལུགས་ཀྱི་དབུ་ཁྲིད་ཅིག་གི་བྱ་བས་",
            "ཤུགས་རྐྱེན་ཐེབས་ཐུབ་བམ་དྲན་སྲིད་།",
            "ཏཱ་ལའི་བླ་མ་མཆོག་གི་ལས་འགུལ་ནི་ལོ་འདིའི་",
            "ལས་འགུལ་ལེགས་ཤོས་ཤིག་ཏུ་གྱུར་སོང་།",
            "གང་ལགས་ཤེ་ན་ལས་འགུལ་མང་པོ་ཞིག་གིས་",
            "ཡིད་སེམས་འགུག་ཐབས་བྱེད་མོད་",
            "ཡིད་དུ་འཐད་པ་ནི་རེ་གཉིས་ཙམ་མོ།། ",
            "ངས་པ་རི་ཊི་ཤ་ནཱན་དི་ལ་",
            "༸གོང་ས་ཏཱ་ལའི་བླ་མ་མཆོག་དང་ལྷན་དུ་ཚོགས་རྒྱུའི་",
            "འདུ་ཚོགས་དེར་བཅར་རྒྱུའི་མགྲོན་བསུ་ཁས་ལེན་ཞུས་རྗེས་",
            "གཉིད་མི་ཁུག་པའི་མཚན་མོ་འགའ་བསྐྱལ་དགོས་བྱུང་།",
            ""
        ],
        [
            "ཡིན་ཡང་༸གོང་ས་མཆོག་མཇལ་ཐེངས་ཤིག་",
            "ཁོ་བོའི་སེམས་འཚབ་རྣམས་གཙང་ཡལ་དུ་བུད་སོང་།",
            "ང་འཛམ་གླིང་གི་ཆོས་ལུགས་དབུ་ཁྲིད་ཅིག་དང་",
            "འཕྲོད་བཞིན་པའི་ཚོར་བ་མི་སྦྱིན་པར་",
            "རང་གི་གྲོགས་པོ་ཞིག་དང་",
            "ཐུག་བཞིན་པའི་སྣང་བ་སྦྱིན་བྱུང་། ",
            "ཡ་མཚན་པ་ཞིག་ལ་མི་གཞན་རྣམས་ལའང་",
            "ཚོར་སྣང་དེ་རང་བྱུང་འདུག",
            "གཅིག་བྱས་ན་དེའི་རྐྱེན་ཏཱ་ལའི་",
            "བླ་མ་མཆོག་གི་བྱིས་པ་ལྟ་བུའི་",
            "སྤྱོད་ཚུལ་ཡ་རབས་དེ་ཡིན་སྲིད་།",
            "ཡང་མིན་ན་ཁོང་གིས་འཕང་སྟེགས་མཐོ་བོ་",
            "ཞིག་གི་སྟེང་ནས་མི་རྣམས་ལ་",
            "གསུང་བཤད་མི་གནང་བར་ཁོ་ཚོ་དང་",
            "མཉམ་གཅིག་ཏུ་བསྡད་པ་དེས་ཡིན་སྲིད། ",
            "ཁོང་གིས་མཚར་གཏམ་གསུངས་སོང་ལ་",
            "དགོད་མོ་དགོད་གནང་སོང་བར་མ་ཟད། ",
            "ཁོང་རང་ཉིད་ “དཀྱུས་མ་མ་ཡིན་པ་",
            "གང་ཡང་མིན་”ཚུལ་གསུངས་སོང་།",
            ""
        ],
        [
            "ད་དུང་ཁོང་གིས་ཌེས་མཱོན་ད་ཊུ་ཊུས་",
            "ཁོང་ལ་རྙེད་བརྐོས་ཏེ་ཁོང་བསྟན་བཤིག་ཚ་བས་",
            "ཏཱ་ལའི་བླ་མ་འདྲ་བོ་མི་འདུག་ཅེས་",
            "གསུངས་མྱོང་བའི་སྐོར་ཡང་གསུངས་སོང་།",
            "ཁོང་གིས་རང་ཉིད་ཀྱིས་གང་ལེགས་པོ་",
            "མཐོང་བ་རྣམས་དང་མི་མང་གི་བློ་དང་",
            "བསྟུན་ནས་གསུངས་གནང་སོང་།",
            "ཆོས་ལུགས་མགོ་ཁྲིད་ཅིག་གིས་ཚན་རིག་གི་",
            "ཐབས་ལམ་ལ་རྒྱབ་སྐྱོར་བྱེད་པའམ་ ",
            "“བྱམས་པ་བྱེད་པར་ཆོས་པ་ཡིན་",
            "མི་དགོས”ཟེར་མཁན་བྱུང་མྱོང་ཡོང་ངམ། ",
            "ཏཱ་ལའི་བླ་མ་མཆོག་གི་གསུང་འཕྲིན་",
            "སྟབས་བདེ་ཤོས་ནི་འདི་ལྟར། ",
            "བྱམས་པ་བྱེད་པ་ནི་གཞན་ལ་",
            "སེམས་ཁུར་བྱས་པ་ལ་།",
            "གཞན་ལ་བྱམས་པ་སྒོམ་ན་ང་ཚོ་རང་ཉིད་",
            "སེམས་སྐྱིད་པོ་དང་ཞི་བར་འགྱུར་གྱིན་།",
            "བྱམས་པའི་སེམས་དེ་འགྲོ་བ་",
            "མི་ཙམ་ལ་མ་ཡིན་པར་",
            "དུད་འགྲོ་རྣམས་ལའང་ཁྱབ་ཐུབ་།",
            "ཆོས་ལུགས་མགོ་ཁྲིད་མང་པོས་",
            "སློབ་གསོ་གཏོང་གིན་ཡོད་།",
            ""
        ],
        [
            "༸གོང་ས་མཆོག་གི་བཀའ་སློབ་དེ་མུ་དང་བང་རིམ་ལྡན་ཤོས་ཤིག་ཏུ་འདུག",
            "ཁོང་གིས་ཆོས་བཤད་གནང་གི་མི་འདུག",
            "ཁོང་གིས་རང་ཉིད་ཀྱིས་གང་དགོངས་པ་རྣམས་གསུང་ཀྱིན་འདུག",
            "ཁོང་གིས་བདེ་སྐྱིད་ཀྱི་སྐོར་གསུང་དུས་ཁོང་གི་སྤྱན་ལས་བདེ་སྐྱིད་མཐོང་གི་འདུག",
            "དེ་བས་ཚོགས་ཞུགས་པ་ཚང་མ་ཡིད་སེམས་ཁུགས་ཏེ་གྲག་མེད་འགུལ་མེད་དུ་གྱུར་སོང་།",
            "ཁོང་དཀྱིལ་དཀྲུང་དུ་བཞུགས་ཀྱིན་མི་འདུག་ལ་མི་ཚོ་ལ་བཀའ་གཏོང་བ་སོགས་ཀྱང་གནང་གི་མི་འདུག",
            ""
        ],
        [
            "དུད་འགྲོ་ལ་སྙིང་རྗེ་སྒོམ་སྟངས་གསུང་དུས་ཀྱང་",
            "དུད་འགྲོ་ལས་བྱུང་བའི་ཅ་དངོས་ཡོངས་རྫོགས་",
            "དགག་དགོས་པ་དང་དཀར་ཟས་སྐྱོང་མཁན་གཙང་མར་",
            "འགྱུར་དགོས་པ་བཅས་གསུང་གིན་མི་འདུག",
            "ཁོང་གིས་",
            "“ཉ་བ་རྣམས་ལ་མཚོན་ན་འཚོ་བ་ཉ་ལ་བསྟེན་གྱིན་ཡོད་པ་",
            "རེད”གསུངས་སོང་།",
            "དོན་ངོ་མར་ཏཱ་ལའི་བླ་མ་ཁོང་ཉིད་ཀྱང་",
            "དཀར་ཟས་རྐྱང་པ་སྐྱོང་མཁན་ཞིག་མིན་ཞེས་",
            "དང་པོ་ནས་ཞལ་བཞེས་གནང་སོང་།",
            "ཁོང་གིས་དུད་འགྲོ་ལས་བྱུང་བའི་ཅ་དངོས་རྣམས་",
            "གང་ཐུབ་ཐུབ་ཉུང་དུ་གཏོང་བ་དང་",
            "མི་དགོས་པའི་རྩུབ་སྤྱོད་རྣམས་",
            "སྤང་དགོས་པའི་དགོངས་ཚུལ་འདོན་གྱིན་འདུག",
            "ཁ་ཡོད་ལག་ཡོད་ཀྱི་བྱ་བ་འདི་ལྟ་བུ་རྣམས་",
            "རླབས་ཆེན་དུ་འབོད་པའི་སྟོང་བཤད་དག་ལས་",
            "མི་མང་ལ་ཕན་ཐོགས་ཆེ་བ་འདུག་ལ་",
            ""
        ],
        [
            "འདི་ལྟ་བུས་འགྱུར་བ་མང་ཙམ་གཏོང་ཐུབ་ཀྱིན་འདུག",
            "རྨི་ལམ་བསྐྲུན་ཞིང་རྨི་ལམ་བཙོང་བ་དང་",
            "རྫུན་པ་དང་",
            "བཏང་སྙོམས་ཉིན་རེའི་འཚོ་བའི་ཆ་ཤས་སུ་འགྱུར་བཞིན་པའི་གྲོང་ཁྱེར་",
            "དེ་ལ་ཏཱ་ལའི་བླ་མ་མཆོག་ཕེབས་པ་ནི་རྨ་ཁ་གསོ་བའི་འབྱུག་སྣུམ་ལྟ་བུར་གྱུར་སོང་།",
            "ངལ་བ་ཁྱད་དུ་བསད་དེ་བྱམས་པ་དང་",
            "བརྩེ་བ་གླེང་བཞིན་པའི་སྐྱེས་བུ་ཞིག་གི་གསུང་སྐད་དེང་གི་དུས་སུའང་འཛམ་གླིང་ཁྱོན་ཡོངས་སུ་ཁྱབ་ཐུབ་པ་ནི་དགའ་འོས་པ་ཞིག་།",
            "ང་ཚོའི་གཡས་གཡོན་དུ་དྲང་བདེན་མ་ཡིན་པ་དང་སྡུག་རྩུབ་ཀྱིས་ཁེངས་ནའང་",
            "༸གོང་ས་མཆོག་ལྟ་བུའི་སྐྱེས་བུ་ཞིག་བཞུགས་ཡོད་པ་དང་། ",
            "མི་མང་ས་ཡ་མང་པོས་ཁོང་གི་གསུང་བརྩི་གིན་ཡོད་པ་དེ་ནི་དགའ་འོས་པ་ཞིག་ཅི་ལ་།",
            "ཁོང་གི་ཤུགས་རྐྱེན་དེས་ཅི་ཞིག་སྟོན་གྱིན་ཡོད་ཟེར་ན་",
            ""
        ],
        [
            "འཛམ་གླིང་འདི་སྡུག་རྩུབ་དང་། རྫུན་པ། བྱིངས་རྨུགས་ཅན་ཏུ་ཇི་ལྟར་འགྱུར་ཡང་",
            "མིའི་རིགས་ལ་ནམ་ཡང་རེ་བ་ཡོད་པ་སྟོན་པ་།",
            "༸གོང་ས་མཆོག་མུའུ་བྷེའི་རུ་ཕེབས་པ་ཙམ་དུ་མ་ཟད་",
            "མུའུ་བྷེའི་བྱིན་གྱིས་བརླབས་སོང་།",
            "མི་མང་པོ་ཞིག་གིས་ང་ཚོའི་གྲོང་ཁྱེར་དུ་ཞེ་སྡང་འདེབས་པར་བྱེད་།",
            "༸གོང་ས་མཆོག་ནི་བྱམས་པ་དང་བརྩེ་བའི་ས་བོན་སྐྲུན་མཁན་གྱི་སྐྱེས་བུ་ཉུང་ཤས་ཁྲོད་ཀྱི་གཅིག་།",
            "ང་ཚོས་ཞེ་སྡང་གི་རྩྭ་ལྡུམ་གཙང་ཕྱགས་བྱས་ཏེ་",
            "ཁོང་གིས་བཏབ་པའི་ས་བོན་དེ་ལ་འབྲས་བུ་སྨིན་པར་།",
            "ང་ཚོ་སྐྱེས་པ་ཉིད་ནས་ཁྲ་ཁྲ་ཟིང་ཟིང་ཅན་ཙམ་མིན་པར་",
            "སྐྱེས་པ་ཉིད་ནས་བྱམས་སྙིང་རྗེ་ཅན་ཞིག་།"
        ]
    ]
}