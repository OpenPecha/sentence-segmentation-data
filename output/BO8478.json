{
    "version": "BO8478",
    "reviewed_text": [
        [
            "ཕྱི་ལོ་ ༡༩༧༣ ལོའི་གསུམ་བཅུའི་དུས་དྲན་གྱི་གསུང་འཕྲིན། ",
            "འགྲེམ།",
            "ད་ལོའི་ཆུ་གླང་ལོ་འདི་བོད་རྗེའི་ཐོག་མ་གཉའ་ཁྲི་བཙན་པོ་བྱོན་ཏེ་",
            "བོད་རྒྱལ་ཁབ་ཀྱི་ཆབ་སྲིད་དབུ་བརྙེས་ནས་",
            "ལོ་ཉིས་སྟོང་ཆིག་བརྒྱ་འཁོར་བའི་ལོ་ཡིན་པ་དང༌། ",
            "ད་རིང་གི་དུས་ཚེས་འདི་བོད་རྒྱ་ཆེའི་མི་མང་ནས་",
            "ཕྱི་རྒྱལ་བཙན་འཛུལ་ལ་ངོ་རྒོལ་རང་དབང་སྒེར་ལངས་ཀྱི་",
            "ལས་འགུལ་བརྩམས་ནས་ལོ་བཅུ་བཞི་སོང་བའི་དུས་ཚེས་ཡིན་པས་",
            "དེ་གཉིས་ཀྱི་དྲན་གསོ་བྱེད་པ་དང་ཆབས་ཅིག",
            "ངེད་ནས་གཞིས་བྱེས་བོད་མི་རྣམས་ལ་",
            "ལྷག་བསམ་མཛའ་བརྩེས་དྲངས་པའི་འཚམས་འདྲི་ཞུ་རྒྱུ་།"
        ],
        [
            "བོད་རྒྱལ་ལོ་ཉིས་སྟོང་ཆིག་བརྒྱ་ཐམ་པ་",
            "སོང་རིང་གི་གནས་ལུགས་ཉུང་བསྡུས་ཤིག་བརྗོད་།",
            "བོད་རྗེ་ཁྲི་བདུན་དང༌། ",
            "སྟེང་གཉིས། ",
            "ལེགས་དྲུག ",
            "སྡེ་བརྒྱད། ",
            "བཙན་ལྔ་སྟེ་རྒྱལ་རབས་ཉེར་བརྒྱད་",
            "རིང་བོད་ཀྱི་སྤྱི་ཚོགས་དང༌། ",
            "ལག་རྩལ་ཤེས་རིག་གི་རྣམ་པ་",
            "ཁག་རིམ་བཞིན་འཕེལ་རྒྱས་བྱུང་ཞིང༌",
            "ཉེར་བརྒྱད་པ་ལྷ་ཐོ་རི་གཉའ་བཙན་སྐབས་",
            "དམ་པའི་ཆོས་ཀྱི་དབུ་གསར་དུ་བརྙེས། ",
            "སོ་གསུམ་པ་སྲོང་བཙན་སྒམ་པོ་དང༌། ",
            "སོ་བདུན་པ་ཁྲི་སྲོང་ལྡེ་།",
            "བཞི་བཅུ་པ་ཁྲི་རལ་པ་ཅན་བཅས་མེས་",
            "དབོན་རྣམ་གསུམ་གྱི་སྐུ་རིང་ལ་",
            "བོད་རྒྱལ་ཁབ་ཀྱི་ཆབ་སྲིད་སྟོབས་འབྱོར་",
            "མངའ་ཐང་ཕུན་སུམ་ཚོགས་པ་བྱུང་།",
            "དེ་ཡང་ཆོས་ཕྱོགས་།",
            "སངས་རྒྱས་ཀྱི་བཀའ་དང་དེའི་དགོངས་འགྲེལ་",
            "བསྟན་བཅོས་མང་པོ་བོད་སྐད་དུ་།",
            ""
        ],
        [
            "ལྷ་ཆོས་མི་ཆོས་ཀྱི་སྲོལ་བཟང་པོ་བཙུགས་ཏེ་",
            "མངོན་མཐོ་ངེས་ལེགས་ཀྱི་ལམ་གསལ་བར་།",
            "སྲིད་ཕྱོགས་།",
            "མངའ་འབངས་ལ་ས་ཞིང་བགོས་སྙོམས་དང༌། ",
            "མང་མོས་བློ་ལྡན་གྱི་མི་སྣ་བསྡུས་ནས་",
            "དབྱར་དགུན་གྱི་གྲོས་ཚོགས་བྱེད་པ་སོགས་",
            "དེང་དུས་སྤྱི་ཚོགས་དམངས་གཙོའི་ལྟ་སྤྱོད་དང་མཐུན་པའི་",
            "ཆབ་སྲིད་ཕུལ་དུ་བྱུང་བ་བསྐྱངས། ",
            "དགྲ་སྡེ་རྣམ་པར་འཇོམས་པའི་དཔའ་གྲགས་ཆེ་བ་སོགས་",
            "དེ་དུས་བོད་རྒྱལ་ཁབ་ཀྱི་",
            "སྙན་གྲགས་འཛམ་གླིང་ཤར་ཕྱོགས་ཀྱི་ཁྱོན་དུ་ཁྱབ་པར་།",
            "རྒྱལ་རབས་ཞེ་གཅིག་པ་གླང་དར་མས་དམ་པའི་ཆོས་ལ་",
            "ལོག་པར་བལྟས་པས་བསྟན་པ་ལ་གེགས་ཆག་ཆེན་པོ་།",
            "གླང་དར་གྱི་སྲས་ངོ་འདྲ་གཉིས་མ་མཐུན་པར་",
            "མངའ་རིས་སོ་སོར་ཕྱེ་བ་ནས་བཟུངས་བོད་སིལ་བུར་སོང་སྟེ་"
        ],
        [
            "སྤྱི་མཐུན་གྱི་སྟོབས་ཤུགས་ཉམས་པས། ",
            "བོད་ཀྱི་མཐའ་མཚམས་ས་སྡེ་མང་པོ་",
            "རིམ་བཞིན་ཟུར་གྱེས་གཞན་སྡེར་ཚུད་ཤོར་",
            "སོགས་ཆོས་སྲིད་གཉིས་ཕྱོགས་ནས་",
            "ཉམས་ཆག་འཐུས་ཤོར་ཆེན་པོ་།",
            "དེ་རྗེས་ས་སྐྱ་ཆོས་རྒྱལ་འཕགས་པའི་སྐུ་དུས་ནས་བཟུངས། ",
            "ས་སྐྱ་པ་དང༌། ",
            "ཕག་གྲུ་པ། ",
            "རིན་སྤུངས་པ། ",
            "གཙང་པ་སོགས་ནས་བོད་ཀྱི་ཆབ་སྲིད་",
            "རིམ་བཞིན་བསྐྱངས་པའི་རིང་བོད་སིལ་བུའི་",
            "སྐབས་དང་མི་འདྲ་བའི་གཞི་རྩའི་",
            "ཆོས་སྲིད་དར་རྒྱས་གང་ལེགས་བྱུང་ན་ཡང༌། ",
            "མེས་དབོན་རྣམ་གསུམ་སྐུ་རིང་གི་",
            "བོད་ཀྱི་ས་སྡེ་མཐའ་དག་",
            "སྔ་སོར་ཆུད་མ་ཐུབ་པ་མ་ཟད། ",
            "བོད་ནང་ཁུལ་ལའང་མི་བདེ་བའི་",
            "འཁྲུག་རྩོད་སྔ་རྗེས་སུ་།",
            "ྋརྒྱལ་དབང་རྗེ་སྐུ་ཕྲེང་ལྔ་པ་ནས་",
            "བཟུངས་དགའ་ལྡན་ཕོ་བྲང་པའི་",
            "ཆབ་སྲིད་དར་བའི་རིང་བོད་ནང་",
            "ཆོས་འབྱོར་བདེ་སྐྱིད་མི་དམན་ཙམ་བྱུང་ན་ཡང༌། ",
            "ཕྱི་ལོ་ ༡༩༥༠ ལོ་རྒྱ་མི་དམར་པོས་བོད་དུ་",
            "བཙན་འཛུལ་བྱས་རྗེས་བདེ་སྡུག་ཇི་བྱུང་",
            "ཚང་མའི་བློ་གསལ་ལྟར་།",
            "དེ་ལྟར་བོད་རྒྱལ་ལོ་ཉིས་སྟོང་ཆིག་བརྒྱ་",
            "ཐམ་པ་སོང་བའི་ལོ་རྒྱུས་ལ་ཕྱི་མིག་བལྟས་ཚེ། ",
            "སྔ་དུས་ཆོས་རྒྱལ་མེས་དབོན་རྣམ་གསུམ་གྱི་",
            "སྐུ་རིང་ལ་བོད་རིགས་མཆིས་སོ་ཅོག་གོང་བུ་",
            "གཅིག་གྱུར་ལ་བརྟེན་བོད་ཀྱི་ཆབ་སྲིད་",
            "སྟོབས་འབྱོར་མངའ་ཐང་ཕུན་སུམ་ཚོགས་པ་བྱུང་ཞིང༌",
            ""
        ],
        [
            "དེ་རྗེས་བོད་སིལ་བུར་སོང་སྟེ་",
            "རང་རང་སྡེ་ཁག་མང་པོ་ཟུར་གྱེས་",
            "སྤྱི་འདུས་ཀྱི་སྟོབས་ཤུགས་ཉམས་པའི་རྐྱེན་གྱིས་",
            "ཆབ་སྲིད་མངའ་ཐང་ཉམས་ཆག་ཆེན་པོ་།",
            "ཉེ་བའི་ཆར་ཡང་བོད་མི་རང་ཉིད་ཀྱི་",
            "ཕྱི་ནང་སྟོབས་ཤུགས་འདུ་འགོད་དང་",
            "སྐབས་བསྟུན་ཐབས་ཤེས་ཇི་བཞིན་མ་ཐུབ་པའི་དབང་གིས་",
            "རྒྱ་དམར་བོད་དུ་བཙན་འཛུལ་བྱ་རྒྱུའི་གོ་སྐབས་ཅི་བདེར་ཐོབ་སྟེ་",
            "བོད་མི་མང་གི་བདེ་སྡུག་གནས་སྟངས་འདི་ལྟ་བུར་གྱར་བ་བཅས་",
            "སྒྲོ་བཏགས་བརྗོད་མཁས་མིན་པར་ལོ་རྒྱུས་དངོས་ཡོད་གནས་ཚུལ་ཐོག་ནས་",
            "ར་སྤྲོད་མཛུབ་སྟོན་གསལ་པོར་བྱུང་བ་འདི་ག་ཡིན་པས། ",
            "ཚུལ་འདི་དག་ལ་རང་ཅག་བོད་མི་རྣམས་ནས་",
            "བསམ་གཞིགས་རྗེས་དྲན་གྱིས་བོད་རིགས་སུ་",
            "གཏོགས་པ་མཆིས་སོ་ཅོག་ཀུན་སིལ་བུར་མི་འགྲོ་བར་",
            "གོང་བུ་གཅིག་ཏུ་གནས་དགོས་པ་དང༌། ",
            "རང་བདེ་རང་ས་ནས་མ་འཕྱུག་པ་ཞིག་ཅིས་ཀྱང་བྱ་།",
            "དེ་ལ་བོད་སིལ་བུར་གྱུར་པའི་མཇུག་དང༌། ",
            "ས་སྐྱ་པའི་དུས་སྐབས་བཅས་པར་",
            "བོད་ནང་སོག་རིགས་གོང་མའི་བཀའ་བཀོད་།",
            "དེ་རྗེས་མན་ཇུ་གོང་མའི་དུས་བོད་ཀྱི་ལས་དོན་ལ་",
            "མན་ཇུས་ཐེ་བྱུས་བྱེད་པའི་དུས་སྐབས་བྱུང་ཡོད་ཀྱང༌། ",
            "སྐབས་དེར་རྒྱ་ནག་ཧན་མི་རིགས་རང་ཉིད་སོག་པོ་དང་",
            "མན་ཇུའི་དབང་བསྒྱུར་འོག་གནསཤིང༌། ",
            "སོག་པོའི་དབང་ཤུགས་མཇུག་།",
            "མན་ཇུའི་དབང་ཆར་རྒྱ་མིས་ངོ་རྒོལ་གྱེན་ལངས་བྱས་ནས་",
            ""
        ],
        [
            "རྒྱ་ནག་དམངས་གཙོའི་སྲོལ་ལུགས་སུ་ཕྱོགས་པའི་སྐབས། ",
            "མན་ཇུའི་བཙན་ཤུགས་མཐར་སྐྲོད་ཀྱིས་བོད་རང་བཙན་གཙང་མར་གནས་སྡོད་།",
            "དེ་འབྲེལ་རྒྱལ་ཁབ་འགས་ཕན་ཚུན་འདོད་རྔམས་ཁེ་དབང་སླད་",
            "བོད་རྒྱ་ཁོངས་ཡིན་པའི་སྐོར་ཡིག་འཇོག་འགའ་ཤས་ཡོད་ཀྱང༌། ",
            "དེ་དག་ཁུངས་འབྲེལ་དྲང་བདེན་དོན་གནས་མིན་པ་",
            "ཡིག་ཆ་སྔ་རྗེས་འཇོག་སྟངས་ནས་མངོན་ཐུབ་ཅིང༌། ",
            "ཉེ་ཆར་རྒྱ་མི་དམར་པོས་བོད་ལ་དྲག་ཤུགས་ཀྱིས་བཙན་འཛུལ་ཐོག ",
            "བཙན་དབང་གི་གྲོས་མཐུན་དོན་ཚན་ ༡༧ འཇོག་བཅུག་པ་",
            "དྲང་འབྲེལ་ཁྲིམས་མཐུན་མིན་ཞེས་ང་ཚོས་འཛམ་གླིང་མི་མང་གི་མདུན་སར་གསལ་བསྒྲགས་བྱས་ཡོད་པ་དང༌། ",
            "དེ་མིན་དྲང་འབྲེལ་གྱི་གནའ་རབས་ལོ་རྒྱུས་གང་གི་དབང་དུ་བྱས་ན་ཡང་",
            "བོད་ནི་རང་བཙན་རྒྱལ་ཁབ་བསྙོན་མེད་ཅིག་།",
            "ལྷག་ཏུ་སྐབས་དོན་ད་ལྟའི་དངོས་ཡོད་གནས་ཚུལ་ནི། ",
            "བོད་ནང་བོད་མི་རྣམས་མངའ་བདག་ཆེན་པོ་གསུམ་གྱི་འོག་ནས་",
            "བཅིངས་བཀྲོལ་ཐོབ་སྟེ་",
            "རྒྱ་ཆེའི་མི་མང་རྣམས་ཡུལ་གྱི་བདག་པོར་གྱུར་ལུགས་དང༌། ",
            "བོད་ནང་ཡར་རྒྱས་འཛུགས་བསྐྲུན་སྔར་མི་གྲགས་བྱུང་བས་",
            "བོད་མི་རྣམས་བདེ་སྐྱིད་ཀྱི་འཚོ་བར་སྤྱོད་ཀྱི་ཡོད་ལུགས་སོགས་",
            "མིང་ཚིག་སྙན་པོའི་དྲིལ་བསྒྲགས་ཇི་ལྟར་བྱེད་པ་བཞིན། ",
            "བོད་ནང་འགྲོ་བ་མིའི་བདེ་སྐྱིད་བོད་མིའི་འདོད་པ་ཁེངས་ངེས་ཤིག་དངོས་འབྲེལ་ཡོད་ན",
            "ངེད་ཅག་གཞིས་བྱེས་བོད་མིའི་དགོས་དོན་དེ་ག་ཡིན་པས། ",
            "བསྒྲུབ་བྱ་བདེ་སྐྱིད་ལག་ཏུ་ཡོད་ན་",
            ""
        ],
        [
            "སྒྲུབ་བྱེད་ཐབས་དང་རྣམ་པ་ལ་རྩོད་གླེང་རྒྱག་དོན་ཅི་།",
            "དེ་ལྟ་ན་ཡང་དངོས་དོན་དུ་གསུམ་བཅུའི་དུས་ཚེས་ཐོག་མ་དེ་ཤར་ནས་",
            "ད་བར་མི་ལོ་བཅུ་བཞི་སོང་བའི་རིང༌། ",
            "བོད་ནང་བོད་ཀྱི་ཐུན་མོང་མ་ཡིན་པའི་",
            "ཤེས་རིག་གོམས་སྲོལ་བཟང་པོའི་རིགས་དང༌། ",
            "ཆོས་དད། ",
            "གཏམ།",
            "འགྲོ་འདུག་གི་ཐོབ་ཐང་བཅས་རྩ་བརླག་ཏུ་སོང་བ་སྨོས་མེད་ཁར། ",
            "མིའི་རིགས་ལ་དམའ་མཐར་དགོས་ངེས་ཀྱི་ལྟོ་ཟས་ཀྱང་",
            "སྤྱོད་དབང་ཇི་བཞིན་མེད་པར་བོད་མི་རྒན་བྱིས་མང་པོ་ཟས་བཅུད་ཀྱིས་",
            "མ་ལྡེངས་པའི་ནད་མནར་དུས་མིན་",
            "འཆི་རྐྱེན་འགྲོ་དང་འགྲོ་བཞིན་པ་མ་ཟད། ",
            "འཇིགས་དངངས་དང་བཀོལ་སྤྱོད་བརྡེགས་གསོད་ཀྱི་ངང་དུ་",
            "ཉིན་མཚན་མེལ་ཏེ་སྡོད་དགོས་པས་བདེ་བའི་གོ་སྐབས་མེད་པ་དང༌། ",
            "རྒྱ་དམར་རང་ཉིད་ཀྱིས་ལྟ་སྤྱོད་སློབ་སྦྱོང་སྤྲད་པའི་",
            "བོད་རིགས་གཞོན་ནུ་ཕོ་མོ་རྣམས་ནི། ",
            "སློབ་སྦྱོང་བྱས་པའི་དགོས་དོན་ལས་དོན་ཐོག་",
            "ཞུགས་པའི་གོ་སྐབས་མི་སྤྲོད་པར། ",
            "དྭང་བླངས་ལ་མིང་བཏགས་པའི་",
            "ཞིང་ལས་ཨར་ལས་ལམ་བཟོ་སོགས་",
            "ངལ་རྩོལ་གར་དགོས་སུ་ཕྱུགས་ཟོག་གི་",
            "ཁྱུ་ཚོགས་ལྟར་བསྐུལ་འདེད་བྱེད་པ་།",
            "མདོར་ན་བོད་རིགས་ཡིན་ནོ་ཅོག་ལ་",
            "མིའི་མཐོང་ཙམ་མེད་པར་གནས་དགོས་སྟབས། ",
            "བོད་མི་རྣམས་ཀྱང་ལེགས་ཉེས་དཔྱོད་པའི་",
            "བློའི་མཐུ་ཅན་འགྲོ་བ་མིའི་རིགས་ཡིན་པའི་",
            "དབང་གིས་རང་རང་ལྟ་སྤྱོད་འདྲ་མིན་ལ་",
            "མ་ལྟོས་པར་བོད་མི་རྒན་གཞོན་བར་",
            "མ་ཀུན་ནས་ཕྱི་རྒྱལ་བཙན་འཛུལ་མཁན་ལ་རེ་བ་དང༌། ",
            "ཡིད་ཆེས་བློ་གཏད་ནམ་ཡང་མི་བྱེད་པར་",
            "བོད་ཡུལ་བོད་མི་རང་ཉིད་ནས་",
            "འཛིན་སྐྱོང་བྱ་འདོད་ཀྱི་བློ་བསམ་ཤུགས་ཆེ་",
            "འགོག་མེད་དུ་འཕེལ་བཞིན་ཡོད་པ་བཅས་ལ་",
            ""
        ],
        [
            "བརྟེན་བོད་མིའི་རང་དབང་ཐོབ་ཐང་ལ་",
            "རྩོད་གླེང་བདེན་བདར་བྱེད་བཞིན་པ་འདི་ལྟར་།",
            "དེས་ན། སྔར་ཕན་བོད་ཀྱི་ལོ་རྒྱུས་རྒྱལ་རབས་དང༌། ",
            "ད་ལྟའི་བོད་མི་རྣམས་ཀྱི་བསམ་ཚུལ་གང་གི་དབང་དུ་བྱས་ན་ཡང༌། ",
            "བོད་ཀྱི་གནས་སྟངས་ད་ལྟའི་འདི་མུར་སྡུག་སྒོམ་བརྒྱབ་སྟེ་སྡོད་ཐབས་གཏན་ནས་མེད་ལ",
            "འཛམ་གླིང་སྤྱིའི་གནས་ཚུལ་མང་པོ་འགྱུར་ལྡོག་སོང་དང་འགྲོ་བཞིན་པ་ལྟར། ",
            "རྒྱ་ནག་རྒྱལ་ཁབ་ཀྱི་འགོ་འཁྲིད་པ་དག་ཀྱང་",
            "བླུན་པོ་རང་བཤེད་ཅན་གྱི་སྡིག་པ་མིག་བཙུམས་ལྟ་བུའི་བརླང་སྤྱོད་ལ་ཉེས་དམིགས་སུ་རིག་སྟེ་",
            "དྲང་འབྲེལ་རྒྱུ་མཚན་ལྡན་པའི་བསམ་སྦྱོར་ཉན་ཤེས་གོ་ཤེས་ཅན་དུ་འགྱུར་བའི་རེ་བ་མཆིས་ཤིང༌། ",
            "རྡོ་དོན་འོས་ཤིང་དགོས་ལ་འགྲུབ་ཏུ་རུང་བའི་",
            "བོད་མི་རིགས་ཀྱི་རང་དབང་བདེན་འབྲས་ཀྱི་ཉི་མ་འཆར་ངེས་།",
            ""
        ],
        [
            "དེ་ལྟར་རྟེན་ཅིང་འབྲེལ་བར་འབྱུང་བའི་འབྲས་བུ་",
            "རྒྱུའི་རྗེས་སུ་འགྲོ་བ་ཆོས་ཉིད་ཡིན་པས་",
            "གཞིས་བྱེས་བོད་མི་ཀུན་ནས་ལྷག་བསམ་བློ་སེམས་གཅིག་ཏུ་བསྒྲིལ་ནས་",
            "ཡུལ་དུས་གནས་ཚུལ་དང་བསྟུན་ཏེ་མཐུན་པའི་རྒྱུ་ཚོགས་ཚུལ་བཞིན་སྒྲུབ་དགོས་པ་ནི་",
            "གནད་ཀྱི་དོན་པོ་ཡིན་ནོ།།།།",
            ""
        ]
    ]
}