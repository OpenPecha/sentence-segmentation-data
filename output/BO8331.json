{
    "version": "BO8331",
    "reviewed_text": [
        [
            "སློབ་གསོའི་དམིགས་ཡུལ། ",
            "རོང་བོ་ཀླུ་རྒྱལ་གྱིས་།",
            "སྤྱི་ཚོགས་ཁྲོད་སློབ་གྲྭའི་སློབ་གསོའི་སྐོར་གྱི་གླེང་སློང་ལ་བསམ་བཞིགས་རེ་བྱེད་དུས། ",
            "ང་རང་ཉིད་ཡིན་ནའང་སྤྱི་ཚོགས་ཁྲོད་ཀྱི་མི་མང་པོ་ཞིག་གིས་སློབ་གསོ་ཡི་དགེ་མཚན་ཐད་ལ་",
            "གོ་བ་ལེན་སྟངས་དང་ངོས་འཛིན་སྟངས་ནོར་འདུག་བསམ་གྱིན་།",
            "མི་ལ་ལའི་བསམ་བློར་སློབ་གསོ་ཡིས་",
            "མི་གཞན་བཀོལ་སྤྱོད་བྱེད་རྒྱུའི་",
            "གཞི་རྩ་ངེས་ཅན་ཞིག་མཁོ་སྤྲོད་བྱས་།",
            "ནམ་ཡིན་ཡང་མི་མང་གི་སྒང་ནས་",
            "ཁེ་བཟང་ལེན་ཐུབ་པར་མ་ཟད། ",
            "དུས་རྟག་ཏུ་ཤེས་ཡོན་མེད་པ་དག་ལ་",
            "རྡོག་བརྫིས་གཏོང་ཐུབ་པའི་ནུས་པ་ངེས་ཅན་ཤིག་ཡོད་པར་།",
            "ཡང་མི་ལ་ལས། ",
            "སློབ་གསོ་ཡིས་ཡ་རབས་སྤྱོད་བཟང་གི་",
            "གཤིས་ཀའི་ཐོག་ལ་སྦྱོང་བརྡར་དང་གོ་རྟོགས་སྤྲོད་རྒྱུ་ལ",
            ""
        ],
        [
            "ས་དམིགས་ཡུལ་གཞན་སྒྲུབ་བྱེད་ཀྱི་ཡོ་ཆས་ཤིག་",
            "གཏན་ནས་མིན་པར་ངོས་འཛིན་བྱེད་ཀྱིན་།",
            "འོན་ཀྱང་ང་ལ་མཚོན་།",
            "སློབ་གསོ་ཡིས་གང་ཟག་སྒེར་གྱི་མི་ཚེ་དང་",
            "སྤྱི་ཚོགས་གཉིས་ཀ་ལ་གཞོགས་འདེགས་སྒྲུབ་ཐུབ་པའི་ནུས་ཤུགས་ཡོད་།",
            "གཅིག་ནས་འགྲོ་བ་མིའི་བདེ་སྐྱིད་བསྐྲུན་རྒྱུའི་ཐད་ལ་མཐུན་རྐྱེན་སྒྲུབ་།",
            "མིའི་བསམ་བློའི་དཔལ་ཡོན་ཡར་རྒྱས་གཏོང་ཆེད་",
            "ནུས་ཤུགས་ཚད་ངེས་ཅན་ཞིག་འདོན་ཐུབ་པར་ཡིད་ཆེས་བྱེད་ཀྱིན་།",
            "གཉིས་ནས་ཤེས་ཡོན་གྱིས་ངེས་པར་དུ་མི་ཞིག་གི་",
            "མི་ཚེའི་ནང་བཅངས་པའི་དམིགས་ཡུལ་དེ་",
            "ལུགས་མཐུན་ངང་མངོན་སུམ་དུ་བསྒྲུབ་ཆེད། ",
            "སྐབས་ཐོག་ཏུ་ཡོད་བཞིན་པའི་སློབ་གསོ་སྤྲོད་སའི་ཁོར་ཡུག་དང་",
            "སློབ་གསོ་མཁོ་སྤྲོད་བྱེད་སའི་མཐུན་རྐྱེན་དེ་དག་",
            "མུ་མཐུད་དུ་ཡར་རྒྱས་དང་ཇེ་ལེགས་སུ་བཏང་སྟེ",
            ""
        ],
        [
            "གང་ཟག་སྒེར་གྱི་དམིགས་ཡུལ་དེ་དག་ལུགས་མཐུན་ངང་",
            "བསྒྲུབ་ཐུབ་པའི་ཐད་ནུས་པ་ངེས་ཅན་ཞིག་ཐོན་ཐུབ་པའི་ནུས་ཤུགས་།",
            "གཞན་ཡང་སློབ་གསོ་ཡིས་མིའི་རིག་རྩལ་ལའང་སྦྱོར་བརྡར་སྤྲད་།",
            "བློ་རིག་གསལ་དུ་གཏོང་བ་དང་། ",
            "ཤེས་རྟོགས་ཡར་རྒྱས་སུ་གཏོང་བ། ",
            "དོན་ཐོག་འཁེལ་བའི་བསམ་གཞིགས་གཏོང་ཐུབ་པའི་ནུས་ཤུགས་ཀྱང་།",
            "སྤྱིར་འགྲོ་བ་མིའི་བསམ་བློའི་འཆར་སྣང་།",
            "ཕྲག་དོག་དང་། ",
            "ཕྱོགས་ཞེན། ",
            "རིག་གཞུང་ག་གེ་མོ་ཞིག་དང་འཚར་ལོངས་བྱུང་སའི་",
            "ཁོར་ཡུག་ངེས་ཅན་ཞིག་གི་ཤུགས་རྐྱེན་སོགས་ཀྱིས་དབང་བསྒྱུར་བྱས་ཡོད་པས། ",
            "བསམ་གཞིགས་གཏིང་ཟབ་མོ་ཞིག་དང་",
            "སྒོས་སུ་འགྲོ་བ་མི་སྤྱི་ལ་ཕན་པའི་བསམ་བློ་ཕུགས་རྒྱང་རིང་བ་ཞིིག་",
            "གཏོང་ཐུབ་རྒྱུ་དེ་ལས་ཁག་པོ་ཞིག་ཡིན་སྟབས། ",
            "ངས་སྐབས་རེར་སློབ་གསོ་ཡིས་ང་ཚོའི་",
            "དམིགས་ཡུལ་སྒྲུབ་ཐུབ་མིན་ཐད་ལའང་དོགས་འདྲི་བྱེད་ཀྱིན་།",
            "ང་ཚོའི་སྤྱི་ཚོགས་ནང་ཤེས་ཡོན་ཅན་དང་",
            "མཁས་དབང་ཡིན་ཟེར་མཁན་མང་ཆེ་ཤོས་ཤིག་གིས་",
            "ཚན་རིག་དང་རིག་པའི་གཞུང་ལུགས་དང་མཐུན་པའི་",
            "བསམ་གཞིགས་བྱེད་ཀྱིན་མེད་པར་མ་ཟད། ",
            "གསར་འགྱུར་བརྒྱུད་ལམ་ཁག་དང་། ",
            "ཚགས་པར་ཁག ",
            "སློབ་གྲྭའི་འཛིན་ཁང་ནང་། ",
            "གྲོས་མོལ་བྱེད་སའི་གླེང་སྟེགས་ཐོག ",
            "ཐ་ན་ཆོས་བཤད་སའི་སྡིངས་ཆ་སོགས་ནས་ཀྱང་",
            "དངོས་ཡོད་གནས་ཚུལ་དང་ཕྱོགས་ཞེན་མེད་པའི་",
            "དྲང་བདེན་གྱི་གནས་ཚུལ་མཁོ་སྤྲོད་བྱེད་ཀྱིན་།",
            ""
        ],
        [
            "དེར་བརྟེན་ངས་བསམས་།",
            "མི་ཞིག་རྨོངས་གཉིད་དང་དཀྲོག་གཏམ་གྱི་",
            "འདམ་གཞུང་ནས་སྐྱོབ་རྒྱུ་དེ་ནི་",
            "སློབ་གསོ་ཡི་དམིགས་ཡུལ་གཙོ་བོ་དེ་ཆགས་།",
            "ངེས་པར་དུ་མི་ཞིག་གིས་གནད་དོན་ལ་",
            "དབྱེ་ཞིབ་ཞིབ་མོ་བྱེད་སྟངས་དང་། ",
            "དངོས་མིན་ནས་དངོས་ཡོད་བཀར་སྟངས། ",
            "རྫུན་ནས་དྲང་བདེན་དབྱེ་སྟངས། ",
            "རྟོག་བཅོས་སོགས་ནས་དངོས་ཡོད་རྒྱུ་མཚན་",
            "ལེན་ཆེད་ནུས་པ་འདོན་དགོས་འདུག",
            "དེར་བརྟེན་སློབ་གསོ་ཡི་ལས་འགན་ནི། ",
            "མིས་གནད་དོན་ལ་བསམ་ཞིབ་ནན་མོ་བྱེད་སྟངས་དང་",
            "དཀྲོམ་གཏམ་ནས་དྲང་བདེན་དབྱེ་འབྱེད་བྱེད་སྟངས་བསླབ་རྒྱུ་དེ་།",
            "འོན་ཀྱང་སློབ་གསོ་ཡིས་མིའི་རྣམ་དཔྱོད་ཀྱི་",
            "ནུས་ཤུགས་ལ་བཀག་འགོག་བྱས་པ་ཡིན་།",
            ""
        ],
        [
            "དེ་ནི་སྤྱི་ཚོགས་ཀྱི་འཇིགས་སྐུལ་དྲག་པོ་དེ་ཡིན་།",
            "དེ་ལས་འཇིགས་སུ་རུང་བ་དང་",
            "སྤྱི་ཚོགས་ཁྲོད་ཀྱི་ནག་ཉེས་ཆེ་ཤོས་དེ་ནི། ",
            "མི་ཞིག་ལ་ཤེས་ཡོན་ཡོད་ཀྱང་ཚུལ་ཁྲིམས་མེད་པ་དེའོ་།།",
            "ང་ལ་མཚོན་ན་འདས་གྲོངས་སུ་ཕྱིན་པའི་",
            "ཡུག་ཇིན ཁྲེལ་མའེ་རྗི་ནི་(Eugene Talmadge)། ",
            "འཇོར་ཇ་མངའ་སྡེ། ",
            "ཐ་ན་ཨ་རིའི་རྒྱལ་ཡོངས་ནང་ནས་",
            "ཤེས་ཡོན་ཅན་ཞིག་ཡིན་པར་མ་ཟད། ",
            "ཁོས་མཐོ་རིམ་སློབ་གྲྭ་དང་སློབ་གྲྭ་ཆེན་མོའི་",
            "ཆེ་མཐོང་ཚོགས་པའི་ལྡེ་མིག་(Phi Beta Kappa)ཅིག་ཀྱང་བཏགས་འདུག",
            "སྤྱིར་ཁོང་གི་སློབ་སྦྱོང་དང་ཤེས་ཡོན་གྱི་ཚད་གཞི་ལ་གཞིགས་།",
            "ཁོང་ནི་བསམ་བློ་རྒྱ་ཆེན་པོ་དང་",
            "གཏིང་ཟབ་མོ་གཏོང་ཐུབ་མཁན་ཞིག་རེད་དགོས་།",
            "འོན་ཀྱང་ཁོང་གིས་ང་(མི་རིགས་ནག་པོ)ནི་འགྲོ་བ་མི་རིགས་ཀྱི་ནང་ནས་",
            "མིའི་ཚད་རིམ་དམའ་ཤོས་ཤིག་ལ་ངོས་འཛིན་བྱེད་ཀྱིན་ཡོད་པས། ",
            "ང་ཚོས་མི་འདི་འདྲའི་རིགས་ལ་",
            "ཤེས་ཡོན་ཅན་ཞེས་ངོས་འཛིན་བྱེད་དགོས་སམ། ",
            "སློབ་གསོ་གཅིག་པུས་འདང་གི་མེད་པ་",
            "ང་ཚོས་ངེས་པར་དུ་ཤེས་།",
            ""
        ],
        [
            "ལྷད་མེད་ཀྱི་སློབ་གསོའི་དམིགས་ཡུལ་ནི་",
            "སློབ་གསོ་དང་ཀུན་སྤྱོད་གཉིས་ལྡན་",
            "ཡོད་མཁན་ཞིག་ཏུ་ཆགས་རྒྱུ་དེ་ཡིན་།",
            "དེ་འདྲའི་སློབ་གསོས་ང་ཚོ་ལ་སྐབས་བབས་ཀྱི་",
            "གནད་དོན་ཐོག་ལ་དོ་སྣང་སྤྲོད་དགོས་པའི་",
            "ནུས་པ་སྟེར་ཐུབ་པར་མ་ཟད། ",
            "དོ་སྣང་སྤྲོད་དགོས་པའི་དམིགས་ཡུལ་ཀྱང་",
            "འགྲོ་བ་མི་རིགས་སྤྱི་ལ་ཕན་ཐོགས་ཡོད་པ་ཞིག་དང་རིན་ཐང་ཡོད་པ་ཞིག་།",
            "དེར་བརྟེན་རྒྱ་ཆེ་བའི་སློབ་གསོས་",
            "མི་ལ་འགྲོ་བ་མི་རིགས་ཡོངས་ཀྱི་སྒང་ལ་",
            "གོ་རྟོགས་རིམ་བཞིན་ཁྱབ་སྤེལ་གཏོང་བར་མ་ཟད། ",
            "ད་དུང་མི་རིགས་གཞན་གྱི་སྤྱི་ཚོགས་ཀྱི་",
            "འཚོ་བའི་ཉམས་མྱོང་ཐོག་ལའང་གོ་རྟོགས་སྤྲོད་།",
            "གལ་སྲིད་ང་ཚོས་གཟབ་ནན་མ་བྱས་ཚེ། ",
            "ང་ཚོའི་སློབ་གྲྭ་ཆེན་མོ་ནས་",
            "སྐྱེད་བསྲིང་བྱས་པའི་སློབ་མ་དག་ནི། ",
            "བསམ་བློ་གུ་དོག་ཅིང་རིག་པའི་གཞུང་ལུགས་དང་འགལ་ཏེ",
            "མ་རབས་ཀྱི་ཀུན་སྤྱོད་དང་གཡོ་སྒྱུ་ལྡན་པའི་",
            "དཀྲོག་གཏམ་སྤེལ་མཁན་ཞིག་ཏུ་ཆགས་སྲིད་པས། ",
            "འགྲོ་བ་མི་རིགས་ཚོ། ",
            "གཟབ་གཟབ་།",
            "དགེ་རྒན་ཚོ་གཟབ་གཟབ་།",
            ""
        ]
    ]
}