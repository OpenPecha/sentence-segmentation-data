{
    "version": "BO8345",
    "reviewed_text": [
        [
            "རིག་གནས་གླེང་བ། ཚེ་རིང་ཆོས་སྒྲོན་གྱིས་།",
            "—–ཧྥན་སེ་སི་བྷེ་ཀུན་“Francis Bacon”གྱི་<<ལྷུག་རྩོམ་ཕྱོགས་བསྡུས་>>ལས། ",
            "སློབ་སྦྱོང་གི་ཕན་ནུས་མི་འདྲ་བ་གསུམ་།",
            "དེ་ནི་དགའ་སྤྲོའི་ཆེད་དང་། ",
            "རྒྱན་འཆོར་བའི་ཆེད་དང་། ",
            "མདོར་ན་ནུས་པ་མཐོར་འདེགས་ཆེད་དུ་།",
            "དགའ་སྤྲོའི་ཆེད་དུ་ཡིན་།",
            "ཁྱོད་རང་གྲོགས་མེད་ཁེར་རྐྱང་དང་",
            "དབེན་པར་གནས་པའི་སྐབས་སུ་",
            "ལྟ་ཀློག་རེ་བྱེད་པ་དེ་ནི་དགའ་སྤྲོའི་འབྱུང་གནས་སུ་འགྱུར་།",
            "རྒྱན་འཆོར་བའི་ཆེད་དུ་ཡིན་།",
            ""
        ],
        [
            "ཁྱོད་ཀྱིས་གཞན་ཞིག་དང་མཉམ་དུ་བགྲོ་གླེང་བྱེད་དུས་",
            "དེ་ནི་ཁྱོད་ཀྱི་ངག་གི་སྒྱུ་རྩལ་གྱི་རིན་ཐང་འཆོར་བར་བྱེད་པའི་རྒྱན་དུ་འགྱུར་།",
            "ནུས་པ་མཐོར་འདེགས་ཆེད་དུ་ཡིན་།",
            "ཁྱོད་ཀྱི་ལས་དོན་ཞིག་བཀོད་སྒྲིག་དང་ཐག་གཅོད་བྱེད་དུས། ",
            "སློབ་སྦྱོང་གིས་ཁྱོད་ཀྱི་ནུས་པ་མཐོར་འདེགས་བྱ་།",
            "དོན་དངོས་སུ་ཉམས་མྱོང་ཡོད་པའི་",
            "མི་ཡིས་བྱ་བ་བྱེ་བྲག་པ་འགའ་རེ་སྒྲུབ་ཐུབ་ཀྱང་། ",
            "སྤྱི་ཡོངས་ཀྱི་ལས་དོན་ལ་མཛུབ་སྟོན་དང་། ",
            "འཆར་གཞི། ",
            "སྟངས་འཛིན་དེ་ཤེས་བྱ་ཁོང་དུ་ཆུད་པ་ཁོ་ནའི་སྒྲུབ་།",
            "གལ་ཏེ་མི་ཞིག་གིས་སློབ་སྦྱོང་ཆེད་དུ་",
            "ཆུ་ཚོད་མང་པོ་བཏང་བ་དེ་ནི་སྒྱིད་ལུག་གི་གཤིས་སྤྱོད་དུ་འགྱུར་།",
            "གལ་ཏེ་མི་ཞིག་གིས་ཀློག་པའི་",
            "དམིགས་པ་རྒྱན་འཆོར་བའི་ཆེད་དུ་བཏང་བ་དེ་ནི་",
            "རང་ཉིད་ཀྱི་ཤེས་ཡོན་ངོམ་སོ་བྱེད་པར་འགྱུར་།",
            ""
        ],
        [
            "གལ་ཏེ་མི་ཞིག་གིས་རྣམ་དཔྱོད་ཡོངས་སུ་རྫོགས་པ་དེ་ཁོས་གང་སྦྱང་བའི་",
            "སྟངས་འཛིན་འོག་ཏུ་ཤོར་བ་དེ་ནི་ཤེས་ཡོན་པ་སྤྱོད་ཚུལ་ཡ་མ་ཟུང་དུ་འགྱུར་བ་།",
            "སློབ་སྦྱོང་གིས་མིའི་ལྷན་གཤིས་བསྒྱུར་ཐུབ་པ་ཡིན་།",
            "ཉམས་མྱོང་གིས་ཤེས་བྱ་རང་ཉིད་བསྒྱུར་བཀོད་བྱེད་ཐུབ་པ་།",
            "མིའི་ལྷན་གཤིས་ནི་རང་བྱུང་གི་རྩི་ཤིང་དང་",
            "འདྲ་བར་སློབ་སྦྱོང་གིས་ལེགས་བཅོས་བསྒྱུར་བཟོ་བྱེད་།",
            "སློབ་སྦྱོང་ནི་མིའི་ལྷན་གཤིས་ལེགས་བཅོས་དང་",
            "ཡར་རྒྱས་གཏོང་ཐབས་སུ་མེད་དུ་མི་རུང་བ་ཞིག་།",
            "དེ་མིན་སློབ་སྦྱོང་གི་རིན་ཐང་ལ་ཁ་སྣོན་བྱེད་པར་ཉམས་མྱོང་དེ་",
            "ཧ་ཅང་གལ་ཆེན་པོ་།",
            ""
        ],
        [
            "རྒྱུ་མཚན་ནི་སློབ་སྦྱོང་ཁོ་ནའི་ལམ་སྟོན་དང་མཐུན་རྐྱེན་ནི་",
            "དེ་འདྲའི་འཐུས་སྒོ་ཚང་བ་ཞིག་མིན་པའི་ཕྱིར་རོ། ",
            "གཡོ་སྒྱུ་ཅན་གྱི་མིས་ཤེས་བྱ་ལ་མཐོང་ཆུང་བྱེད་ལ",
            "བླུན་རྨོངས་པས་ཤེས་བྱ་ལ་ཡིད་སྨོན་།",
            "སྤྱང་གྲུང་ཅན་ཁོ་ནའི་ཤེས་བྱ་བཀོལ་སྤྱོད་།",
            "ཤེས་བྱ་རང་ཉིད་ཀྱིས་མི་རྣམས་ལ་ཤེས་བྱ་ཇི་ལྟར་བཀོལ་དགོས་པ་བསྟན་མེད་།",
            "ཡིན་ནའང་དེ་བཀོལ་སྤྱོད་ཀྱི་ཐབས་ཤེས་ནི་",
            "ཤེས་རབ་ཀྱི་ཉམས་མྱོང་གཞི་ལ་བཅོལ་བའི་དཔེ་ཆའི་ཕྱི་རོལ་ན་།",
            ""
        ],
        [
            "འདི་ནི་རྣམ་དཔྱོད་ཅིག་ཏེ་ཚོད་ལྟ་མ་བརྒྱུད་པར་དཔོག་མི་།",
            "དགག་རྒྱག་དང་སུན་འབྱིན་ཁོ་ནའི་ཆེད་དུ་དཔེ་ཀློག་བྱེད་པར་མི་རིགས་།",
            "དཔེ་ཆ་ལ་ཡིད་རྟོན་དང་མོས་པ་ཡང་བྱེད་མི་རུང་། ",
            "བགྲོ་གླེང་དང་གྲོས་མོལ་གྱི་རྒྱུ་ཆ་ཁོ་ནའི་འཚོལ་སྒྲིག་ཆེད་དུ་",
            "དཔེ་ཀློག་བྱེད་པ་ཡང་མི་རིགས། ",
            "དེ་ནི་ལེགས་ཉེས་དཔྱོད་པ་དང་བསམ་གཞིགས་ཀྱི་བློ་སྒོ་འབྱེད་པའི་ཆེད་དུ་ཡིན་།",
            "དེ་ཡང་དཔེ་ཆ་འགའ་ཤས་ཤིག་གིས་རོ་མྱོང་དགོས་།",
            "ལ་རེར་ཁྱུར་མིད་གཏོང་།",
            "ཡང་ཁ་ཤས་ཤིག་ལྡད་པའམ་འཇུ་བར་བྱེད་།",
            ""
        ],
        [
            "དེའི་དོན་ནི་དཔེ་ཆ་འགའ་ཤས་ཤིག་ཟབ་མོ་མ་ཡིན་པར་ཚིག་རིས་ཙམ་ཀློག་པས་ཆོག་།",
            "ལ་ལ་ཞིག་ནི་རགས་ཙམ་ཀློག་པས་ཆོག",
            "ཡང་ཆེད་གཉེར་གྱི་ཤེས་བྱ་ཉུང་ཉུང་ཁ་ཤས་ཤིག་",
            "ནན་ཏན་སྒོས་ཧྲིལ་བོ་ཀློག་དགོས་པ་མ་ཟད། ",
            "ཞིབ་ཚགས་པོས་བརྟག་དཔྱད་དང་ཞིབ་འཇུག་ཡང་ཡང་བྱེད་།",
            "དཔེ་ཆ་ལ་ལ་ཞིག་ནི་གཞན་གྱིས་རང་གི་ངོ་ཚབ་བྱས་ནས་",
            "ཀློག་ཆོག་པ་དང་ལུང་འདྲེན་སོགས་ཀྱང་གཞན་གྱིས་བྲིས་ཆོག",
            "འོན་ཀྱང་འདི་འདྲའི་དཔེ་ཆ་ནི་ཁུངས་སྐྱེལ་ཉུང་ལ་",
            "སྤུས་ཀ་ཞན་པའི་ཁོངས་སུ་གཏོགས་པ་།",
            "དེ་མིན་ན་དཔེ་ཆ་ཡག་པོ་དེ་ཉིད་ཉིང་ཁུ་འཚག་པའི་",
            "ཆུ་བཞིན་དུ་བྲོ་བ་ཅི་ཡང་མེད་པར་འགྱུར་བ་།",
            ""
        ],
        [
            "དཔེ་ཆ་བཀླགས་པས་མིའི་ཀླད་པ་ཤེས་རིག་གི་བང་མཛོད་དུ་འགྱུར་།",
            "བགྲོ་གླེང་བྱེད་པས་མིའི་བསམ་བློ་སྐྱེན་པོ་དང་གྲུང་པོར་འགྱུར་།",
            "ཟིན་བྲིས་བཏབ་པས་མིའི་སྐད་ཆ་ཁ་གསལ་བོ་དང་བང་རིམ་ཅན་ཆགས་།",
            "དེའི་ཕྱིར། ",
            "གལ་ཏེ་མི་ཞིག་ལ་ཟིན་བྲིས་བཏབ་པའི་གོམས་གཤིས་མེད་།",
            "ཁོའི་ཡིད་འཛིན་གྱི་ནུས་པ་ངེས་པར་དུ་བཟང་ལ་ཡིད་རྟོན་འཕེར་བ་ཞིག་ཡིན་།",
            "གལ་ཏེ་མི་ཞིག་བགྲོ་གླེང་ལ་ཞུགས་མི་འདོད་།",
            ""
        ],
        [
            "ཁོ་ལ་རང་བཞིན་ལྷན་སྐྱེས་ཀྱི་བློ་རིག་པ་སྐྱེན་པོ་ཞིག་ངེས་པར་དུ་།",
            "གལ་ཏེ་མི་ཞིག་ལ་དཔེ་ཆ་བཀླགས་པས་འདུན་པ་མེད་།",
            "ཁོ་ལ་ངེས་པར་དུ་ཡིད་ལ་འཐད་ཞིང་གསར་གཏོད་ཀྱི་",
            "རང་བཞིན་ལྡན་པའི་འབྲི་རྩལ་ཅིག་ཡོད་།",
            "དེ་ཡོད་ན་ད་གཟོད་ཁོའི་མི་ཤེས་པ་དེ་སྒྲིབ་།",
            "ལོ་རྒྱུས་བཀླགས་པས་མི་རྣམས་རྣམ་དཔྱོད་ལྡན་པར་འགྱུར་།",
            "སྙན་ངག་བཀླགས་པས་མི་རིག་པ་ཅན་དུ་།",
            ""
        ],
        [
            "རྩིས་རིག་གིས་མིའི་རྟོག་དཔྱོད་ཀྱི་ནུས་པ་འཕེལ་བར་བྱེད་པ་དང་། ",
            "མཚན་ཉིད་རིག་པས་མི་ཡ་རབས་བློ་སྦྱོང་ཅན་དང་། ",
            "གཏན་ཚིགས་དང་ཚིག་རྒྱན་གྱིས་མི་རྩོད་སྒྲུབ་རིག་པར་མཁས་པ་ཅན་དུ་།",
            "མདོར་ན། ",
            "“སློབ་སྦྱོང་གིས་མིའི་ཀུན་སྤྱོད་ལ་འགྱུར་བ་གཏོང་།",
            "” “Abeunt studia in mores” དེར་མ་ཟད། ",
            "བསམ་བློ་ལ་འགལ་རྐྱེན་དང་བར་ཆད་སོགས་དེ་ཙམ་ཡོང་གི་།",
            "དེ་ནི་ཚད་རན་པའི་སློབ་སྦྱོང་གིས་བསྒྱུར་བཀོད་བྱ་ཐུབ་པས་ཡིན་སྲིད། ",
            "གང་ལྟར་ལུས་སྟེང་གི་ན་ཚ་མང་པོ་ཞིག་ཡང་རྩལ་སྦྱོང་ཚད་དང་",
            "རན་པའི་བསྒྱུར་བཀོད་བྱ་ཐུབ་པ་བཞིན་དུ། ",
            "དཔེར།",
            "སྒྲིལ་རྩེད་རྩེད་པས་མཁལ་མ་ལ་ཕན་པ་དང་། ",
            "མདའ་རྩེད་བྱེད་པས་གློ་བ་དང་བྲང་ཁོག་ལ་ཕན་པ་དང་། ",
            "འཆམ་འཆམ་བྱེད་པས་ཕོ་བ་ལ་ཕན་པ་དང་། ",
            "རྟ་རྒྱུག་བྱེད་པས་བསམ་བློ་སྐྱེན་པོར་ཕན་པ་སོགས་།",
            "དེ་བཞིན་དུ་གལ་ཏེ་མི་ཞིག་གིས་ཤེས་པ་གཅིག་ཏུ་གཏོད་མི་ཐུབ་།",
            ""
        ],
        [
            "མི་དེས་རྩིས་རིག་ལ་སློབ་སྦྱོང་བྱེད་ཆོག",
            "རྒྱུ་མཚན་ནི་རྩིས་རིག་གི་རིགས་པ་སྟེ་དམིགས་པ་གཅིག་ཏུ་གཏད་།",
            "གལ་ཏེ་དམིགས་པ་གཅིག་ཏུ་གཏད་མ་ཐུབ་པ་ཅུང་ཟད་བྱུང་ནའང་",
            "ནོར་འཆུག་གི་ཆ་མང་པོ་འབྱུང་བས་ཡང་དང་བསྐྱར་དུ་འགོ་འཛུགས་དགོས་།",
            "གལ་ཏེ་མི་ཞིག་གིས་བྱ་དངོས་ཤིག་ལ་དབྱེ་ཞིབ་དང་ཁྱད་པར་འབྱེད་མི་ཐུབ་།",
            "མི་དེས་མཚན་ཉིད་རིག་པ་སྦྱོང་ཆོག",
            "རྒྱུ་མཚན་ནི་རིགས་ལམ་འདིས་དབྱེ་འབྱེད་ཀྱི་ནུས་པ་སྤེལ་ཐུབ་བོ། ",
            "གལ་ཏེ་མི་ཞིག་གིས་གཟབ་ནན་གྱིས་གཙོ་གནད་ཀྱི་",
            "དོན་དག་རེ་རེ་བཞིན་འདྲི་རྩད་བྱེད་མི་ཐུབ་།",
            ""
        ],
        [
            "མི་དེས་ཁྲིམས་ལུགས་ཀྱི་དོན་གནད་ལ་སྦྱངས་ཆོག",
            "རྒྱུ་མཚན་ནི་ཁྲིམས་རྩོད་པའི་ལས་འགན་ནི་དུས་ཚོད་སྐར་ཆ་རེ་རེར་བྱུང་བའི་",
            "གནས་ཚུལ་ལ་རྩད་ཞིབ་བྱེད་དགོས་པས་།",
            "དེ་ལྟར་དུ་སེམས་ཀྱི་སྐྱོན་ཆ་ཡོད་ཚད་སློབ་སྦྱོང་དམིགས་བསལ་བ་ཞིག་གིས་བཅོས་ཆོག",
            ""
        ]
    ]
}