{
    "version": "BO8536",
    "reviewed_text": [
        [
            "སེམས་པར་འཇིགས་ཞུམ་བྲལ་བའི་གནས་དེ་རུ། ",
            "གང་དུ་སེམས་པར་འཇིགས་ཞུམ་མེད་ཅིང་",
            "མགོ་འཕངས་མཐོ་རུ་བཏགས་པའི་གནས་དེ་རུ ",
            "གང་དུ་ཤེས་ཡོན་རིན་མེད་དུ་ཐོབ་པའི་གནས་དེ་རུ ",
            "གང་དུ་གུ་དོག་པའི་ས་གནས་ཀྱི་བར་གྱང་དག་གིས་ ",
            "འཇིག་རྟེན་དུམ་བུར་གཏོར་མེད་པའི་གནས་དེ་རུ ",
            "གང་དུ་སྐད་ཆ་ནི་བདེན་ལུགས་ཀྱི་",
            "ཟབ་ས་ནས་འབྱུང་བའི་གནས་དེ་རུ ",
            "གང་དུ་ངལ་བ་མེད་པའི་དཔུང་བ་ནི་",
            "ཕུལ་བྱུང་གི་ཕྱོགས་སུ་བརྩོན་པ་བསྐྱེད་པའི་གནས་དེ་རུ ",
            "གང་དུ་གནས་ལུགས་ཀྱི་གཙང་ཆབ་ཀྱིས་",
            "གོམས་གཤིས་ཤི་བོའི་མྱ་ངམ་བྱེ་ཐང་དུ་ ",
            "རང་ཉིད་ཀྱི་ལམ་བུ་བོར་མེད་པའི་གནས་དེ་རུ ",
            "གང་དུ་སེམས་པ་ནི་མུ་མཐའ་མེད་པའི་",
            "བསམ་བློ་དང་བྱ་སྤྱོད་ཀྱི་ཕྱོགས་ནས་",
            "རང་དབང་གི་ལྷ་ཡུལ་དེའི་ཕྱོགས་སུ་",
            "ཁྱེད་ཀྱིས་སྣེ་ཁྲིད་པའི་གནས་དེ་རུ་ ",
            "བདག་གི་ཡབ་ཆེན་ལགས ",
            "ངའི་རྒྱལ་ཁབ་འདི་གཉིད་ལས་སློང་།",
            ""
        ]
    ]
}