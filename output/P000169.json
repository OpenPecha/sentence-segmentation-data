{
    "version": "P000169",
    "reviewed_text": [
        [
            "༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་",
            "ཚིག་འགྲེལ་འཇམ་དབྱངས་བླ་མའི་ཞལ་ལུང་བདུད་རྩིའི་ཐིག་པ་བཞུགས་སོ།།།། ",
            "མཛད་པ་པོ། ",
            "མཁན་པོ་ཀུན་དཔལ། ༄༅། །བོདྷིསཏྭསྱསམརྠནམིཔྲཔྲྀཏྟེཿབིབྲྀཏྟིམཉྫགུརོསུབདེཤཱམྲྀཏསྱཱཡཤིནྟུབིརཧཏིསྨྲ། །",
            " ༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་ཚིག་འགྲེལ་འཇམ་དབྱངས་བླ་མའི་ཞལ་ལུང་བདུད་རྩིའི་ཐིག་པ་བཞུགས་སོ།།།། ",
            "༄༅། །ན་མོ་གུ་རུ་མཉྫུ་ཤྲཱི་ཛྙཱ་ན་སཏྭཱ་ཡ། ",
            "བསྐལ་བཟང་རྣམ་འདྲེན་གཞན་ལས་ཆེས་དཔའ་བའི། །",
            "སྙིང་རྗེས་ཐུགས་བསྐྱེད་སྨོན་ལམ་རྨད་བྱུང་བས། །",
            "དེང་འདིར་མངོན་པར་བྱང་ཆུབ་མཆོག་སྟོན་པའི། །",
            "སྟོན་པ་མཉམ་མེད་ཤཱཀྱ་སེང་གེས་སྐྱོངས།།",
            "མི་ཕམ་འཇམ་པའི་དབྱངས་སོགས་ཉེ་སྲས་བརྒྱད། །",
            "གནས་བརྟན་བཅུ་དྲུག་བསྟན་པའི་གཏད་རབས་བདུན། །",
            "འཛམ་གླིང་རྒྱན་མཆོག་ཞི་བའི་ལྷ་ལ་སོགས། །",
            "འཕགས་ཡུལ་པཎ་གྲུབ་དད་བརྒྱས་སྤྱི་བོར་བསྙེན༑།",
            "རྒྱལ་བའི་ལུང་བསྟན་གངས་ལྗོངས་སྣང་བའི་མིག །",
            "མཁན་སློབ་ཆོས་རྒྱལ་ལོ་པཎ་སྤྲུལ་པའི་དཔྱིད། །",
            "འཇམ་དབྱངས་རྣམ་གསུམ་ལ་སོགས་གསར་རྙིང་གི །",
            "རིས་མེད་བརྒྱུད་པ་རྣམས་ལ་གུས་ཕྱག་འཚལ།།",
            "རྒྱལ་བ་ཀུན་གྱི་མཁྱེན་བརྩེ་ནུས་པའི་དཔལ། །",
            "རིགས་གསུམ་དབྱེར་མེད་ཆོས་ཀྱི་དབང་པོ་དང་། །",
            "རྗེ་བཙུན་བླ་མ་སངས་རྒྱས་ཀུན་དངོས་རྣམས། །",
            "བྱང་ཆུབ་སྙིང་པོར་སྙིང་གི་པདྨོར་རོལ།།",
            ""
        ],
        [
            "གང་གི་ཞལ་གསུང་ཟག་མེད་བདུད་རྩིའི་བཅུད༑ །",
            "གང་ཐོབ་ཆ་ཤས་ཡི་གེའི་འདུ་བྱེད་འདིས། །",
            "བླ་མ་མཆོག་དང་དཀོན་མཆོག་རིན་པོ་ཆེས། །",
            "བསྟན་དང་འགྲོ་ལ་",
            "སྨིན་པར་བྱིན་གྱིས་རློབས།། ",
            "དེ་ལ་འདིར་དཔལ་མར་མེ་མཛད་ལ་སོགས་པའི་",
            "འདས་པའི་སངས་རྒྱས་རྣམས་དང་། ",
            "སྟོན་མཆོག་མཉམ་མེད་ཤཱཀྱ་སེང་གེ་ལ་སོགས་པའི་",
            "ད་ལྟར་གྱི་སངས་རྒྱས་ཀུན་དང་། ",
            "རྒྱལ་ཚབ་སེམས་དཔའ་ཆེན་པོ་རྗེ་བཙུན་བྱམས་པ་མགོན་པོ་",
            "ལ་སོགས་པའི་མ་འོངས་པའི་སངས་རྒྱས་ཐམས་ཅད་མ་ལུས་ཤིང་ལུས་པ་མེད་པའི་",
            "དུས་གསུམ་གྱི་རྒྱལ་བ་ཐམས་ཅད་གཤེགས་ཤིང་རྗེས་སུ་གཤེགས་པའི་",
            "ལམ་པོ་ཆེ་སྲིད་པ་འཇིག་རྟེན་དང་",
            "ཞི་བ་མྱང་འདས་ཀྱི་ཕན་བདེའི་ལེགས་ཚོགས་མ་ལུས་པ་འབྱུང་བའི་",
            "གནས་གཅིག་པུར་གྱུར་པ་རིན་ཆེན་བྱང་ཆུབ་ཀྱི་",
            "སེམས་གཙོ་བོར་སྟོན་པ་རྒྱལ་སྲས་བྱང་ཆུབ་སེམས་དཔའི་སྤྱོད་པ་ལ་འཇུག་པའི་",
            "གཞུང་བཟང་ཡིད་བཞིན་གྱི་ནོར་བུ་དབང་གི་རྒྱལ་པོ་ལས་ཀྱང་",
            "ཆེས་ལྷག་པ་འདི་ཉིད་འཆད་པར་བྱེད་པ་།",
            "བཤད་བྱའི་ཡན་ལག་བཤད་པ་དང་། ",
            "བཤད་བྱ་དངོས་བཤད་པ་གཉིས་ལས། ",
            "དང་པོ་བཤད་བྱའི་ཡན་ལག་བཤད་པ་ལ་གསུམ་།",
            "སློབ་དཔོན་གྱིས་ཆོས་ཇི་ལྟར་འཆད་ཚུལ། ",
            "སློབ་མས་ཇི་ལྟར་ཉན་ཚུལ། ",
            "དཔོན་སློབ་གཉིས་ཀས་འཆད་ཉན་ཇི་ལྟར་བགྱི་བའི་ཚུལ་ལོ། །",
            "དང་པོ་སློབ་དཔོན་གྱིས་ཆོས་ཇི་ལྟར་འཆད་ཚུལ་ལ་གསུམ་།",
            "སློབ་དཔོན་སངས་རྒྱས་ཀྱིས་ཆོས་ཇི་ལྟར་འཆད་ཚུལ། ",
            "སློབ་དཔོན་དགྲ་བཅོམ་པས་ཆོས་ཇི་ལྟར་འཆད་ཚུལ། ",
            "སློབ་དཔོན་མཁས་པ་པཎྜི་ཏས་ཆོས་ཇི་ལྟར་འཆད་པའི་ཚུལ་ལོ། །",
            " དང་པོ་སློབ་དཔོན་སངས་རྒྱས་ཀྱིས་",
            "ཆོ་འཕྲུལ་རྣམ་པ་གསུམ་གྱི་སྒོ་ནས་འཆད་དེ",
            ""
        ],
        null,
        [
            "འཆད་པ་པོའི་ངག་དག་པ་ནི་ཆགས་སོགས་",
            "ཉོན་མོངས་པའི་སྒྲིབ་པ་ལས་གྲོལ་བས་",
            "ངག་ཚིག་དྲི་མ་མེད་པ་བརྡ་དག་སྙན་པའི་དབྱངས་ཀྱིས་།",
            "གསུང་རབ་ཀྱི་བརྗོད་བྱ་དག་པ་ནི། ",
            "རང་ཉིད་ཀྱི་ཡོངས་འཛིན་རྫོགས་པའི་སངས་རྒྱས་ལ་སོགས་པའི་",
            "ཞལ་ནས་ཇི་ལྟར་གསུངས་པ་ལྟར་མི་བརྗེད་པའི་གཟུངས་ཀྱིས་བཟུང་།",
            "ཚིག་ལ་ལྷག་ཆད་དང་༑ ",
            "དོན་ལ་ནོར་འཁྲུལ་མེད་པར་འཆད་པའོ།།",
            "འོ་ན་ཉན་ཐོས་དགྲ་བཅོམ་པ་དེ་དག་གིས་",
            "ཆོ་འཕྲུལ་རྣམ་པ་གསུམ་ལ་བརྟེན་ནས་ཅིའི་ཕྱིར་མི་འཆད་ཅེ་།",
            "དེ་དག་ལ་མི་ཤེས་པའི་རྒྱུ་བཞི་ཡོད་པས་",
            "ཆོ་འཕྲུལ་རྣམ་པ་གསུམ་ལ་བསྟེན་ནས་འཆད་མི་ནུས་།",
            "གནས་ཀྱི་བསྐལ་བས་མི་ཤེས་པ་འཕགས་པ་མཽའུ་འགལ་གྱི་བུ་ཆེན་པོས་",
            "རང་གི་མ་སངས་རྒྱས་ཀྱི་ཞིང་འོད་ཟེར་ཅན་ཏུ་སྐྱེས་པ་མ་ཤེས་པ་ལྟ་བུ། ",
            "དུས་ཀྱི་བསྐལ་བས་མི་ཤེས་པ་ཁྱིམ་བདག་དཔལ་སྐྱེས་ཀྱི་རྒྱུད་ལ་",
            "ཐར་པའི་ས་བོན་ཡོད་པ་འཕགས་པ་ཤཱ་རིའི་བུས་མ་ཤེས་པ་ལྟ་བུ། ",
            "རྒྱུ་ཐུག་མེད་ཀྱི་འབྲས་བུ་ཐུག་མེད་མི་ཤེས་པ། ",
            "ཇི་སྐད་དུ། ",
            "རྨ་བྱའི་མདོངས་བཀྲ་གཅིག་ལ་ཡང་། །",
            " རྒྱུ་ཡི་དབྱེ་བ་ཐ་དད་པ། །",
            " དེ་མཁྱེན་པ་ནི་ཀུན་མཁྱེན་ཏེ།།",
            ""
        ],
        [
            "ཀུན་མཁྱེན་ཡེ་ཤེས་མིན་པས་མིན།། ",
            "ཞེས་པ་ལྟ་བུའོ།།",
            "སངས་རྒྱས་ཀྱི་ཆོས་རབ་ཏུ་མང་པོ་མི་ཤེས་པ་ནི། ",
            "སྟོབས་བཅུ་མི་འཇིགས་པ་བཞི་མ་འདྲེས་པ་ལ་སོགས་པ་མེད་པའོ།། ",
            "གསུམ་པ། ",
            "སློབ་དཔོན་མཁས་པ་པཎྜི་ཏས་ཆོས་ཇི་ལྟར་འཆད་ཚུལ་ལ་གཉིས། ",
            "ཆོས་ཀྱི་འབྱུང་གནས་རྒྱ་གར་འཕགས་པའི་ཡུལ་ན་",
            "ཡོངས་སུ་གྲགས་པའི་གཙུག་ལག་ཁང་ཆེན་པོ་རྣམ་པ་གཉིས་ཡོད་པའི། ",
            "དཔལ་ནཱ་ལེནྡྲའི་གཙུག་ལག་ཁང་ན་བཞུགས་པའི་",
            "པཎྜི་ཏ་རྣམས་ཀྱིས་ནི་བཀའ་ཐམས་ཅད་ཕུན་སུམ་ཚོགས་པ་ལྔ་དང་། ",
            "བསྟན་བཅོས་ཐམས་ཅད་རྩིས་འགོ་ཡན་ལག་ལྔའི་སྒོ་ནས་།",
            "བི་ཀྲ་མ་ཤཱི་ལའི་གཙུག་ལག་ཁང་ན་བཞུགས་པའི་",
            "པཎྜི་ཏ་རྣམས་ཀྱིས་ཉན་པ་པོ་སྣོད་རུང་བྱ་བ་དང་། ",
            "བསྟན་པའི་རྣམ་བཞག་ངེས་པ་གཉིས་ཀྱི་སྒོ་ནས་།",
            "དེ་གཉིས་ལས་འདིར་སྔ་འགྱུར་བ་རྣམས་དཔལ་མགོན་འཕགས་པ་ཀླུ་སྒྲུབ་དང་། ",
            "པདྨ་ས་བྷ་ཝའི་རྗེས་སུ་འབྲངས་ཏེ་",
            ""
        ],
        [
            "བསྟན་བཅོས་ཆེན་པོ་བྱང་ཆུབ་སེམས་དཔའི་སྤྱོད་པ་ལ་འཇུག་པ་འདི་ཉིད་",
            "རྩིས་འགོ་ཡན་ལག་ལྔའི་སྒོ་ནས་འཆད་པ་།",
            "མཛད་པ་པོ་སུས་།",
            "ལུང་གང་ནས་བཏུས། ",
            "ཕྱོགས་གང་དུ་།",
            "དབུ་ནས་ཞབས་སུ་བསྡུས་པའི་དོན་གང་།",
            "དགོས་ཆེད་སུ་ཞིག་གི་དོན་དུ་མཛད་ཅེ་།",
            "དང་པོ་མཛད་པ་པོ་ནི། ",
            "བསྟན་བཅོས་བརྩོམ་པའི་རྒྱུ་གསུམ་ལེགས་པར་ཚང་ཞིང་",
            ""
        ],
        [
            "ཁྱད་པར་དུ་ལྷག་པའི་ལྷ་རྗེ་བཙུན་འཇམ་པའི་དབྱངས་ཀྱིས་རྗེས་སུ་བཟུང་ཞིང་",
            "བྱིན་གྱིས་རླབས་པ་སོགས་ངོ་མཚར་བའི་གཏམ་བདུན་གྱི་",
            "རྣམ་ཐར་མཆོག་གིས་སྤུད་པའི་པཎྜི་ཏ་ཆེན་པོ་འཕགས་པ་རྒྱལ་སྲས་ཞི་བ་ལྷས་།",
            "དེ་ཡང་། ",
            "ལྷག་པའི་ལྷ་མཉེས་ནཱ་ལེནྜའི། །",
            "བཀོད་པ་ཕུན་ཚོགས་རྩོད་པ་།",
            "ཡ་མཚན་ཅན་དང་སྤྲང་པོ་དང་། །",
            "རྒྱལ་པོ་མུ་སྟེགས་ཅན་བཏུལ་བའོ།།",
            "ཞེས་པ་ལྟར། ",
            "བདག་ཉིད་ཆེན་པོ་འདི་ལྷོ་ཕྱོགས་ཀྱི་",
            "རྒྱུད་ཀྱི་ཡུལ་འཁོར་བཟང་པོ་ཞེས་བྱ་བར་",
            "རྒྱལ་པོ་དགེ་བའི་གོ་ཆ་ཞེས་བྱ་བའི་",
            "སྲས་ཞི་བའི་གོ་ཆ་ཞེས་བྱ་བར་གྱུར་ཅིང་། ",
            "དེ་ཡང་གཞོན་ནུའི་ཚེ་ནས་སྔོན་གྱི་རྒྱལ་བ་ལ་བྱ་བ་བྱས་ཤིང་། ",
            "ཐེག་ཆེན་གྱི་རིགས་ལ་གནས་པས་བླ་མ་དང་དགེ་སྦྱོང་སོགས་ལ་གུས་པ་དང་། ",
            "བློན་པོ་དང་འབངས་འཁོར་རྣམས་ལ་ཕན་འདོགས་པ་དང་། ",
            "ཕོངས་པ་དང་ནད་པ་སོགས་དམན་པ་རྣམས་ཀྱང་",
            "སྙིང་རྗེས་ལྷག་པར་སྐྱོང་བ་ལ་སོགས་པ་",
            "བྱང་ཆུབ་ཀྱི་སྤྱོད་པ་འབའ་ཞིག་ལ་",
            "ཐུགས་གཞོལ་བའི་ངང་ནས་",
            "རིག་པ་དང་སྒྱུ་རྩལ་ཐམས་ཅད་ལ་ཡང་མཁས་པར་གྱུར་ཅིང་",
            "ཁྱད་པར་ཀུ་སུ་ལུ་ཞིག་ལ་འཇམ་དཔལ་རྣོན་པོའི་སྒྲུབ་ཐབས་ཤིག་ཞུས་ཏེ་",
            "བསྒྲུབས་པས་ཞལ་མཐོང་རེ་ཞིག་ན་ཡབ་རྒྱལ་པོ་འདས་ཏེ་",
            "རྒྱལ་པོར་དབང་བསྐུར་བར་བསྒྲོས་།",
            ""
        ],
        [
            "རིན་པོ་ཆེའི་ཁྲི་ཆེན་པོ་བཤམས་པ་ན་",
            "དེ་ནུབ་རྨི་ལམ་དུ་སང་ཉིན་སྡོད་པའི་",
            "ཁྲི་ཆེན་པོ་དེ་ལ་རྗེ་བཙུན་འཇམ་པའི་དབྱངས་བཞུགས་ནས་",
            "བུ་གཅིག་འདི་ནི་ང་ཡི་སྟན་ཡིན་།",
            "ང་ནི་ཁྱོད་ཀྱི་དགེ་བའི་བཤེས་གཉེན་ཡིན།།",
            "ང་དང་ཁྱོད་གཉིས་སྟན་གཅིག་ལ་འདུག་པ། །",
            "འདི་ན་རྣམ་པ་ཀུན་ཏུ་རིགས་མ་ཡིན།།",
            "ཞེས་གསུངས་པ་རྨིས་པས་སད་པ་དང་། ",
            "རྒྱལ་སྲིད་འཛིན་དུ་མི་རུང་བར་དགོངས་།",
            "རྒྱལ་སྲིད་ཀྱི་འབྱོར་པ་ཆེན་པོ་ལ་མ་ཆགས་པར་བྲོས་ནས་",
            "དཔལ་ནཱ་ལེནྜའི་པཎྜི་ཏ་ལྔ་བརྒྱའི་",
            "ཁྱུ་མཆོག་རྒྱལ་བའི་ལྷ་ལས་རབ་ཏུ་བྱུང་།",
            ""
        ],
        [
            "མཚན་ཡང་ཞི་བའི་ལྷ་ཞེས་བཏགས་།",
            "ནང་གི་ཀུན་སྤྱོད་འཕགས་པ་ལ་སྡེ་སྣོད་གསུམ་གསན་ནས་",
            "དེའི་དོན་ལ་མཉམ་པར་འཇོག་པར་མཛད་ཅིང་",
            "ཤིན་ཏུ་གཅེས་པའི་དོན་རྣམས་ཕྱོགས་གཅིག་ཏུ་བསྡུས་པ་བསླབ་བཏུས་དང་། ",
            "མདོ་བཏུས་ཀྱི་བསྟན་བཅོས་མཛད་པ་སོགས་",
            "སྤངས་རྟོགས་ཀྱི་ཡོན་ཏན་དཔག་ཏུ་མེད་པ་མངའ་ཡང་",
            "གཞན་དག་གིས་དེ་ལྟར་མ་རྟོགས་པར། ",
            "ཕྱིའི་སྤྱོད་པ་ལ་བྷུཀྟ་ཟ་བ། ",
            "སུསྟ་ཉལ་བ། ཀུཙྪི་ཝ་འཆག་པ་གསུམ་ལས་",
            "གཞན་མི་བྱེད་པར་སྣང་བས་བྷུ་སུ་ཀུ་ཝ་ཞེས་",
            "བསྒྲགས་ཤིང་ཕྱིའི་སྤྱོད་པ་ལ་དཔག་ནས་",
            "འདིའི་རབ་ཏུ་བྱུང་བ་རྣམས་ཀྱི་བྱ་བའི་ལས་",
            "འཁོར་ལོ་གསུམ་ཡིན་ན",
            "འདིས་གང་ཡང་མི་བྱེད་པར་དགེ་འདུན་གྱི་ནང་དུ་",
            "དད་ཟས་བྱིན་པ་ལ་ལོངས་སྤྱོད་པར་མི་རུང་བས་བསྒྲད༵་པར་བྱའོ་",
            "ཞེས་བསྒྲོས་ནས་གསུངས་རབ་ཀྱི་མདོ་འདོན་རེས་བྱས་པས་",
            "རང་ཐད་ལ་བབ་པ་ན་གཞན་དུ་འགྲོའོ་",
            "སྙམ་དུ་བསམ་ནས་དེ་ལ་མདོ་འདོན་པར་ཡང་ཡང་ནན་གྱིས་ཞུས་པ་ལ་",
            "བདག་གིས་ཅི་ཡང་མི་ཤེས་སོ་ཞེས་ཡང་ཡང་གསུངས་པ་།",
            "མཁན་པོ་ལ་ཉིད་ཀྱིས་བགོས་ཤིག་ཅེས་ཞུས་པས་",
            "མཁན་པོས་བསྒོས་པས་འདོན་པར་ཁས་བླངས་པ་དང་། ",
            "ཁ་ཅིག་གིས་འདི་ཅི་ཡིན་མི་ཤེས་སྙམ་དུ་ཐེ་ཚོམ་དུ་གྱུར་བཞིན་དུ། ",
            "དེ་ཉམས་སད་པའི་ཕྱིར་",
            "གཙུག་ལག་ཁང་གི་ཕྱི་རོལ་ས་ཕྱོགས་ཡངས་པར་མཆོད་པ་མང་པོ་བཤམས་ཤིང་",
            "སྐྱེ་བོའི་ཚོགས་མང་པོ་འདུས་པའི་དབུས་སུ་སེང་གེའི་ཁྲི་མཐོན་པོ་བཤམས་པ་ལ་སྤྱན་དྲངས་ཏེ་",
            "ཁྲི་དེར་ཇི་ལྟར་བྱོན་མ་ཤེས་པར་སྟེང་དུ་བཞུགས་པ་ལ་",
            "ཕལ་ཆེར་ཡིད་གཉིས་སུ་གྱུར་པ་།",
            "དེ་ནས་སྔར་དྲང་སྲོང་གིས་གསུངས་པ་གྲགས་པ་ཞིག་གདོན་ནམ། ",
            "སྔར་མ་གྲགས་པ་ཞིག་གདོན་ཞེས་གསུངས་པ་ན་",
            "ཐམས་ཅད་ངོ་མཚར་དུ་གྱུར་།",
            ""
        ],
        [
            "མ་གྲགས་པ་ཞིག་འདོན་པར་ཞུས་པས། ",
            "བསླབ་བཏུས་ནི་མང་།",
            "མདོ་བཏུས་ནི་ཉུང་༑",
            "ཚིག་བསྡུས་ལ་དོན་རྒྱས་པ་བྱང་ཆུབ་སེམས་དཔའི་སྤྱོད་པ་ལ་འཇུག་པ་",
            "འདི་ཞལ་འདོན་མཛད་པ་དང་། ",
            "འཕགས་པ་འཇམ་དཔལ་ཡང་མདུན་གྱི་ནམ་མཁའ་ལ་བཞུགས་པ་",
            "སྐྱེ་བོ་མང་པོས་མཐོང་ནས་",
            "ཤིན་ཏུ་དད་པ་གྱུར་པ་ལས༑ ",
            "ཤེས་རབ་ཀྱི་ལེའུའི། ",
            "གང་ཚེ་དངོས་དང་དངོས་མེད་དག །",
            "ཅེས་པ་ནས་སློབ་དཔོན་འཇམ་དབྱངས་དང་བཅས་པ་",
            "ནམ་མཁའ་ལ་ཇེ་མཐོ་ཇེ་མཐོར་སོང་ནས་",
            "མཐར་སྐུ་མི་སྣང་བར་གསུངས་གྲགས་པའི་སྒོ་ནས་རྫོགས་པར་བཏོན་སྟེ་གཤེགས་སོ།།",
            "དེ་ནས་གཟུངས་ཐོབ་པ་རྣམས་ཀྱིས་ཇི་ལྟར་ཟིན་པ་བསྡུས་པས་ཤྩོ་ཀ་བདུན་བརྒྱ་དང་། ",
            "སྟོང་དང་སྟོང་ལས་ལྷག་པར་གྱུར་ཅིང་། ",
            "པཎྜི་ཏ་ཁ་ཆེ་བ་རྣམས་ཀྱིས་བསྡུས་པ་ལེའུ་དགུའི་བདག་ཉིད་ཤྩོ་ཀ་བདུན་བརྒྱ་དང་། ",
            "ཡུལ་དབུས་པ་རྣམས་ཀྱིས་བསྡུས་པ་ལེའུ་བཅུའི་བདག་ཉིད་",
            "ཤྩོ་ཀ་སྟོང་ཡོད་པ་མ་མཐུན་པས་ཐེ་ཚོམ་དུ་གྱུར་ཅིང་",
            "བསླབ་པ་ཀུན་ལས་བསྡུས་པ་།",
            ""
        ],
        [
            "ངེས་པར་ཡང་དང་ཡང་དུ་།",
            "ཞེས་དང་། ",
            "ཡང་ན་རེ་ཞིག་མདོར་བསྡུས་པའི། །",
            "མདོ་རྣམས་ཀུན་ལས་བཏུས་པར་བལྟ།།",
            "ཞེས་པའང་མ་ཤེས་པས་སློབ་དཔོན་ལྷོ་ཕྱོགས་མཆོད་རྟེན་དཔལ་ཡོན་ཅན་ན་བཞུགས་པར་ཐོས་ནས་",
            "གཟུངས་ཐོབ་པའི་པཎྜི་ཏ་གཉིས་སྤྱན་འདྲེན་དུ་ཕྱིན་པས་མཇལ་ནས་བྱོན་དུ་མ་བཏུབ་ཀྱང་",
            "ཚུལ་དེ་དག་ཞུས་པ་ལ་གཞུང་གི་ཚད་ཡུལ་དབུས་པ་རྣམས་ཀྱིས་བསྡུས་པ་ལྟར་ཡིན་ལ་",
            "བསླབ་བཏུས་དང་༑ ",
            "མདོ་བཏུས་གཉིས་ཁོ་བོའི་བྲང་ཁང་གི་གདུང་གསེབ་ན་",
            "པཎྜི་ཏའི་ཡིག་གེ་ཕྲ་མོའི་བྲིས་པ་ཞིག་ཡོད་པས་ལྟོས་ཤིག་ཅེས་",
            "རྗེས་སུ་བསྟན་ཅིང་དེ་དག་གི་བཤད་ལུང་ཡང་གནང་ངོ་།།",
            "དེ་ནས་ཤར་ཕྱོགས་སུ་བྱོན་ཏེ་རྩོད་པ་ཆེན་པོ་བྱེད་པ་ཞིག་གི་",
            "འགྲན་ཟླ་མཛད་པའི་རྫུ་འཕྲུལ་གྱིས་འདུམ་པར་གྱུར་ཏེ་",
            "བདེ་བ་ལ་བཀོད་དོ།།",
            ""
        ],
        [
            "ཡང་ཡུལ་མ་ག་དྷའི་ནུབ་ཕྱོགས་ཧ་ཅང་མི་རིང་བ་ཞིག་ན་",
            "ཡ་མཚན་ཅན་གྱི་ལྟ་བ་འཛིན་པ་ལྔ་བརྒྱ་གནས་པ་འཁོར་དུ་བསྡུས་པ་དང་། ",
            "རེ་ཞིག་ན་ཡུལ་ངན་ཆེན་པོ་བྱུང་ནས་",
            "བཟའ་བཏུང་ཆད་དེ་",
            "ཉོན་མོངས་པ་ན་བདག་ཅག་གི་འཚོ་བ་སྒྲུབ་ནུས་པ་ཡོད་ན་",
            "དེའི་གསུངས་སྤྱི་བོར་ལེན་ཏོ།།",
            "ཞེས་ཟེར་བ་།",
            "སློབ་དཔོན་གྱིས་འབྲས་ཆན་ལྷུང་བཟེད་གང་ཙམ་གྱི་",
            "བསོད་སྙོམས་བླངས་ཏེ་",
            ""
        ],
        [
            "ཏིང་ངེ་འཛིན་གྱིས་མང་པོར་བྱིན་གྱིས་བརླབས་ནས་",
            "དེ་ཐམས་ཅད་བདེ་བས་ཚིམ་པར་མཛད་དེ་",
            "ཡ་མཚན་ཅན་གྱི་ལྟ་བ་ལས་བཟློག་སྟེ་",
            "སངས་རྒྱས་ཀྱི་བསྟན་པ་ལ་བཙུད་པར་མཛད་དོ།། ",
            "དེ་ནས་རེ་ཞིག་ན་མུ་གེ་ཆེན་པོ་བྱུང་སྟེ་",
            "སྤྲང་པོ་སྟོང་ཙམ་ཞིག་བྲུ་བ་ཚ་བས་ཉེན་།",
            "འཆི་ལ་ཐུག་པ་རྣམས་ལ་སློབ་དཔོན་གྱིས་འཚོ་བ་སྦྱར་ཏེ་",
            "བདེ་བ་ལ་བཀོད་དོ།། ",
            "དེ་ནས་ཤར་ཕྱོགས་སུ་ཨ་ཏི་ཤ་བའི་རྒྱལ་པོ་།",
            ""
        ],
        [
            "མ་ཙལའི་གནོད་པར་བྱེད་པ་བསྲུང་བའི་རྒྱལ་པོའི་སྐུ་བསྲུང་མཛད་པ་།",
            "སློབ་དཔོན་རྗེ་བཙུན་འཇམ་པའི་དབྱངས་ཀྱི་ཕྱག་རྒྱར་བཅིང་བའི་",
            "ཤིང་གི་རལ་གྲི་ཤུབས་དང་བཅས་པ་ཞིག་བཟུང་ནས་",
            "ཆོས་ཀྱི་མཐུ་ཕུན་སུམ་ཚོགས་པ་དང་ལྡན་པའི་ཕྱིར་",
            "རྒོལ་མ་ག་དྷའི་མཆན་བ་རྣམས་ཟིལ་གྱིས་མནན་ཏེ་",
            "སྐྱེ་དགུ་ཐམས་ཅད་བདེ་བར་མཛད་པས་བཀུར་སྟི་ཆེན་པོ་ཐོབ་པ་།",
            "ཕྲག་དོག་ཅན་གཞན་དག་གིས་མ་བཟོད་པར་རྒྱལ་པོ་ལ་",
            "མི་འདི་ནི་གཡོ་སྒྱུ་ཅན་ཞིག་སྟེ་",
            "མཚོན་ཆ་ཡང་ཤིང་གི་རལ་གྲི་ལས་མེད་པའི་ཕྱིར་",
            "རྒྱལ་པོའི་སྐུ་བསྲུང་མི་ནུས་པས་བརྟག་པར་འཚལ་ལོ། །",
            "ཞེས་ཞུས་པ་དང་། ",
            "རྒྱལ་པོ་ཁྲོས་ཏེ་ཐམས་ཅད་ཀྱི་མཚོན་ཆ་ལ་རིམ་གྱིས་བལྟས་ཏེ",
            "དེ་ལ་རལ་གྲི་ཕྱུངས་ཤིག་ཅེས་སྨྲས་པ་།",
            "ལྷ་ཉིད་ལ་གནོད་པར་འགྱུར་བས་མི་རུང་ངོ་",
            "ཞེས་གསུངས་པ་ན་གནོད་ཀྱང་སླའི་ངེས་པར་ཕྱུངས་ཤིག་ཟེར་བ་།",
            ""
        ],
        [
            "འོ་ན་ཕྱོགས་དབེན་པར་སྤྱན་ཡ་གཅིག་ཕྱག་གིས་བཀབ་སྟེ་",
            "ཡ་གཅིག་གིས་གཟིགས་སུ་གསོལ་ཞེས་སྨྲས་ནས་ཕྱུང་བས་",
            "དེའི་གཟི་བརྗིད་ཀྱིས་རྒྱལ་པོའི་མིག་ཡ་གཅིག་ས་ལ་ལྷུང་སྟེ་",
            "དཔུང་དང་བཅས་པ་སྐྲག་ནས་",
            "བཟོད་པར་གསོལ་ཏེ་",
            "སྐྱབས་སུ་སོང་བ་ལས་མིག་གི་བུ་གར་མིག་བཅུག་ནས་",
            "ཟུག་རྔུ་མེད་ཅིང་མཐོང་བར་བྱིན་གྱིས་རླབས་པས་",
            "འཇིག་རྟེན་ཐམས་ཅད་དད་པར་མཛད་ཅིང་ཆོས་ལ་བཙུད་དོ།། ",
            "དེ་ནས་དཔལ་གྱི་རིའི་ལྷོ་ཕྱོགས་སུ་བྱོན་ཏེ་",
            ""
        ],
        [
            "ཨུ་ཙ་མའི་སྤྱོད་པ་ཞེས་པ་",
            "སྤྲང་པོའི་ཆ་བྱད་གཅེར་བུ་ཁྲུད་མ་ཕོ་བའི་ཚིག་མས་འཚོ་བར་བྱེད་པ་།",
            "ཁ་ཏྲི་བི་ཧ་རའི་བྲན་མོ་ཀ་ཙལ་ནས་",
            "ཁྲུད་མ་ཕོ་བའི་ཆུ་འཐོར་བ་སློབ་དཔོན་ལ་ཕོག་པས་ལྕགས་བསྲེག་ལ་",
            "ཕོག་པ་ལྟར་འབར་ཞིང་",
            "ཁོལ་བར་གྱུར་པ་མཐོང་སྟེ",
            "དེའི་ཚེ་མུ་སྟེགས་པའི་སྟོན་པ་ཤིང་ཀར་དེ་བ་ཞེས་བྱ་བའི་",
            "ཁོ་བོས་ནམ་མཁའ་ལ་དབང་ཕྱུག་ཆེན་པོའི་དཀྱིལ་འཁོར་བྲི་ཡི་",
            "དེ་ནང་པ་དག་གིས་བཤིག་མ་ནུས་།",
            "ནང་པའི་ལྷ་རྟེན་ཆོས་ཐམས་ཅད་མེར་བསྲེག་སྟེ་",
            ""
        ],
        [
            "ཕྱི་རོལ་མུ་སྟེགས་པའི་སྒོར་འཇུག་དགོས་ཞེས་རྒྱལ་པོ་ལ་གསོལ་བས། ",
            "རྒྱལ་པོས་ཀྱང་ནང་པའི་དགེ་འདུན་རྣམས་བསྡུས་ཏེ་",
            "དོན་དེ་ཞུས་པས་སུས་ཀྱང་བཤིགས་པར་ཁས་ལེན་མ་ནུས་པས་",
            "རྒྱལ་པོ་མྱ་ངན་དུ་གྱུར་པ་ལ་བྲན་མོའི་སྔར་མཐོང་བ་དེ་ཞུས་པ་།",
            "དེ་ཚོལ་ཅིག་གསུངས་ནས་",
            "ཕྱོགས་ཀུན་ཏུ་བཙལ་བས་ཤིང་སྡོང་གཅིག་གི་དྲུང་ནས་",
            "རྙེད་པ་ལ་དོན་དེ་ཞུས་པ་ན་ང་ཡིས་ནུས་ཀྱི་ཆུ་བུམ་པ་གང་དང་",
            "རས་ཡུག་གཉིས་དང་མེ་རྣམས་སྟ་གོན་གྱིས་ཤིག་གསུངས་ནས་",
            "དེ་ལྟར་བྱས་སོ།།",
            "དེ་ནས་སང་གི་དགོངས་མོ་ཁོ་རང་གིས་ནམ་མཁར་ཐིག་བཏབ་སྟེ་",
            "སོང་བས་ཐམས་ཅད་ཐེ་ཚོམ་དུ་།",
            ""
        ],
        [
            "ཉིན་ཕྱི་མའི་སྔ་གྲོར་དཀྱིལ་འཁོར་བྲིས་ཏེ་",
            "ཤར་སྒོར་ཙམ་ཟིན་པ་ན་སློབ་དཔོན་གྱིས་",
            "ཏིང་ངེ་འཛིན་ལ་མཉམ་པར་བཞག་པ་ཙམ་གྱིས་",
            "རླུང་གི་འཚུབ་མ་ཆེན་པོ་ལངས་ནས་",
            "དཀྱིལ་འཁོར་རྨང་མེད་པར་ཁྱེར་ཏེ",
            "རྩྭ་དང་ཤིང་དང་། ",
            "གྲོང་ཁྱེར་ཐམས་ཅད་ཀྱང་འགྱེལ་ལམ་འགྱེལ་ལ་ཐུག་པར་གྱུར་།",
            "དེར་ཚོགས་པའི་མི་རྣམས་ཀྱང་བརྡས། ",
            "མུ་སྟེགས་ཀྱི་སྟོན་པ་ཡང་",
            "རྣམ་པར་འཐོར་རླུང་གིས་བརྡས་པའི་བྱེའུ་བཞིན་དུ་མུན་པ་ཆེན་པོར་གྱུར་ཏོ།།",
            "དེ་ནས་སློབ་དཔོན་གྱིས་སྨིན་མཚམས་ནས་",
            "འོད་བྱུང་ནས་",
            ""
        ],
        null,
        null,
        null,
        null,
        null,
        null,
        null,
        [
            "ཡིད་ལ་ཟུངས་ཤིག་དང་། ",
            "ངས་བཤད་པར་བྱའོ་ཞེས་གདམས་པར་མཛད་དོ༑།",
            "དེའི་ཕྱིར། ",
            "ཆོས་ཆོས་བཞིན་དུ་མ་སྤྱད་ན་ཆོས་ཀྱིས་",
            "སླར་ངན་སོང་དུ་འགྲོ་བའི་རྒྱུ་བྱེད་ཅེས་",
            "དམ་པ་རྣམས་གསུངས་སོ།། ",
            "དྲི་མ་དྲུག་ནི། ",
            "རྣམ་བཤད་རིག་པ་ལས། ",
            "ང་རྒྱལ་དང་ནི་མ་དད་དང་། །",
            "དོན་དུ་གཉེར་བ་མེད་ཉིད་དང་། །",
            "ཕྱི་རོལ་རྣམ་གཡེང་ནང་དུ་སྡུད།།",
            "སྐྱོ་བས་ཉན་པ་དྲི་མ་ཡིན།།",
            "ཞེས་པ་།",
            "བླ་མ་དང་མཆེད་གྲོགས་ལས་ང་ལྷག་སྙམ་པའི་ང་རྒྱལ་དང་། ",
            "ཆོས་དང་བླ་མ་མཆེད་གྲོགས་ལ་མ་དད་པ་དང་། ",
            "ཆོས་ལ་དོན་གཉེར་གྱིས་འདུན་པ་མེད་པ་དང་། ",
            "དབང་པོ་ཡུལ་གྱི་ཕྱིར་འབྲང་ཞིང་",
            ""
        ],
        [
            "རྩེ་གཅིག་ཏུ་མི་འཇོག་པ་དང་། སེམས་བྱིང་རྨུགས་ཀྱིས་ནང་དུ་སྡུད་པ་དང་། ",
            "ཆོས་ཐུན་རིང་དྲགས་པས་བཀྲེས་སྐོམ་ཚ་གྲང་སོགས་ཀྱིས་",
            "གདུང་ནས་ཉན་མི་འདོད་པ་སྐྱོ་བས་",
            "ཉན་པ་རྣམས་ནི་ཚེ་འདིར་ཡང་། ",
            "ཚིག་དོན་ཕུན་སུམ་ཚོགས་པའི་རང་བཞིན་བསམ་གཏན་དང་། ",
            "ཤེས་རབ་དང་རྣམ་པར་གྲོལ་བའི་ཆོས་ལ་བར་དུ་གཅོད་ཅིང་",
            "ཕྱི་མར་ཡང་ཆོས་དང་མི་འཕྲད་པའི་ཉེས་པས་",
            "འཁོར་བ་མཐའ་མེད་དུ་འཁྱམས་པར་འགྱུར་བས་",
            "རབ་ཏུ་གུས་པས་སྤྱོད་ལམ་བསྡམ་ཞིང་",
            "ལེགས་པའི་ཚུལ་གྱིས་ཉན་དགོས་སོ།། ",
            "མི་འཛིན་པ་ལྔ་ནི། ",
            "ཚིག་འཛིན་ལ་དོན་མི་འཛིན་པ་དང་། ",
            "དོན་འཛིན་ལ་ཚིག་མི་འཛིན་པ། ",
            "བརྡ་མ་འཕྲོད་པར་འཛིན་པ། ",
            "གོང་འོག་ནོར་ནས་འཛིན་པ། ",
            "དོན་གོ་ལོག་ཏུ་འཛིན་པ་རྣམས་སྤང་དགོས་པ་ཡིན་ཏེ",
            "དེ་ལྔ་རིམ་པར༑ ",
            "ཚིག་སྙན་ཅིང་ལེགས་པ་རེ་ཆེད་དུ་འཛིན་ཅིང་",
            "དོན་ཟབ་མོ་ལ་རྟོག་དཔྱོད་མི་འཇུག་ན་",
            "དེས་སེམས་ལ་ཕན་མི་ཐོག །",
            "ཚིག་གིས་ཅི་བྱ་སྙམ་དུ་ཁྱད་དུ་བསད་ནས་",
            "དོན་ཟབ་མོ་ཞེས་སྦར་ཟིན་བྱས་ཀྱང་",
            "ཚིག་ལ་མ་བསྟེན་པར་དོན་མི་འབྱུང་༑",
            "དྲང་ངེས་ལྡེམ་དགོངས་ཀྱི་གསུང་སྣ་ཚོགས་པ་",
            "བརྡའ་མ་འཕྲོད་པར་བཟུང་ན་ཡང་",
            "དག་པའི་ཆོས་དང་རྒྱབ་འགལ་དུ་།",
            ""
        ],
        [
            "གོང་འོག་ནོར་ནས་བཟུང་ན་བསྟན་པའི་བབས་དང་",
            "མི་མཐུན་པ་ལ་སོགས་པའི་འགལ་འདུ་ཅན་དུ་འགྱུར༑",
            "དོན་ལོག་པར་བཟུང་ན་ལོག་རྟོག་རྒྱུན་འབྱམས་ནས་",
            "རང་རྒྱུད་ཆུད་ཟ་ཞིང་བསྟན་པའི་",
            "རྐང་འདྲེན་དུ་འགྱུར་བའི་ཕྱིར་སྤང་དགོས་པ་ཡིན་ནོ།། ",
            "གཉིས་པ་བླང་བྱའི་ཀུན་སྤྱོད་ལ་",
            "འདུ་ཤེས་བཞི་བརྟེན་པ་ཕ་རོལ་དུ་ཕྱིན་པ་དྲུག་དང་ལྡན་པ། ",
            "སྤྱོད་ལམ་གཞན་བསྟན་པའོ༑།",
            "དང་པོ་འདུ་ཤེས་བཞི་བརྟེན་པ་ནི། ",
            "སྡོང་པོ་བཀོད་པ་ལས། ",
            "རིགས་ཀྱི་བུ་ཁྱོད་ཀྱིས་བདག་ཉིད་ལ་",
            "ནད་པའི་འདུ་ཤེས་བསྐྱེད་པར་བྱའོ།།",
            "ཆོས་ལ་སྨན་གྱི་འདུ་ཤེས་བསྐྱེད་པར་བྱའོ།།",
            "ནན་ཏན་ཉམས་སུ་ལེན་པ་ལ་",
            "ནད་ཉེ་བར་འཚོ་བའི་འདུ་ཤེས་བསྐྱེད་པར་བྱའོ།།",
            ""
        ],
        null,
        [
            "འགྲོ་རྣམས་ལྷ་མོར་བསྒོམས་བྱས་ནས།།",
            "ཐོན་ཁར་མི་རྟོག་སྟོང་པ་ཉིད། །",
            "སྐད་ཅིག་གཉིས་ཙམ་བསྒོམ་པར་བྱ།།",
            "ཞེས་སྦྱོར་དངོས་རྗེས་ཀྱི་རྣལ་འབྱོར་དང་། ",
            "མེ་ཏོག་སྟན་སོགས་རབ་འབུལ་ཞིང་༑།",
            "ས་ཕྱོགས་སྤྱོད་ལམ་སྡོམས་པ་དང་། །",
            "སྲོག་ཆགས་ཀུན་ལ་འཚེ་མི་བྱེད།།",
            "བླ་མ་ལ་ནི་གསོལ་བ་འདེབས༑།",
            "མ་ཡེངས་བླ་མའི་གདམས་ངག་ཉན།།",
            ""
        ],
        null,
        [
            "ཆིངས་ཆེན་པོ་ལྔའམ་གསུམ་གྱིས་བཅིངས་ནས་འཆད་།",
            "དང་པོ་ཆིངས་ཆེན་པོ་ལྔ་ནི། ",
            "རྣམ་བཤད་རིག་པ་ལས། ",
            "མདོ་དོན་སྨྲ་བར་འདོད་རྣམས་ལ།།",
            "མན་ངག་ཅུང་ཞིག་སྦྱིན་པར་བྱ།།",
            "དེ་ལ་མན་ངག་འདི་ཡིན་ཏེ།།",
            "དགོས་པ་བསྡུས་པའི་དོན་བཅས་དང་། །",
            "ཚིག་དོན་བཅས་དང་མཚམས་སྦྱོར་བཅས།།",
            "བརྒལ་ལན་བཅས་ཏེ་བསྙད་པར་བྱ།།",
            ""
        ],
        [
            "ཞེས་སོ།།",
            "ཆིངས་གསུམ་ནི་དཀྱུས་ཀྱི་ས་གཅོད་པ་",
            "སྟག་མོའི་མཆོངས་སྟབས་ལྟ་བུ། ",
            "ཚིག་གི་འབྲུ་ནོན་པ་རུས་སྦལ་གྱི་ནུར་འགྲོས་ལྟ་བུ། ",
            "སྐབས་ཀྱི་དོན་བསྡུ་བ་སེང་གེའི་འགྱིང་ལྟ་བུའོ།།",
            "དེ་ལྟར་ཆིངས་ཆེན་པོ་ལྔའམ་གསུམ་པོ་རྣམས་ནི་",
            "གཞུང་གི་སྐབས་དང་སྐབས་སུ་སྟོན་པར་འགྱུར་བ་",
            "དེ་དང་དེར་ཤེས་པར་བྱ་བ་ལས་རྒྱས་པར་མ་སྤྲོས་ལ",
            "དོན་དུ་བདག་གི་བླ་མ་བཀའ་དྲིན་ཅན་ནི། ",
            "བསྟན་པ་ཐམས་ཅད་འགལ་མེད་དུ་རྟོགས་ཤིང་། ",
            "གཞུང་ལུགས་ཐམས་ཅད་གདམས་པར་ཤར་བས་",
            "གསར་རྙིང་རིས་མེད་པའི་བསྟན་པའི་བདག་པོ་ཉིད་དུ་གྱུར་",
            "གཤིས་གཞུང་འདི་ཇི་ལྟར་གསུངས་ན",
            "ས་སྐྱ་པ་རྣམས་ལ་རྗེ་བཙུན་བསོད་ནམས་རྩེ་མོའི་འགྲེལ་པ་དང་། ",
            "དགེ་ལྡན་པ་རྣམས་ལ་དར་ཊཱིཀ་དང་། ",
            "བཀའ་བརྒྱུད་པ་རྣམས་ལ་དཔའ་བོ་གཙུག་ཕྲེང་སོགས་ཀྱི་",
            "འགྲེལ་པ་བཞིན་གསུངས་པ་དང་། ",
            "རྙིང་མ་བ་རྣམས་ལ་སྔར་རྫོགས་ཆེན་ཤྲཱི་སེང་ཧར་རྙིང་མ་རང་ལུགས་བཞིན་གསུངས་ཞེས་ཐོས་ཤིང་། ",
            "ཕྱིས་སུ་ཡུལ་དུས་གང་ཟག་གམ་",
            "དགོས་དབང་གིས་དངུལ་ཆུ་ཐོགས་མེད་ཀྱི་",
            "འགྲེལ་པ་གཙོར་སྟོན་གྱིས་དགོངས་པ་སྣ་ཚོགས་པར་གསུངས་པ་དང་། ",
            "ཁྱད་པར་རྡོ་རྗེའི་ལུང་གིས་ཟིན་པའི་",
            "མཆོག་གླིང་རིགས་སྲས་དམ་པ་སོགས་",
            "རང་དཔོན་སློབ་ལ་ཟླ་བ་དྲུག་གི་བར་གཞུང་འདི་གསུངས་སྐབས་",
            "ཐོགས་འགྲེལ་གཙོར་བཞག་གིས་གདམས་ངག་ཉམས་ལེན་ལ་",
            "སྦྱར་བ་གང་གསུངས་རང་བློར་ངེས་པའི་ཟིན་བྲིས་སོགས་",
            "དཀྱུས་བཀོད་ཀྱི་ཚུལ་དུ་གཙོ་བོར་བྱས་ཏེ",
            "འདིར་འཆད་པར་བྱ་བ་ལས་ལུང་སྦྱོར་སོགས་",
            "རྒྱས་སྤྲོས་མཁས་པ་ལ་ནི་མི་དགོས་ལ་",
            ""
        ],
        [
            "ཡི་གེས་འཇིགས་ཤིང་། ",
            "ལས་དང་པོ་པ་དག་འབྲུ་འགྲེལ་ཙམ་དོན་དུ་གཉེར་ཞིང་",
            "ཤེས་པར་སླ་བས་ཉམས་ཕན་ཞིག་སྙིང་ལ་བཅང་བ་ལས་",
            "སྤྲོས་པ་ལ་འཆེལ་བར་མ་བྱས་སོ།། ",
            "གཉིས་པ་བཤད་བྱ་དངོས་བཤད་པ་།",
            "བསྟན་བཅོས་ཀྱི་མཚན་དང་། ",
            "མཚན་དེ་ལྡན་གྱི་གཞུང་བཤད་པ་གཉིས་ལས། ",
            "དང་པོ་ལ་མཚན་དངོས་དང་། ",
            "ཞར་བྱུང་འགྱུར་ཕྱག་གཉིས་ལས། ",
            "དང་པོ་ལ་མཚན་དེ་རྒྱ་སྐད་ལྟར་སྨྲོས་ན་",
            "རྒྱ་གར་འཕགས་པའི་ཡུལ་ན་སྐད་རིགས་ཆེན་པོ་མི་འདྲ་བ་བཞི་ལས་",
            "ལེགས་སྦྱར་ས་སྐྲྀ་ཏ་ལྷ་ཡི་སྐད་དུ། ",
            "བོ་དྷི་སཏྭ་ཙརྻ་ཨ་བ་ཏ་ར་དེ་ཉིད་བོད་ཡུལ་གྱི་སྐད་བཟང་ཤོས་གོ་བདེ་ཉིད་དུ་སྒྱུར་ན",
            "བྱང་ཆུབ་སེམས་དཔའི་སྤྱོད་པ་ལ་འཇུག་པ། ",
            "རྒྱ་བོད་ཀྱི་སྐད་གཉིས་ཤན་སྦྱར་།",
            ""
        ],
        [
            "བོ་དྷི་ཞེས་པ་བྱང་ཆུབ། ",
            "དེ་བཞིན་དུ་སཏྭ་སེམས་དཔའ། ",
            "ཙརྻ་སྤྱོད་པ་ཨ་བ་ཏ་ར་འཇུག་པ་ཡིན་ནོ།།",
            "མཚན་དེ་གང་གི་སྒོ་ནས་བཏགས་ཞེ་།",
            "སྤྱིར་བརྗོད་བྱའི་དོན་དང་། ",
            "རྗོད་བྱེད་ཀྱི་ཚད་དང་། ",
            "བྱེད་ལས་དང་། ",
            "ཡུལ་དུས་གང་ཟག་དཔེ་སོགས་ཀྱི་སྒོ་ནས་",
            "བཏགས་པ་ལས་འདི་ནི་དང་པོའོ༑།",
            "མཚན་དེའི་དོན་ནི། ",
            "ཡེ་ཤེས་དྲྭ་བ་ལས། ",
            "དྲི་མ་བྲལ་ཕྱིར་བྱང་བ་སྟེ།།",
            "ཡོན་ཏན་རྒྱས་པས་ཆུབ་པ་ཉིད༑ །",
            "ཅེས་གསུངས་པ་ལྟར། ",
            "སྤང་བྱ་སྒྲིབ་གཉིས་བག་ཆགས་དང་",
            "བཅས་པ་དག་ཅིང་བྱང་བས་ན་བྱང་། ",
            "རྟོགས་བྱའི་ཡེ་ཤེས་ཡོན་ཏན་ཐམས་ཅད་ཁོང་དུ་ཆུབ་པས་ན་།",
            "དེ་ཉིད་འཐོབ་པའི་ཆེད་དུ་དབུ་དང་",
            "ཡན་ལག་གཞན་ལ་གཏོང་བ་སོགས་",
            "བྱ་དཀའ་བའི་སྤྱོད་པས་སེམས་མི་ཞུམ་པར་",
            "དཔའ་བས་ན་སེམས་དཔའ་།",
            ""
        ],
        null,
        null,
        [
            "ཅེས་གསུངས་སོ།།",
            "ཁྱད་པར་འདིར་བརྗོད་བྱ་ལས་བཏགས་པས། ",
            "དབང་པོ་རབ་ཀྱིས་མཚན་ཙམ་མཐོང་བས་",
            "དབུ་ཞབས་ཀྱི་དོན་ཐམས་ཅད་ཁོང་དུ་།",
            "འབྲིང་གིས་ཕྱོགས་ཙམ་།",
            "ཐ་མས་སྨན་སྣོད་ལ་ཁ་བྱང་བཏགས་པ་ལྟར་",
            "གླེགས་བམ་བཙལ་སླ་བའི་དགོས་པ་ཡོད་དོ།།",
            "མཚན་རྒྱ་སྐད་སོར་བཞག་དུ་སྨྲོས་པས་",
            "མཚན་གཉིས་ཟློས་པར་འགྱུར་རོ་ཞེ་།",
            "དེར་མི་འགྱུར་བར་མ་ཟད་དགོས་པའི་ཁྱད་པར་བཞི་ཡོད་།",
            ""
        ],
        [
            "གང་ཞེ་ན། ",
            "རྒྱ་གར་ཆོས་ཁུང་བཙུན་པས་",
            "བསྟན་བཅོས་ཁུང་མར་ཡིད་ཆེས་པའི་དགོས་པ་དང་། ",
            "དུས་གསུམ་གྱི་སངས་རྒྱས་ཀུན་ལེགས་སྦྱར་ལྷའི་སྐད་ཀྱིས་ཆོས་གསུངས་པས་",
            "རང་གིས་དེའི་སྐད་དུ་བཏོན་ཅིང་བཤད་པས་རང་རྒྱུད་ལ་བྱིན་རླབས་འཇུག་པ་དང་། ",
            "མ་འོངས་པ་ན་དེའི་སྐད་ཀྱིས་ཆོས་གསུང་པར་འགྱུར་བས་སྐད་ལ་བག་ཆགས་འཇོག་པ་དང་། ",
            "མཚན་འདི་ཇི་ལྟར་བར་གཞུང་ཀུན་རྒྱ་སྐད་དུ་ཡོད་ན་",
            "དོན་ཤེས་ཤིང་འཆད་པར་ལྟ་ཅི་ཚིག་ཙམ་ཡང་",
            "ཇི་བཞིན་འདོན་པར་དཀའ་བར་ཤེས་ནས་",
            "ལོ་ཙཱ་བའི་བཀའ་དྲིན་དྲན་པའི་དགོས་པའོ།། ",
            "གཉིས་པ་འགྱུར་ཕྱག་ནི། ",
            "ལོ་ཙཱ་བས་བཀོད་པ་སྟེ་འདི་ལ་རྒྱལ་པོའི་བཀས་བཅད་ཀྱི་ཕྱག་གམ། ",
            "སྡེ་སྣོད་ངོས་འཛིན་གྱི་ཕྱག་ཅེས་བྱ་སྟེ",
            "ཆོས་རྒྱལ་ཡབ་མེས་ཀྱི་རིང་ལ་ལོ་ཙཱ་བ་",
            "རང་རང་གི་ལྷག་པའི་ལྷ་ལ་སོགས་པ་",
            "རང་གང་མོས་ལ་ཕྱག་མཛད་པ་ལས་",
            "འདི་ལྟར་གཅིག་ཏུ་བཀས་མ་བཅད་།",
            "རྒྱལ་པོ་མངའ་བདག་ཁྲི་རལ་གྱིས་པཎྜི་ཏ་དང་ལོ་ཙཱ་བ་མང་པོ་འུ་ཤང་རྡོའི་ལྷ་ཁང་། ",
            "འཕང་ཐང་ཀ་མེད་ཀྱི་གཙུག་ལག་ཁང་དུ་གདན་དྲངས་ཏེ་",
            "ཆོས་རྣམས་སྐད་གསར་བཅད་ཀྱིས་གཏན་ལ་དབབ་ཚེ་",
            "སྡེ་སྣོད་གསུམ་སོ་སོ་རང་རང་དང་མཐུན་པའི་འགྱུར་མཛད་དགོས་པར་",
            "བཀས་བཅད་པའི་ཕྱིར་རམ་",
            "སྡེ་སྣོད་གསུམ་སོ་སོར་མ་འདྲེས་པར་",
            "ཤེས་པར་འགྱུར་བས་ན་དེ་སྐད་ཅེས་།",
            ""
        ],
        null,
        [
            "གཉིས་པ་མཚན་དེ་ལྡན་གྱི་གཞུང་བཤད་པ་།",
            "བསྟན་བཅོས་རྩོམ་པ་ལ་འཇུག་པའི་ཡན་ལག །",
            "བརྩམས་བྱ་བསྟན་བཅོས་ལུས་ཀྱི་རང་བཞིན། ",
            "མཇུག་ཡོངས་སུ་རྫོགས་པའི་བྱ་བ་དང་གསུམ། ",
            "དང་པོ་༼བསྟན་བཅོས་རྩོམ་པ་ལ་འཇུག་པའི་ཡན་ལག༽ལ་མཆོད་པར་བརྗོད་པ༑ ",
            "བརྩོམ་པར་དམ་བཅའ་བ། ",
            "ཁེངས་པ་བསྐྱུང་བ། ",
            "སྤྲོ་བ་བསྐྱེད་པ་དང་བཞི་ལས། ",
            "དང་པོ་༼མཆོད་པར་བརྗོད་པ༽ནི། ",
            "ཕྱག་འཚལ་ཏེ་ཞེས་གང་ལ་འཚལ་ན་",
            "ལམ་བདེ་བ་བྱང་ཆུབ་སེམས་དཔའི་ཐེག་པ་ལ་བརྟེན་ནས་",
            "འབྲས་བུ་བདེ་བ་རྫོགས་པའི་སངས་རྒྱས་ཀྱི་",
            "སར་གཤེགས་པས་ན་བདེ་གཤེགས་ཞེས་",
            "སངས་རྒྱས་དཀོན་མཆོག་བསྟན་ཏེ",
            "དེའང་སུ་ག་ཏའི་སྒྲ་ལས་དྲངས་།",
            ""
        ],
        [
            "སུ་ནི་ལེགས་པ་མཛེས་པ་བདེ་བ་དང་། ",
            "ག་ཏ་གཤེགས་པ་ལ་འཇུག་པས་།",
            "ལེགས་པའམ་མཛེས་པར་གཤེགས་པ་དང་། ",
            "སླར་མི་ལྡོག་པར་གཤེགས་པ་དང་། ",
            "རྫོགས་པའམ་མ་ལུས་པར་གཤེགས་པ་དང་། ",
            "གསུམ།",
            "འདིའི་དོན་ཡང་རྒྱ་བོད་ཀྱི་མཁས་པ་རྣམས་ཀྱིས་སྤངས་པ་དང་། ",
            "རྟོགས་པ་སོ་སོར་དང་། ",
            "གཉིས་ཀར་སྦྱར་ཏེ་",
            "གསུང་བ་བཞིན་འཆད་དུ་ཡོད་ན་ཡང་། ",
            "འདིས་འཐུས་།",
            "ལེགས་པའམ་མཛེས་པར་གཤེགས་པ་ནི། ",
            "ཀུན་ཉོན་ཕྱོགས་ཀྱི་སྡུག་ཀུན་གྱི་ཉེས་པའི་དྲི་མ་མེད་པར་",
            "ལེགས་པའམ་མཛེས་པར་གཤེགས་པ༑ ",
            "དཔེར་ན་སྐྱེས་བུ་གཟུགས་མཛེས་པ་ལྟ་བུ། ",
            "དེས་ནི་འཁོར་བ་ལས་ཁྱད་པར་དུ་བྱས་པ་།",
            ""
        ],
        [
            "སྲིད་པ་རྣམས་ནི་སྡུག་བསྔལ་རྒྱུ་འབྲས་ལས་མ་འདས་པའི་ཕྱིར་རོ། །",
            "སླར་མི་ལྡོག་པར་གཤེགས་པ་ནི་",
            "བདག་ལྟའི་ས་བོན་དྲུང་ནས་ཕྱུང་བའི་ཕྱིར་",
            "བུད་ཤིང་བསྲེག་པས་སླར་མི་སྐྱེ་བ་བཞིན་དུ་འཁོར་བར་མི་ལྡོག་པ་།",
            "དཔེ་རིམས་ནད་ལེགས་པར་བྱང་བའི་སྐྱེས་བུ་ལྟ་བུ། ",
            "དེས་ནི་ཕྱི་རོལ་པའི་ལམ་ལས་ཁྱད་པར་བྱས་པ་།",
            "དེ་དག་སྲིད་རྩེར་སོང་ནའང་སྲིད་པའི་རྭ་བ་ལས་འདའ་མི་ནུས་པའོ།།",
            "མ་ལུས་པའམ་རྫོགས་པར་གཤེགས་པ་ནི། ",
            "སྤངས་རྟོགས་མཐར་ཕྱིན་པའི་ཡོན་ཏན་གྱི་",
            "མཆོག་མ་བརྙེས་པ་ཅུང་ཟད་ཀྱང་མེད་པ་",
            "དཔེ་བུམ་པ་ལེགས་པར་གང་བ་ལྟ་བུ་།",
            "གཤེགས་ཚུལ་དེས་ནི་ཉན་རང་ལས་ཁྱད་པར་ཕྱེ་།",
            "དེ་དག་ལ་མི་ལྡོག་པར་ཙམ་ཡོད་ཀྱང་",
            "སྤང་རྟོགས་མ་རྫོགས་པས་ཉི་ཚེ་བ་ཡིན་པས་སོ།།",
            ""
        ],
        null,
        [
            "གསུང་གི་སྲས་ཉན་ཐོས་དང་རང་རྒྱལ། ",
            "ཐུགས་ཀྱི་སྲས་བྱང་ཆུབ་སེམས་དཔའ་སྟེ་",
            "ཇི་ལྟར་རྒྱལ་པོ་ཆེན་པོའི་སྲས་ཀྱི་ཐུ་བོ་ནི་",
            "རྒྱལ་པོའི་གདུང་བརྒྱུད་འཛིན་པ། ",
            "འཁོར་འབངས་མངའ་རིས་སྐྱོང་བ། ",
            "མཛོད་ཀྱི་ལྡེ་མིག་འཛིན་པ་ལྟར་ཐུགས་ཀྱི་སྲས་མཆོག་བྱང་སེམས་རྣམས་ནི། ",
            "རྒྱལ་བའི་གདུང་འཛིན་པ་དང་། ",
            "དམ་པའི་ཆོས་ཀྱི་མཛོད་འཛིན་པ་དང་༑ ",
            "འཁོར་གདུལ་བྱའི་ལྷག་མ་སྐྱོང་བས་ན་",
            "ཐུགས་སྲས་བྱང་སེམས་ཐེག་ཆེན་དགེ་འདུན་།",
            "དེ་དང་བཅས་པའི་དཀོན་མཆོག་རིན་པོ་ཆེ་རྣམ་པ་གསུམ་དང་། ",
            "དེར་མ་ཟད་ཉན་ཐོས་དང་རང་རྒྱལ་དང་",
            "རང་ལས་བསླབ་པ་རྒན་པ་གྲིབ་མ་སོར་གཅིག་གིས་མཐོ་བ་སོགས་",
            "ཡོན་ཏན་སྣ་གཅིག་གིས་ལྷག་པ་དང་ཕན་འདོགས་པ་ལ་སོགས་པས་",
            "ཕྱག་བྱ་བའི་འོས་སུ་གྱུར་པ་གང་ཅི་ཡང་རུང་བ་",
            "མ་ལུས་པ་ཀུན་ལའང་ཚུལ་ཇི་ལྟར་འཚལ་ན་",
            "སྒོ་གསུམ་གུས་པར་ཏེ་གུས་པ་དང་བཅས་པའི་སྒོ་།",
            "སུས་འཚལ་།",
            "སློབ་དཔོན་ཞི་བ་ལྷས་སྐྱེས་བུ་དམ་པ་",
            "ཡ་རབས་ཀྱི་ཚུལ་དང་མཐུན་པར་དུས་ནམ་འཚལ་།",
            "བསྟན་བཅོས་འདི་རྩོམ་པའི་སྔོན་དུ། ",
            "དགོས་ཆེད་བསྟན་བཅོས་རྩོམ་པ་ལ་བར་ཆད་མེད་པར་རྩོམ་པ་མཐར་ཕྱིན་པའི་ཕྱིར་དང་། ",
            "རྗེས་འཇུག་རྣམས་ཀྱང་བསྟན་བཅོས་ཡང་དག་པར་ཡིད་ཆེས་ནས་དད་ཅིང་",
            "དོན་གཉེར་གྱིས་འདུན་ཅིང་འཆད་ཉན་ལ་བར་ཆད་མེད་པར་",
            "མཐར་ཕྱིན་པའི་ཕྱིར་ཕྱག་འཚལ་བ་ཡིན་ཏེ། ",
            "འཕགས་པ་ཀླུ་སྒྲུབ་ཀྱིས། ",
            "བསྟན་བཅོས་བྱེད་པོས་སྟོན་པ་ལ།།",
            ""
        ],
        [
            "མཆོད་པར་བརྗོད་པ་འབྲས་མེད་མིན།།",
            "སྟོན་པ་དང་ནི་བསྟན་བཅོས་ལ།།",
            "དད་འདུན་བསྐྱེད་པར་བྱ་ཕྱིར་རོ། །",
            "ཞེས་དང་། ",
            "རྒྱ་ཆེར་རོལ་བ་ལས། ",
            "བསོད་ནམས་རྣམ་སྨིན་བདེ་སྟེ་",
            "སྡུག་བསྔལ་ཐམས་ཅད་སེལ།།",
            "བསོད་ནམས་ལྡན་པའི་མི་ཡིས་བསམ་པ་རྣམས་ཀྱང་འགྲུབ།།",
            "ཅེས་གསུངས་པས་སོ།།",
            "ཏེ་ཞེས། ",
            "དེ་ལྟར་བྱས་ཏེ་བསྟན་བཅོས་རྩོམ་ཞེས་ལྷག་བཅས་སོ།།",
            ""
        ],
        null,
        [
            "དུང་གི་ཚེམས་བར་ནས་ཕྱར་ཏེ་གསུངས་པའི་",
            "རྒྱལ་བའི་བཀའ་དྲི་མ་མེད་པའི་སྡེ་སྣོད་རིན་པོ་ཆེ་",
            "འདི་སྙེད་མ་ཉམས་པར་ཡོད་བཞིན་དུ་",
            "འདི་ཉིད་བརྩམས་པས་ཟློས་པར་འགྱུར་བ་ལས་དགོས་པ་མེད་དོ་སྙམ་ན",
            "སྐྱོན་དེ་དག་མེད་།",
            "རྒྱལ་བའི་བཀའ་རྒྱ་།",
            "ལུང་གྲངས་མང་བས་སྙིགས་དུས་ཀྱི་སེམས་ཅན་ཚེ་ཐུང་ཞིང་།",
            "ཤེས་བརྩོན་ཞན་པར་མ་ཟད་རྨོངས་ཤིང་",
            "ལེ་ལོས་གཞན་དབང་དུ་གྱུར་པ་རྣམས་ཀྱིས་",
            "དེ་སྙེད་ཤེས་དཀའ་ཞིང་",
            "ཉམས་ལེན་དུ་བསྡུ་མི་ཤེས་པ་རྣམས་ལ་",
            "བརྩེ་བ་ཆེན་པོས་དགོངས་ཏེ",
            ""
        ],
        [
            "ཤེས་སླ་ཞིང་",
            "ཉམས་ལེན་དུ་བསྡུ་བདེ་བའི་ཆེད་དུ་འཐོར་བ་རྣམས་བསྡུས་ཏེ་",
            "སྒྲུབ་པ་ཉམས་ལེན་གྱི་བསྟན་བཅོས་བྱང་ཆུབ་སེམས་དཔའི་",
            "སྤྱོད་པ་ཚང་ལ་མ་ནོར་བ་འདི་ཉིད་བརྩམ་པར་བྱའོ་",
            "ཞེས་དམ་བཅས་བའོ།། ",
            "སྤྱིར་བསྟན་བཅོས་།",
            "འཁྲུགས་པ་བསྡེབ་པའི་བསྟན་བཅོས། ",
            "གབ་པ་འབྱིན་པའི་བསྟན་བཅོས། ",
            "འཐོར་བ་སྡུད་པའི་བསྟན་བཅོས། ",
            "སྒྲུབ་པ་ཉམས་ལེན་གྱི་བསྟན་བཅོས་བཞི་ལས། ",
            "འདི་ནི་ཕྱི་མ་གཉིས་ཀྱི་དབང་དུ་མཛད་པའོ༑།",
            "དེ་ལྟར་དམ་པ་རྣམས་ནི་གང་དམ་བཅས་པའི་ཁུར་ནམ་དུའང་",
            "མི་འདོར་བས་རྩོམ་པ་མཐར་ཕྱིན་པའི་དགོས་པ་ཡོད་།",
            ""
        ],
        [
            "ཤེས་རབ་སྡོང་བུ་ལས། ",
            "དམ་པས་མང་པོ་ཁས་འཆེ་མི་བྱེད་ཅིང་། །",
            "གལ་ཏེ་དཀའ་ལས་ཁས་ནི་བླངས་གྱུར་ན།།",
            "རྡོ་ལ་རི་མོ་བྲིས་པ་ཇི་བཞིན་དུ། །",
            "ཤི་ཡང་གཞན་དུ་འགྱུར་བ་མ་ཡིན་ནོ།།",
            "ཞེས་གསུངས་པ་བཞིན་ནོ།། ",
            "གསུམ་པ་༼ཁེངས་པ་བསྐྱུང་།༽ནི། ",
            "སྔོན་ཆད་སངས་རྒྱས་བཅོམ་ལྡན་འདས་དང་",
            "ཀླུ་ཐོགས་སོགས་ཀྱིས་མ་གསུང་བའམ་",
            "མ་བྱུང་བ་ཡི་དོན་ཟབ་མོ་གཞན་ཡང་གཞུང་འདིར་བརྗོད་རྒྱུ་མེད་།",
            "དེ་ལྟ་ནའང་ཚིག་སྡེབ་སྦྱོར་ཡང་། ",
            "བི་བྷུ་ཏི་ཙནྡྲས། ",
            "སངས་རྒྱས་བསྟན་ལ་བདག་ཉིད་ཆེ།།",
            "སྐྱེས་བུ་མང་དུ་བྱོན་གྱུར་ཀྱང་། །",
            "ཞི་བ་ལྷ་དང་འདྲ་བ་ཡི། །",
            "ཉམས་དང་དགོངས་པ་ཅན་མི་རྙེད།།",
            ""
        ],
        [
            "ཅེས་གང་གསུངས་པ་དོན་ལ་གནས་པ་ཡིན་ནའང་ཁེངས་པ་བསྐྱུངས་།",
            "སློབ་དཔོན་དཔའ་བོའི་སྐྱེས་རབས་སོ་བཞི་པ་དང་། ",
            "རྒྱལ་པོ་དགེ་བའི་དབང་པོའི་སྐྱེས་རབས་དཔག་བསམ་འཁྲི་ཤིང་སོགས་",
            "དོན་རྒྱལ་བའི་སྐྱེས་རབས་མདོ་སྡེར་གསུངས་པ་དེ་ཉིད་ཡིན་ཀྱང་",
            "ཚིག་སྡེབ་སྦྱོར་དང་སྙན་ངག་གིས་བཅིངས་པས་",
            "མཁས་པ་མགུ་བ་བསྐྱེད་པའི་བསྟན་བཅོས་ཡིན་པ་",
            "ལྟ་བུའི་སྡེབ་སྦྱོར་གཞན་ལས་མཆོག་ཏུ་གྱུར་པའི་",
            "མཁས་པའང་ཞི་བ་ལྷ་བདག་ལ་ཡོད་པ་མིན་ཏེ། ",
            "རྒྱུ་མཚན་དེ་དག་གི་ཕྱིར་ན་སྤྱོད་འཇུག་འདི་ཉིད་རྩོམ་པས་",
            "གཞན་དོན་རྒྱ་ཆེན་པོ་ཞིག་འོང་ངོ་",
            "སྙམ་པའི་བསམ་པའང་བདག་ལ་མེད་ཅེས་",
            "ཚིག་དང་དོན་ལ་མཁས་པའི་ང་རྒྱལ་སྤངས་པའོ།།",
            "འོ་ན་འདི་ཉིད་བརྩོམ་པ་ལ་དགོས་པ་ཅི་ཡོད་སྙམ་།",
            "རང་གི་ཡིད་ལ་བསམ་པ་བྱང་ཆུབ་ཀྱི་",
            "སེམས་དང་སྦྱོར་བ་ཕ་རོལ་ཏུ་ཕྱིན་པ་དྲུག་།",
            "བྱང་ཆུབ་སེམས་དཔའི་སྤྱོད་པ་བསྒོམ་ཞིང་",
            "གོམས་ཆ་ལོན་པ་ལ་འཆད་རྩོད་རྩོམ་གསུམ་ལས་",
            "རྩོམ་པ་མཆོག་ཏུ་འགྱུར་བའི་ཕྱིར་ངས་གཞུང་འདི་ཉིད་བརྩམས་པ་ཡིན་།",
            "སློབ་དཔོན་ཙནྡྲ་གོ་མིས། ",
            "གང་ཕྱིར་མཁས་པའི་ལས་གསུམ་ལས། །",
            "འཆད་རྩོད་གཉིས་ལ་མ་ངེས་པ། །",
            "སྲིད་ཕྱིར་མི་འཁྲུལ་རྩོམ་པ་སྟེ།།",
            ""
        ],
        null,
        null,
        null,
        [
            "དེ་དག་གི་དགོས་པ་ཡང་གཞན་དག་ཡིད་ཆེས་པའམ་",
            "དོན་འགྱུར་གྱི་ཐེ་ཚོམ་གྱིས་འཇུག་པའམ༑ ",
            "གཞན་གྱི་ལོག་རྟོག་བཟློག་པའམ། ",
            "གཞུང་མཛེས་པར་བྱེད་པའི་ཆེད་ཡིན་ཞེས་",
            "སློབ་དཔོན་རྣམས་བཞེད་ཚུལ་གྱི་ཁྱད་པར་རོ། །",
            " གཉིས་པ་རྩོམ་བྱ་བསྟན་བཅོས་ལུས་ཀྱི་",
            "རང་བཞིན་བཤད་པ་ལ་རྒྱ་གཞུང་དུ་སྡོམ་དུ་བཀོད་པ། ",
            "བྱང་ཆུབ་སེམས་མཆོག་རིན་པོ་ཆེ། །",
            "མ་སྐྱེས་པ་རྣམས་སྐྱེ་གྱུར་།",
            "སྐྱེས་པ་ཉམས་པ་མེད་པ་ཡང་། །",
            "གོང་ནས་གོང་དུ་འཕེལ་བར་།",
            "ཅེས་གསུངས་པ་ལྟར། ",
            "བྱང་ཆུབ་ཀྱི་སེམས་རིན་པོ་ཆེ་མ་སྐྱེས་པ་བསྐྱེད་པར་བྱེད་པའི་ལེའུ་གསུམ། ",
            "སྐྱེས་པ་མི་ཉམས་པར་བྱེད་པའི་ལེའུ་གསུམ། ",
            "མི་ཉམས་པར་གོང་དུ་སྤེལ་བར་བྱེད་པའི་ལེའུ་གསུམ། ",
            "དེ་ལྟར་སྤེལ་བའི་འབྲས་བུ་གཞན་དོན་དུ་བསྔོ་བའི་ལེའུ་གཅིག་སྟེ་",
            "ལེའུ་བཅུ་ས་བཅད་བཞིའི་ཁོངས་སུ་བསྡུས་ཏེ་",
            "འཆད་པར་བྱེད་པ་།",
            "དང་པོ་བྱང་ཆུབ་ཀྱི་སེམས་རིན་པོ་ཆེ་",
            "མ་སྐྱེས་པ་བསྐྱེད་པར་བྱེད་པའི་ལེའུ་གསུམ་ལས། ",
            "དང་པོ་བྲོད་པ་བསྐྱེད་པ་ཕན་ཡོན་གྱི་ལེའུ་།",
            "གཞུང་དང་མཚན་ནོ།།",
            ""
        ],
        [
            "དང་པོ་ལ་བྱང་ཆུབ་སེམས་ཀྱི་རྟེན་དང་། ",
            "བརྟེན་པ་སེམས་བསྐྱེད་ཀྱི་ཕན་ཡོན་བཤད་པ་གཉིས་ལས། ",
            "དང་པོ་ལ་ལུས་རྟེན་བཤད་པ་དང་། ",
            "སེམས་རྟེན་བཤད་པ་གཉིས་ལས། ",
            "དང་པོ་ནི། ",
            "དེ་ལ་འདིར་ལུས་རྟེན་ཕུན་ཚོགས་ཀྱི་དབང་དུ་མཛད་དེ་",
            "བྲལ་ངོས་ནས་དལ་བ་དང་། ",
            "ལྡན་ངོས་ནས་འབྱོར་པ་སྟེ༑",
            "ཀླུ་སྒྲུབ་ཀྱིས། ",
            "དམྱལ་བ་ཡི་དྭགས་དུད་འགྲོ་དང་། །",
            "ཚེ་རིང་ལྷ་དང་ཀླ་ཀློ་དང་། །",
            "ལོག་ལྟ་སངས་རྒྱས་ཀྱིས་སྟོང་དང་། །",
            "ལྐུགས་པ་འདི་དག་མི་ཁོམ་བརྒྱད། །",
            "ཅེས་པས་མི་ཁོམས་པ་བརྒྱད་དང་བྲལ་བས་དལ་བ་བརྒྱད་དང་༑ ",
            "མི་ཉིད་དབུས་སྐྱེས་དབང་པོ་ཚང་།།",
            "ལས་མཐའ་མ་ལོག་གནས་ལ་དད།།",
            "ཅེས་རང་འབྱོར་ལྔ་དང་། ",
            "སངས་རྒྱས་བྱོན་དང་དེས་ཆོས་གསུངས།།",
            "བསྟན་པ་གནས་དང་དེའི་རྗེས་འཇུག །",
            "གཞན་ཕྱིར་སྙིང་ནི་བརྩེ་བའོ༑།",
            ""
        ],
        [
            "ཞེས་གཞན་འབྱོར་ལྔ་།",
            "དལ་འབྱོར་བཅོ་བརྒྱད་ཚང་བའི་",
            "མི་ལུས་རིན་པོ་ཆེ་འདི་ནི་རྒྱུ་དཔེ་གྲངས་གང་ལ་བསམ་ན་",
            "རྙེད་པར་ཤིན་ཏུ་དཀའ་བ་ཡིན་།",
            "རྒྱུ་ཚུལ་ཁྲིམས་རྣམ་པར་དག་པས་གཞི་བཟུང་། ",
            "སྦྱིན་པ་ལ་སོགས་པ་དྲུག་གིས་གྲོགས་།",
            "སྨོན་ལམ་རྣམ་པར་དག་པས་མཚམས་སྦྱར་བ་ཞིག་དགོས་པ་ལ་བསམ་ན་དང་། ",
            "དཔེ་ཡང་རྒྱ་མཚོ་ཆེན་པོའི་གཏིང་དུ་གནས་པའི་",
            "རུས་སྦལ་ལོང་བ་ལོ་བརྒྱ་རེའི་མཚམས་སུ་མཚོ་སྟེང་དུ་",
            "ལན་རེ་འོང་བའི་མགྲིན་པ་གཉའ་ཤིང་གི་བུ་ག་དང་",
            "འཕྲད་པ་ལས་ཀྱང་རྙེད་དཀའ་བ་ལ་བསམ་ན་དང་། ",
            "གྲངས་ཡང་དམྱལ་བ་ན་ས་ཆེན་པོའི་རྡུལ་ལྟ་བུ་དང་། ",
            "ཡི་དྭགས་ན་ཆུ་བོ་གང་གའི་བྱེ་མ་སྙེད་ལྟ་བུ་དང་། ",
            "དུད་འགྲོ་ན་ཆང་འགག་གི་སྦང་མ་ལྟ་བུ། ",
            "ལྷ་མ་ཡིན་ལ་ཁ་བ་བུ་ཡུག་འཚུབ་པ་ལྟ་བུ། ",
            "ལྷ་མི་ལ་སེན་མོའི་སྟེང་གི་རྡུལ་ལྟ་བུ་དང་། ",
            "ཡང་ཉིན་མཚན་གྱི་སྐར་མའི་དཔེས་གྲངས་མང་ཉུང་ལ་བསམ་ན་",
            "རྙེད་པར་ཤིན་ཏུ་དཀའ་བ་འདི་",
            "ད་རེས་བླ་མ་དཀོན་མཆོག་གི་ཐུགས་རྗེ་དང་",
            "རང་གི་ལས་དབང་བཟང་པོ་ཞིག་གིས་སྐྱེས་བུའི་།",
            "སྐྱེས་བུ་གསུམ་གྱི་དོན་མངོན་མཐོ་དང་ངེས་ལེགས་གང་སྒྲུབ་ན་",
            "འགྲུབ་པར་ནུས་པའི་དལ་འབྱོར་འདི་རྙེད་པའམ་ཐོབ་པར་གྱུར་པ་ལ། ",
            "གལ་ཏེ་ལུས་རྟེན་འདི་ལ་རང་གཞན་ལ་ཕན་པ་དམ་པའི་",
            "ཆོས་ཞིག་མ་བསྒྲུབས་པར་ཡེངས་མ་ལམ་དུ་",
            "མི་ཚེ་སྟོང་ཟད་དང་དལ་འབྱོར་དོན་མེད་དུ་བྱས་ཏེ་",
            "བསྡད་ན། ",
            "ནམ་འཆི་ཆ་།",
            ""
        ],
        [
            "འཆི་རྐྱེན་ངེས་པ་མེད་པས་དུས་དོ་ནུབ་ཙམ་དུའང་",
            "མི་འཆི་བའི་ངེས་པ་མེད་པས་",
            "ཤི་བར་གྱུར་ན་ཕྱིན་ཆད་དམ་",
            "ཕྱིས་སུ་ནི་མི་ལུས་འདི་འདྲ་བ་ཡང་དག་པར་འབྱོར་པར་ག་ལ་འགྱུར་།",
            "འཐོབ་པར་མི་འགྱུར་བས་དལ་འབྱོར་དོན་མེད་ཆུད་ཟོས་སུ་མ་བྱེད་ཅིག་ཅེས་གདམས་།",
            "དེས་ན་ད་རེས་དལ་འབྱོར་གྱི་མི་ལུས་།",
            "མཚན་ལྡན་གྱི་བླ་མ་དང་མཇལ། ",
            "ཟབ་མོའི་གདམས་པ་ཐོབ་པའི་དུས་འདིར་རྙེད་པར་དཀའ་ཞིང་",
            "འཇིག་སླ་བ་རྙེད་ན་"
        ],
        null,
        [
            "བློ་ཐག་རང་གིས་བཅད་།",
            "རང་སྣ་མི་ལག་ཏུ་མི་གཏོད་པར་",
            "སྣ་ཐག་རང་མགོར་དཀྲིས་ནས་དགྲ་གཉེན་རིང་དུ་བཏང་།",
            "ཞིང་ཐ་རེང་དུ་བྱས་།",
            "བཀའ་གདམས་གོང་མའི་ཆོས་པའི་ཕུག་ནོར་བཅུ་དང་། ",
            "ཆོས་རྗེ་གཙང་པ་རྒྱ་རས་ཀྱི་དྲག་སྔགས་གསུམ་བཅས་དང་",
            "ལེན་གྱིས་དམ་པའི་ཆོས་ཡང་དག་པར་བསྒྲུབ་པར་བྱའོ་",
            "སྙམ་དུ་དམ་བཅའ་ཞིང་འཇུག་པར་བྱ་དགོས་སོ།།",
            "དེ་ལ་ཕུག་ནོར་བཅུ་ནི། ",
            "མི་གྲལ་ནས་།",
            "ཁྱི་གྲལ་བསྙེགས༑ ",
            "ལྷ་གྲལ་ཐོབ་ཅེས་བུད་བསྙེགས་ཐོབ་གསུམ་དང་། ",
            "བློ་ཕུག་ཆོས་ལ་།",
            ""
        ],
        [
            "ཆོས་ཕུག་སྤྲང་ལ་གཏད༑",
            "སྤྲང་ཕུག་ཤི་ལ་།",
            "ཤི་ཕུག་བྲག་ཁུང་སྐམ་པོ་ལ་གཏད་ཅེས་གཏད་ས་བཞི་དང་། ",
            "ཐེབས་མེད་རྡོ་རྗེ་སྔོན་ལ་བཏང་།",
            "ཁྲེལ་མེད་རྡོ་རྗེ་རྗེས་ལ་།",
            "ཡེ་ཤེས་རྡོ་རྗེ་རང་དང་འགྲོགས། ",
            "ཞེས་རྡོ་རྗེ་གསུམ་སྟེ་བཅུའོ༑།",
            "དྲག་སྔགས་གསུམ་ནི། ",
            "ཅི་ཡོངས་བ་།",
            ""
        ],
        [
            "གང་ལྟར་འགྲོ་བ་སོང་།",
            "ཅིས་ཀྱང་དགོས་པ་མེད། ",
            "ཅེས་སོ།། ",
            "གཉིས་པ་བརྟེན་པ་སེམས་བསྐྱེད་ཀྱི་ཕན་ཡོན་།",
            "སེམས་བསྐྱེད་སྤྱིའི་ཕན་ཡོན། ",
            "སྨོན་འཇུག་སོ་སོའི་ཕན་ཡོན། ",
            "སེམས་བསྐྱེད་རྒྱུད་ལྡན་གྱི་གང་ཟག་གི་ཆེ་བ་བཤད་པ་དང་གསུམ་ལས། ",
            "དང་པོ་༼སེམས་བསྐྱེད་སྤྱིའི་ཕན་།",
            "དགེ་བ་གཞན་ལས་ཁྱད་པར་དུ་འཕགས་པའི་ཕན་ཡོན། ",
            "མིང་དོན་གནས་འགྱུར་བའི་ཕན་ཡོན། ",
            "ཕན་ཡོན་དཔེའི་སྒོ་ནས་བསྟན་པ་དང་གསུམ་ལས། ",
            "དང་པོ་༼དགེ་བ་གཞན་ལས་ཁྱད་པར་དུ་འཕགས་པའི་ཕན་ཡོན༽ནི། ",
            "གོང་དུ་བཤད་པ་དེ་ལྟས་ཏེ་",
            "དེ་ལྟ་བས་ན་དགེ་བ་སྒྲུབ་འདོད་ཀྱི་བློ་ནི་གློག་འགྱུ་བ་དང་",
            "འདྲ་བར་ཉམས་སྟོབས་ཆུང་བ་ཉིད་ཡིན་ལ་",
            "དུས་རྟག་ཏུ་སྡིག་པ་མི་དགེ་བའི་བློ་ནི་",
            "སྤྲིན་རུམ་གྱི་མུན་ནག་ལྟར་སྟོབས་ནུས་ཆེན་པོས་",
            "ངན་སོང་དུ་འཕེན་ཅིང་ཤིན་ཏུ་བཟློག་དཀའ་བས་",
            "མི་བཟད་པ་དེ་ནི་རྫོགས་པའི་བྱང་ཆུབ་ཀྱི་སེམས་རིན་པོ་ཆེ་ཉི་མ་ལྟར་",
            "རབ་ཏུ་སྣང་བ་འདི་ཉིད་མིན་པ་སྟེ་",
            "འདི་ཉིད་མ་གཏོགས་དགེ་བ་ཕལ་པ་གཞན་",
            "གང་གིས་ཟིལ་གྱིས་གནོན་པར་འགྱུར་ཏེ་མི་འགྱུར་ལ",
            "དེའི་རྒྱུ་མཚན། ",
            "བསྐལ་པ་གྲངས་མེད་གསུམ་སོགས་དུ་མར་མཐའ་ཡས་པའི་",
            "སེམས་ཅན་རྣམས་ལ་གནས་སྐབས་དང་མཐར་ཐུག་གི་ཕན་པ་དང་",
            "བདེ་བའི་ཐབས་འབའ་ཞིག་ལ་རབ་ཏུ་དགོངས་པར་མཛད་པ་ཡི་",
            "ཐུབ་དབང་རྫོགས་པའི་སངས་རྒྱས་རྣམས་ཀྱིས་",
            "སེམས་ཅན་རྣམས་ཀྱི་སྔར་བྱས་ཀྱི་སྡིག་པ་འདགས་པ། ",
            "ཕྱིན་ཆད་ཀྱི་སྡིག་རྒྱུན་གཅོད་པ། ",
            "རང་རྒྱུད་ཀྱི་ཉོན་མོངས་ཟིལ་གྱིས་གནོན་པ། ",
            "དགེ་བའི་རྩ་བ་ཕྲ་མོ་ཡང་གོང་དུ་སྤེལ་བ། ",
            "མཐར་ཐུག་བྱང་ཆུབ་ཆེན་པོ་འཐོབ་པ་ལ་",
            "བྱང་ཆུབ་ཀྱི་སེམས་འདི་ཉིད་ཀྱིས་ཕན་པར་གཟིགས་ཤིང་",
            "གདུལ་བྱ་རྣམས་ལ་བསྟན་པར་མཛད་དེ",
            ""
        ],
        [
            "བྱང་ཆུབ་ཀྱི་སེམས་འདིས་ནི་གྲངས་དང་",
            "ཚད་གཞལ་དུ་མེད་པའི་སྐྱེ་བོའི་",
            "ཚོགས་རྣམས་ཀྱིས་གནས་སྐབས་ཀྱི་ཕན་པ་དང་། ",
            "མཐར་ཐུག་གི་བདེ་མཆོག་བླ་ན་མེད་པ་",
            "སངས་རྒྱས་ཀྱི་གོ་འཕང་བདེ་བླག་ཉིད་དུ་།",
            "དཀའ་ཚེགས་མེད་པར་དུས་གསུམ་ཀུན་ཏུ་ཐོབ་པར་བྱེད་པའི་ཕྱིར་རོ། །",
            "དེས་ན་རང་གི་སྲིད་པའི་སྡུག་བསྔལ་སྐྱེ་རྒ་ན་འཆི་ལ་སོགས་པ་",
            "བརྒྱ་ཕྲག་མང་པོ་གཞོམ་པར་འདོད་ཅིང་ཐབས་ལ་འཇུག་པ་དང་། ",
            "གཞན་སེམས་ཅན་རྣམས་ཀྱི་འདི་དང་",
            "ཕྱི་མའི་མི་བདེ་བ་ཐམས་ཅད་བསལ་བར་འདོད་པ་དང་། ",
            "རང་གཞན་ཐམས་ཅད་ཀྱིས་གནས་སྐབས་དང་",
            "མཐར་ཐུག་གི་བདེ་བ་མང་པོ་བརྒྱ་ཕྲག་དུ་མར་སྤྱོད་པར་འདོད་པས་",
            "ཀྱང་གང་འདོད་འགྲུབ་པའི་ཐབས་བྱང་ཆུབ་ཀྱི་སེམས་འདི་ཉིད་",
            "དུས་རྟག་ཏུ་གཏང་བར་མི་བྱ་སྟེ་རང་རྒྱུད་ལ་བཟུང་བར་བྱའོ།། ",
            "གཉིས་པ་༼མིང་དོན་གནས་འགྱུར་བའི་ཕན་ཡོན༽ནི། ",
            "ལུས་ལ་ཕོ་མོ། ",
            "ན་ཚོད་ལ་རྒན་གཞོན། ",
            "རིགས་ལ་བཟང་ངན་མེད་པར། ",
            "རང་རྒྱུད་ལ་རིན་ཆེན་བྱང་ཆུབ་ཀྱི་སེམས་འདི་ཉིད་",
            "སྐྱེས་པར་གྱུར་ན་སྐད་ཅིག་གིས་ཏེ་",
            "སྐྱེས་མ་ཐག་པའི་སྐད་ཅིག་དེ་ཉིད་ལ་སྔར་འཁོར་བའི་བརྩོན་རར་",
            "ལས་དང་ཉོན་མོངས་པའི་ལྕགས་སྒྲོག་གིས་བསྡམས་པས་",
            "ཉམས་ཐག་པའི་སེམས་ཅན་རྣམས་ཀྱང་",
            "མིང་གནས་འགྱུར་ཏེ་བདེ་བར་གཤེགས་པ་རྣམས་ཀྱི་",
            "སྲས་བྱང་ཆུབ་སེམས་དཔའ་ཞེས་",
            "མིང་གི་ཅོད་པཎ་དཔྱང་ཞིང་བརྗོད་པར་བྱ་བར་འགྱུར་ཞིང་། ",
            "དོན་གནས་འགྱུར་ཏེ་",
            "འཇིག་རྟེན་པ་ལྷ་དང་མིར་བཅས་པས་ཕྱག་བྱར་ཏེ་",
            "ཕྱག་མཆོད་བཀུར་སྟི་བྱ་བའི་གནས་སུ་འགྱུར་ཞིང་།",
            "དེར་མ་ཟད་བྱང་ཆུབ་སེམས་དཔའ་རྣམས་ལ་",
            "སངས་རྒྱས་བཅོམ་ལྡན་འདས་རྣམས་ཀྱང་བཀུར་སྟི་བྱ་རུང་།",
            "བྱང་ཆུབ་ཀྱི་སེམས་ནི་སངས་རྒྱས་རྣམས་ཀྱི་བླ་མ་ཡིན་པའི་ཕྱིར་རོ་།",
            ""
        ],
        null,
        null,
        [
            "འང་བུའི་ཤ་ལེན་སྙོགས་པའི་དགྲའི་གནོད་པའམ་",
            "འཇིགས་པ་ཆེན་པོ་ལས་ཡུད་ཙམ་གྱིས་སྒྲོལ་བ་ལྟར་",
            "བྱང་ཆུབ་ཀྱི་སེམས་རིན་པོ་ཆེ་གང་ལ་བརྟེན་ནས་",
            "སྡིག་ཆེན་དེའི་འབྲས་བུ་དམྱལ་བའི་སྡུག་བསྔལ་ལས་",
            "ཡུད་ཀྱིས་ཏེ་ཡུད་ཙམ་གྱིས་སྒྲོལ་བར་འགྱུར་བ་།",
            "དེར་མི་སྐྱེ་ཞིང་སྐྱེས་ན",
            "འང་དར་གྱི་ཕོ་ལོང་བསྡབས་པ་ཙམ་ལས་",
            "མི་མྱོང་བར་ཐར་བར་འགྱུར་བས་ན་",
            "བྱང་ཆུབ་ཀྱི་སེམས་དེ་ལ་སྡིག་པ་ལ་སྐྲག་ཅིང་",
            "བག་ཡོད་པ་ཅན་རྣམས་ཀྱིས་ཅིས་མི་བརྟེན་ཏེ་ཤིན་ཏུ་བརྟེན་པར་རིགས་སོ།། ",
            "ལྔ་པ་༼དུས་མཐའི་མེའི་དཔེས་མ་ངེས་པའི་སྡིག་པ་དྲུང་ནས་འབྱིན་པར་བསྟན་།༽ནི། ",
            "བྱང་ཆུབ་ཀྱི་སེམས་དེས་ནི་དུས་མཐའི་སྟེ་",
            "བསྐལ་པ་འཇིག་པའི་མེས་སྣོད་ཀྱི་འཇིག་རྟེན་རྩ་སྦུར་ཐལ་བ་ཙམ་ཡང་",
            "མི་ལུས་པར་ལྷག་མེད་དུ་སྐད་ཅིག་གིས་",
            "བསྲེག་པ་བཞིན་དུ་གོང་དུ་བཤད་པ་ལས་",
            "གཞན་མི་བརྒྱ་བསད་པ་ལྟ་བུའི་སྡིག་པ་ཆེན་པོ་རྣམས་",
            "དུས་སྐད་ཅིག་གཅིག་གིས་མྱོང་བྱ་ལྷག་མེད་དུ་",
            "ངེས་པར་བསྲེག་པའམ་དག་པར་བྱེད་པས་ན་",
            "དེ་ལ་ཅིའི་ཕྱིར་མི་བསྟེན་ཏེ་",
            "བསྟེན་དགོས་སོ།། ",
            "དྲུག་པ་༼ འདིར་མ་བཤད་པ་གཞུང་གཞན་དུ་ཞལ་འཕང་།༽ནི། ",
            "བྱང་ཆུབ་ཀྱི་སེམས་དེ་ཡི་ཕན་ཡོན་བློས་དཔག་ཏུ་མེད་ཅིང་",
            "ཚད་གཞལ་དུ་མེད་པས་མཐའ་ཡས་པ་གཞན་དག་ནི་",
            "རྒྱལ་བའི་རྒྱལ་ཚབ་ཆེན་པོ་རྗེ་བཙུན་བྱམས་པ་མགོན་པོ་བློ་ཤེས་རབ་དང་ལྡན་པས་",
            "ཚོང་དཔོན་ནོར་རབ་ཏུ་བརྟན་པའི་",
            "བུ་བྱང་ཆུབ་སེམས་དཔའ་གཞོན་ནུ་ནོར་བཟང་ལ་"
        ],
        [
            "དཔེ་ཉིས་བརྒྱ་དང་སུམ་བཅུའི་སྒོ་ནས་བཤད་པ་ནི་",
            "ཕལ་པོ་ཆེ་སྡོང་པོས་བརྒྱན་པའི་ལེའུ་ལས་ཤེས་པར་བྱའོ།།",
            "ཞེས་ཞལ་འཕང་བར་མཛད་།",
            "ཇི་ལྟར་ན། ",
            "སྡོང་པོ་བཀོད་པ་ལས། ",
            "བྱང་ཆུབ་སེམས་དཔའ་ནོར་བཟང་གིས་",
            "འཕགས་པ་འཇམ་དཔལ་གྱི་དྲུང་དུ་སེམས་བསྐྱེད་ཅིང་འཇམ་དཔལ་གྱིས་ལུང་བསྟན་ཏེ་",
            "དགེ་སློང་སྤྲིན་གྱི་དཔལ་གྱི་དྲུང་དུ་མངགས་པ་བཞིན་རིམ་པ་ལྟར་",
            "དགེ་བའི་བཤེས་གཉེན་བརྒྱ་དང་བཅུ་བསྟེན་པ་རྣམས་ཀྱིས་",
            "བྱང་ཆུབ་སེམས་དཔའི་སྤྱོད་པ་སྣ་རེ་རེ་ལས་མ་གསུངས་ཤིང་",
            "མཐར་ལྷོ་ཕྱོགས་རྒྱ་མཚོའི་འགྲམ་དུ་བྱང་ཆུབ་སེམས་དཔའ་བྱམས་པ་བཞུགས་པའི་",
            "དྲུང་དུ་བྱོན་ཚེ་རྗེ་བཙུན་བྱམས་པས་འཁོར་རྣམས་ལ་གསུངས་པ། ",
            "ལྟོས་ཤིག་བསམ་པ་ཡོངས་སུ་དག་པ་འདི། །",
            "ནོར་བཟང་ནོར་རྣམས་རབ་ཏུ་བརྟན་པའི་བུ། །",
            "བྱང་ཆུབ་སྤྱོད་པ་དམ་པ་ཡོངས་འཚོལ་ཞིང་།",
            "མཁས་པ་ང་ཡི་དྲུང་དུ་ཉེ་བར་འོང་།།",
            "ལེགས་པར་འོངས་སམ་སྙིང་རྗེ་བྱམས་བྱུང་ཁྱོད། །",
            "བྱམས་པའི་དཀྱིལ་འཁོར་ཡངས་པ་ལེགས་ཡོངས་སམ། །",
            "ལེགས་པར་འོངས་སམ་ལྟ་ན་རབ་ཞི་བ། །",
            "དཀའ་བ་སྤྱོད་ཚེ་དུབ་པར་མ་གྱུར་ཏམ། །",
            "རྣམ་དག་བསམ་ལྡན་ཚུར་ཤོག་འོངས་པ་ལེགས།།",
            "ཞེས་པ་ལ་སོགས་པ་གསུངས་ཏེ་",
            "དབུག་དབྱུང་གཟེངས་བསྟོད་མཛད་པ་ལ་སྔར་གྱི་ལོ་རྒྱུས་ཞུས་ཏེ་",
            "བྱང་ཆུབ་སེམས་དཔའི་སྤྱོད་པ་གསུང་བར་ཞུས་པ་།",
            ""
        ],
        [
            "རྗེ་བཙུན་གྱིས་ཁོང་གི་ཕོ་བྲང་རྣམ་པར་སྣང་མཛད་ཀྱི་",
            "རྒྱན་གྱིས་བརྒྱན་པའི་སྙིང་པོ་ལ་ལྟོས་ཤིག་གསུངས་པ་ལྟར་",
            "མཇལ་བས་ཕོ་བྲང་གི་མིག་ཚེ་རེ་རེ་བཞིན་དབུ་དང་",
            "ཡན་ལག་གི་སྦྱིན་པ་གཏོང་བ་སོགས་",
            "བྱང་ཆུབ་སེམས་དཔའི་སྤྱོད་པ་ལ་རྗེ་བཙུན་བྱམས་པས་སློབ་ཚུལ་མཐོང་བས། ",
            "ནོར་བཟང་གིས་བྱང་ཆུབ་སེམས་དཔའི་སྤྱོད་པ་མཐའ་དག་ཐུགས་སུ་ཆུད་ཅིང་། ",
            "བྱམས་མགོན་གྱིས་བྱང་ཆུབ་སེམས་ཀྱི་",
            "ཕན་ཡོན་རིགས་ཀྱི་བུ་བྱང་ཆུབ་ཀྱི་སེམས་ནི་",
            "སངས་རྒྱས་ཀྱི་ཆོས་ཐམས་ཅད་བསྐྱེད་པའི་ས་བོན་ལྟ་བུའོ།།",
            "འགྲོ་བ་ཐམས་ཅད་ཀྱི་དཀར་པོའི་ཆོས་རྣམས་",
            "འཕེལ་བར་བྱེད་པས་ཞིང་ལྟ་བུའོ།།",
            "འཇིག་རྟེན་ཐམས་ཅད་རྟེན་པའི་ས་ལྟ་བུའོ།།",
            "ཞེས་པ་།",
            "རིགས་ཀྱི་བུ་བྱང་ཆུབ་ཀྱི་སེམས་དེ་ནི་",
            "ཡོན་ཏན་དེ་དག་དང་ཕན་ཡོན་གྱི་",
            "བྱེ་བྲག་ཚད་མེད་པ་གཞན་དག་དང་ཡང་ལྡན་ནོ་",
            "ཞེས་པ་ལ་སོགས་པ་རྒྱ་ཆེར་གསུངས་སོ།།",
            "དེ་ལྟར་ཕན་ཡོན་རྣམས་ལས་སངས་རྒྱས་ཐོབ་པ། ",
            "དགེ་བ་འཕེལ་བ༑ ",
            "སྡིག་པ་འདག་པ་གསུམ་གཙོ་བོའོ།།",
            ""
        ],
        [
            "གཉིས་པ་སྨོན་འཇུག་སོ་སོའི་ཕན་ཡོན་།",
            "སྨོན་འཇུག་གི་དབྱེ་བ། ",
            "ཕན་ཡོན་གྱི་ཁྱད་པར། ",
            "ལུང་རིགས་ཀྱི་སྒོ་ནས་བསྒྲུབ་པ་དང་གསུམ་ལས། ",
            "དང་པོ་༼སྨོན་འཇུག་གི་དབྱེ་བ༽ནི། ",
            "དེ་ལ་ཐེག་པ་ཆེན་པོའི་ལམ་དང་",
            "འབྲས་བུའི་ཡོན་ཏན་ཐམས་ཅད་བྱང་ཆུབ་མཆོག་ཏུ་",
            "སེམས་བསྐྱེད་པ་ལས་འབྱུང་བས་ན་",
            "ཐོག་མར་སེམས་བསྐྱེད་དགོས་ལ",
            "སེམས་བསྐྱེད་དེ་ལ་དབྱེ་ན་",
            "རགས་པ་བརྡ་ལས་བྱུང་བ་ཀུན་རྫོབ་སེམས་བསྐྱེད་དང་། ",
            "ཕྲ་བ་ཆོས་ཉིད་ཀྱིས་ཐོབ་པ་དོན་དམ་སེམས་བསྐྱེད་གཉིས་ལས། ",
            "དང་པོ་ནི། ",
            "བྱམས་པས། ",
            "གྲོགས་སྟོབས་རྒྱུ་སྟོབས་རྩ་བའི་སྟོབས། །",
            "ཐོས་སྟོབས་དགེ་བ་གོམས་པ་ལས། །",
            "མི་བརྟན་པ་དང་བརྟན་འབྱུང་བ༑ །",
            "གཞན་གྱིས་བསྟན་པའི་སེམས་བསྐྱེད་བཤད།།",
            "ཅེས་གྲོགས་དགེ་བའི་བཤེས་གཉེན་དང་",
            "འཕྲད་པ་སྔོན་གཞོན་ནུ་གསུམ་གྱིས་",
            "སངས་རྒྱས་མཆོག་ཟུང་གཉིས་དང་བཅས་པ་མཇལ་བའི་",
            "ཚེ་གཅིག་གིས་སངས་རྒྱས་དང་གཞན་གཉིས་ཀྱིས་",
            "མཆོག་ཟུང་གཉིས་སུ་སྨོན་པར་བྱས་པ་",
            "ཕྱིས་སུ་བདག་ཅག་གི་སྟོན་པ་དང་",
            "མཆོག་གཟུང་གཉིས་ཡིན་པ་ལྟ་བུ་དང་། ",
            "རྒྱུ་རིགས་སད་པ། ",
            "རྩ་བ་སྙིང་རྗེ་སྐྱེས་པ། ",
            "ཟབ་མོས་ཆོས་ཐོས་པའི་སྟོབས་དང་། ",
            "དགེ་བ་གོམས་པ་བསོད་ནམས་ཀྱི་",
            "ཚོགས་བསགས་པ་ལས་སྐྱེས་པ་སྟེ་",
            "དང་པོ་མི་བརྟན་ཞིང་ཕྱི་མ་བཞི་བརྟན་པ་ཡིན་ལ",
            ""
        ],
        [
            "དེའི་མཚན་གཞི་གང་བསྐྱེད་།",
            "སློབ་དཔོན་ཐོགས་མེད་སྐུ་མཆེད་ནི་སེམས་བྱུང་ལ་།",
            "འཕགས་སེང་གཉིས་གཙོ་སེམས་ལ་།",
            "ཀུན་མཁྱེན་ཆེན་པོས། ",
            "གཙོ་སེམས་བསྐྱེད་པས་སེམས་བྱུང་ཞར་ལ་བསྐྱེད་པར་གསུངས་པས་།",
            "སྔ་མ་གཉིས་ཀྱང་གཙོ་ཆེ་བ་ཙམ་ལ་དགོངས་ཏེ་",
            "གསུངས་པ་ལས་གཙོ་སེམས་བསྐྱེད་པས་སེམས་བྱུང་དང་༑ ",
            "སེམས་བྱུང་བསྐྱེད་པས་གཙོ་སེམས་ཀྱང་",
            "བསྐྱེད་པར་འགྱུར་བས་དགོངས་པ་འགལ་མེད་དུ་།",
            ""
        ],
        [
            "མཚན་ཉིད། ",
            "གང་གི་ཆེད་དུ་བྱ་བ་སྙིང་རྗེས་གཞན་དོན་ལ་དམིགས་པ་དང་། ",
            "གང་ཆེད་དུ་བྱ་བ་ཤེས་རབ་ཀྱིས་རྫོགས་བྱང་ལ་",
            "དམིགས་པའི་དོན་གཉིས་སམ་ཟུར་གཉིས་དང་ལྡན་པ་།",
            "དོན་གཉིས་ལྡན་པས་སེམས་འབྱུང་བ༑ །",
            "ཞེས་དང་། ",
            "སེམས་བསྐྱེད་པ་ནི་གཞན་དོན་ཕྱིར། །",
            "ཡང་དག་རྫོགས་པའི་སངས་རྒྱས་འདོད།།",
            "ཅེས་སོ༑། ",
            "གཉིས་པ་དོན་དམ་སེམས་བསྐྱེད་ནི། ",
            "བསྒོམ་པའི་སྟོབས་ལས་སྐྱེས་པ་།",
            "བྱམས་པས། ",
            "རྫོགས་པའི་སངས་རྒྱས་རབ་མཉེས་བྱས།།",
            "བསོད་ནམས་ཡེ་ཤེས་ཚོགས་རབ་བསགས།།",
            ""
        ],
        [
            "ཆོས་ལ་མི་རྟོག་ཡེ་ཤེས་ནི། །",
            "སྐྱེས་ཕྱིར་དེ་ནི་དམ་པར་འདོད།།",
            "ཅེས་ཡོངས་འཛིན་དམ་པ་རྫོགས་པའི་",
            "སངས་རྒྱས་བརྒྱ་སོགས་མཉེས་པར་བྱས་ཏེ་",
            "མན་ངག་གི་ལུང་བླངས་།",
            "ཚོགས་དམ་པ་བསོད་ནམས་དང་",
            "ཡེ་ཤེས་ཀྱི་ཚོགས་བསྐལ་པ་གྲངས་མེད་གཅིག་ཏུ་བསགས་པ་ལས་",
            "རྟོགས་པ་དམ་པ་ཆོས་ཐམས་ཅད་ལ་",
            "མི་རྟོག་པའི་ཡེ་ཤེས་དང་པོའི་བདེན་པ་མངོན་སུམ་མཐོང་བའོ༑། ",
            "དབྱེ་སྒོ་གཞན་ཡང་། ",
            "གཅིག་ནས་དྲུག་གི་བར་དང་། ",
            "ས་མཚམས་ཀྱིས་ཡུམ་མདོ་ལྟར་ན་ཉེར་གཉིས་དང་། ",
            "བློ་གྲོས་རྒྱ་མཚོས་ཞུས་མདོ་ལྟར་ན་",
            "མི་ཟད་པ་བརྒྱད་ཅུ་ལ་སོགས་པའི་སྒོ་ནས་",
            "བྱང་ཆུབ་ཀྱི་སེམས་དེ་ལ་དབྱེ་ན་",
            "མང་པོར་འགྱུར་ཡང་མདོར་བསྡུ་ན་དབྱེ་བའི་གྲངས་ངོ་བོའི་སྒོ་ནས་",
            "རྣམ་པ་གཉིས་སུ་ཤེས་པར་བྱ་སྟེ། ",
            "གང་ཞེ་།",
            "བྱང་ཆུབ་མཆོག་ཏུ་སྨོན་པའི་སེམས་བསྐྱེད་དང་ནི། ",
            "བྱང་ཆུབ་ཀྱི་སྤྱོད་པ་ལ་འཇུག་པ་ཡི་སེམས་བསྐྱེད་པ་ཉིད་ཡིན་ནོ༑ །",
            "དེ་གཉིས་ཀྱི་ཁྱད་པར་ཇི་ལྟར་ཡིན་ན",
            ""
        ],
        [
            "དཔེར་ན་སྐྱེས་བུ་ཞིག་འདོད་པའི་ཡུལ་དུ་འགྲོ་བར་འདོད་ཅིང་",
            "དོན་དུ་གཉེར་བར་བྱ་བ་དང་། ",
            "དེའི་ལམ་དུ་དངོས་སུ་ཞུགས་ནས་",
            "འགྲོ་བ་ཡི་བྱེ་བྲག་གམ་ཁྱད་པར་ཇི་ལྟར་ཡོད་པ་ཤེས་པ་ལྟར་",
            "དེ་བཞིན་དུ་མཁས་པས་སྟེ་",
            "མཁས་པ་བྱང་ཆུབ་སེམས་དཔའ་རྣམས་ཀྱིས་སྨོན་པ་དང་འཇུག་པའི་",
            "སེམས་འདི་གཉིས་ཀྱི་བྱེ་བྲག་གོ་རིམ་ཇི་ལྟ་བ་བཞིན་དུ་ཤེས་པར་བྱ་ཞེས། ",
            "དཔེའི་སྒོ་ནས་བསྟན་པར་མཛད་པའི་",
            "སྨོན་འཇུག་གི་ཁྱད་པར་འདི་ལ་བཞེད་པ་མི་འདྲ་བ་མང་དུ་སྣང་སྟེ",
            "སློབ་དཔོན་ཡེ་ཤེས་ཞབས་སོགས་ཀྱིས་",
            "སོ་སོའི་སྐྱེ་བོའི་སེམས་བསྐྱེད་སྨོན་པ་དང་། ",
            "འཕགས་པའི་སེམས་བསྐྱེད་ལ་འཇུག་པར་བཞེད་པ་དང་། ",
            "ཨ་བྷཱ་ཡ་དང་ཡེ་ཤེས་གྲགས་པ་ལ་སོགས་པས་",
            "ཚོགས་ལམ་པའི་སེམས་བསྐྱེད་ལ་སྨོན་པ་དང་། ",
            "སྦྱོར་ལམ་ནས་འཇུག་སེམས་སུ་།",
            "ཤིནྟི་པ། ",
            "རིན་ཆེན་འབྱུང་གནས། ",
            "རྒྱ་མཚོའི་སྤྲིན་སོགས་ཀྱིས་བྱང་ཆུབ་ཐོབ་འདོད་ཀྱི་",
            "བློ་དེ་ཆོ་གས་མ་བླངས་པ་སྨོན་པ་དང་། ",
            "བླངས་པ་ལ་འཇུག་སེམས་དང་། ",
            "ཤེས་རབ་འབྱུང་གནས་སོགས་སེམས་དེ་བྱང་ཆུབ་སྤྱོད་པས་མ་ཟིན་པ་དང་། ",
            "ཟིན་པ་ལ་དང་། ",
            "ཇོ་བོ་ཆེན་པོས། ",
            "འབྲས་བུ་སངས་རྒྱས་ལ་དམིགས་པ་སྨོན་པ་དང་། ",
            "རྒྱུ་ལམ་ལ་དམིགས་པ་འཇུག་པར་བཞེད་དེ",
            "རྒྱུ་འབྲས་ལ་དམ་བཅའ་བའི་ཁྱད་པར་དུ་བཞེད་པ་དང་གཅིག་གོ། ",
            "ཁ་ཅིག་ཕྱིར་མི་ལྡོག་མ་ཐོབ་ཀྱི་བར་སྨོན་པ་དང་། ",
            "ཐོབ་ནས་འཇུག་པར་འདོད་པ་སོགས་ལས་",
            "སྐྱེ་འཕགས་ཀྱི་སེམས་བསྐྱེད་།",
            ""
        ],
        [
            "འདོད་པ་ཙམ་མ་གཏོགས་",
            "གཞན་ཕལ་ཆེར་ཞི་བ་ལྷའི་ལུང་འདིའི་རྗེས་སུ་འབྲང་བར་འདྲ་ཡང་དགོངས་པ་ལེན་ཚུལ་མི་འདྲ་ཞིང་།",
            "ཀུན་མཁྱེན་ཆེན་པོས་ནི། ",
            "འབྲས་བུ་ལ་དམ་བཅའ་བ་སྨོན་སེམས་དང་རྒྱུ་ལ་",
            "དམ་བཅའ་བ་འཇུག་སེམས་སུ་གསུངས་ཤིང་། ",
            "དེ་ཡང་། ",
            "དཔེ་གྲོགས་ཀྱིས་དབྱེ་བ་རྣམས་ལ་ཡང་། །",
            "བསམ་པས་སྨོན་དང་སྦྱོར་བས་ཁྱབ།།",
            "ཞེས་སྨོན་འཇུག་གཉིས་རེར་གསུངས་པ་བཞིན་",
            "མདོར་ན་མ་གྱུར་ནམ་མཁའི་མཐའ་དང་མཉམ་པའི་",
            "སེམས་ཅན་ཐམས་ཅད་སྲིད་ཞིའི་སྡུག་བསྔལ་ཐམས་ཅད་དང་བྲལ་ཏེ་",
            "ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ལ་",
            "བདག་གིས་འགོད་པར་བྱའོ་ཞེས། ",
            "འབྲས་བུ་སངས་རྒྱས་ཀྱི་གོ་འཕང་ཉིད་དུ་འགྲོ་བར་འདོད་ཅིང་དོན་དུ་གཉེར་ནས་",
            "སྒྲུབ་པར་དམ་བཅའ་བ་དོན་གཉིས་སམ་ཟུར་གཉིས་དང་ལྡན་པའི་",
            "སྨོན་པའི་སེམས་བསྐྱེད་དང་། ",
            "དེའི་ཆེད་དུ་རྒྱུ་ལམ་ཕ་རོལ་ཏུ་ཕྱིན་པ་དྲུག་",
            "སྒྲུབ་པར་དམ་བཅའ་ཞིང་བཅས་པ་བཞིན་དུ་ཞུགས་ནས་",
            "བསྒྲུབ་བཞིན་པ་འཇུག་པ་སེམས་བསྐྱེད་དེ་འགྲོ་བའི་",
            "ཚེ་ཡང་འགྲོ་འདོད་མི་འདོར་བ་བཞིན་དུ་",
            "འཇུག་སེམས་ཀྱི་དུས་ནའང་སྨོན་སེམས་ཡོད་དགོས་ལ",
            ""
        ],
        [
            "དེ་ལྟ་ན་བྱང་ཆུབ་ཀྱི་སེམས་གཉིས་དང་། ",
            "ཚུལ་ཁྲིམས་གསུམ་དང་། ",
            "སྡོམ་པ་ཞེས་ལྡོག་པའི་སྒོ་ནས་དབྱེ་ཡང་ངོ་བོ་གཅིག་།",
            "གཞན་དོན་དུ་རྫོགས་པའི་བྱང་ཆུབ་འདོད་ནས་",
            "དགེ་བ་སྤྱོད་པ་སྨོན་འཇུག་གཉིས་དང་། ",
            "དེས་རང་རྒྱུད་སྡོམ་པ་དང་། ",
            "དགེ་ཚོགས་སྤེལ་བ་དང་། ",
            "གཞན་དོན་བྱེད་པས་ཚུལ་ཁྲིམས་གསུམ་དང་། ",
            "དེ་ཐམས་ཅད་ཀྱིས་རང་རྒྱུད་ཀྱི་མི་དགེ་བ་ཆ་དང་བཅས་པ་",
            "སྡོམ་པས་བྱང་ཆུབ་སེམས་དཔའི་སྡོམ་པ་ཞེས་བྱ་སྟེ",
            "དཔེར་ན་ནོར་བུ་རིན་པོ་ཆེ་ལ་རིམས་ནད་སེལ་བ་དང་། ",
            "དགོས་འདོད་འབྱུང་བ་དང་། ",
            "མུན་པ་སེལ་བའི་ཆ་གསུམ་ཡོད་པ་ལྟར་",
            "ངོ་བོ་གཅིག་ལ་ལྡོག་པ་ཐ་དད་དུ་།",
            "གཉིས་པ་༼ཕན་ཡོན་གྱི་ཁྱད་པར༽ནི། ",
            "དེ་ལྟར་བྱང་ཆུབ་ཏུ་སྨོན་པའི་སེམས་བསྐྱེད་པ་ཙམ་ལས་ནི་",
            "འཁོར་བ་འདིར་འཁོར་ཚེ་ལྷའི་རྒྱལ་པོ་ཚངས་དབང་སོགས་དང་",
            "མིའི་འཁོར་ལོས་བསྒྱུར་བའི་རྒྱལ་པོ་སོགས་ཀྱི་",
            "དབང་ཕྱུག་ཕུན་སུམ་ཚོགས་པའི་འབྲས་བུ་རྒྱ་ཆེ་བ་འབྱུང་ཡང་",
            "ཇི་ལྟར་འཇུག་པའི་སེམས་བསྐྱེད་པ་བཞིན་དུ་བསོད་ནམས་སམ་",
            "སྦྱིན་པ་དང་ཚུལ་ཁྲིམས་ལ་སོགས་པའི་",
            "དགེ་བ་རྒྱུན་ཆགས་ཏེ་བར་མ་ཆད་དུ་འབྱུང་བ་མིན་།",
            "དུས་གང་ནས་བཟུང་སྟེ་",
            "ཆེད་དུ་བྱ་བ་སེམས་ཅན་གྱི་ཁམས་མཐའ་ཡས་ཤིང་",
            "མུ་མེད་པ་སྲིད་ཞིའི་སྡུག་བསྔལ་ལས་རབ་ཏུ་དགྲོལ་བའམ་བསྒྲལ་ཏེ་",
            "སངས་རྒྱས་ཐོབ་པའི་ཕྱིར་དུ་ཕྱིན་དྲུག་ལ་སྤྱོད་པར་དམ་བཅའ་བའི་",
            "དམ་བཅའ་དེ་ལས་ཕྱིར་མི་ལྡོག་སྙམ་པ་ཡི་སེམས་ཀྱིས་",
            "སུ་འཇུག་པའི་སེམས་དེ་ཡང་དག་པར་བླངས་ཏེ་",
            "མ་ཉམས་པར་བསྲུང་བར་གྱུར་པ་སྟེ་བསྲུང་བར་བྱས་ན་",
            ""
        ],
        null,
        null,
        [
            "འང་བྱང་ཆུབ་སེམས་ཀྱི་ཕན་ཡོན་ནི་ཤིན་ཏུ་རྒྱ་ཆེ་ཞིང་",
            "རྒྱལ་བས་ཀྱང་ཡང་ཡང་བསྔགས་པར་མཛད་པས་ན་",
            "རིགས་པས་ཀྱང་བསྒྲུབ་ན",
            "འང་འགྲུབ་པར་འགྱུར་བ་ཡིན་པས་ན་",
            "རིགས་པས་བསྒྲུབ་པར་མཛད་པ་།",
            "སྔོན་ཁྱིམ་བདག་མཛའ་བོའི་བུ་བུ་མོ་ཞེས་",
            "རྒྱ་མཚོར་ནོར་བུ་ལེན་དུ་འགྲོ་ཚེ་མས་གོས་ཀྱི་མཐའ་ནས་བཟུང་སྟེ་",
            "ངུས་པས་ང་རང་རྒྱ་མཚོར་འགྲོ་བ་ལ་",
            "ཁྱོད་ཀྱིས་བཀྲ་མི་ཤིས་པ་བྱས་ཏེ་",
            "ངུ་བར་ཟེར་ནས་",
            "མགོ་ལ་རྡོག་པས་བསྣུན་ནས་སོང་བས་",
            "རྒྱ་མཚོར་གྲུ་གཟིངས་ཞིག་ཚེ་ཁོས་",
            "ཤིང་ལེབ་ཅིག་ལ་འཇུས་པས་མཚོ་གླིང་ཞིག་ཏུ་ཐོན་ཏེ",
            ""
        ],
        [
            "དགའ་བའི་གྲོང་སོགས་རིམ་པར་བགྲོད་ནས་",
            "མཐར་མགོ་ལ་ལྕགས་ཀྱི་འཁོར་ལོ་འཁོར་ནས་",
            "སྡུག་བསྔལ་བཟོད་དཀའ་བ་བྱུང་བས་",
            "དེའི་རྐྱེན་གྱིས་སྙིང་རྗེ་སྐྱེས་ཏེ་",
            "མའི་མགོ་ལ་རྡོག་པ་བསྣུན་པའི་འབྲས་བུ་མྱོང་བ་རྣམས་ཀྱི་",
            "སྡུག་བསྔལ་བདག་ལ་སྨིན་ནས་",
            "དེ་དག་གིས་མི་མྱོང་བར་ཤོག་ཅིག་",
            "བསམ་མ་ཐག་ཏུ་སྡུག་བསྔལ་ལས་གྲོལ་ནས་",
            "ཏ་ལ་བདུན་སྲིད་དུ་བདེ་ཆམ་མེར་འདུག་པ་",
            "ཚེ་འཕོས་ནས་ལྷར་སྐྱེས་སོ།།",
            ""
        ],
        [
            "དེ་ལྟར་སྙིང་རྗེའི་སེམས་ཀྱིས་སེམས་ཅན་ཉུང་ཟད་རྣམས་ཀྱི་",
            "ཀླད་ནད་ཙམ་སྨན་ལ་སོགས་པས་",
            "བསལ་ལོ་སྙམ་དུ་བསམ་ནས་",
            "སྦྱོར་བས་བསལ་བར་མ་བྱས་ན་ཡང་",
            "དེ་ལ་ཕན་འདོགས་པར་འདོད་པའི་བསམ་པ་དང་ལྡན་པས་།",
            "དེ་ལ་བསོད་ནམས་དཔག་ཏུ་མེད་པ་དང་ལྡན་པ་འགྱུར་ན་",
            "བྱང་ཆུབ་སེམས་དཔའ་རྣམས་ཀྱིས་",
            "ནམ་མཁའ་དང་མཉམ་པའི་སེམས་ཅན་ཐམས་ཅད་ལ་རེ་རེའི་སྟེ་",
            "རང་རང་སོ་སོ་བཞིན་དུ་འདི་ཕྱིའི་སྡུག་བསྔལ་ལམ་",
            "མི་བདེ་བ་དཔག་ཏུ་མེད་པ་མཐའ་དག་མ་ལུས་པར་བསལ་བར་འདོད་ཅིང་༑ ",
            "དེ་དག་རེ་རེ་ལའང་གནས་སྐབས་དང་",
            "མཐར་ཐུག་གི་ཡོན་ཏན་དཔག་ཏུ་མེད་པ་དང་ལྡན་པ་ཉིད་དུ་",
            "བསྒྲུབ་པར་འདོད་པ་ལ་བསོད་ནམས་དཔག་ཏུ་མེད་པ་དང་",
            "ལྡན་པར་འགྱུར་བ་ལྟ་སྨོས་ཀྱང་ཅི་དགོས་སོ།།",
            "བསམ་པ་བཟང་བའི་ཚུལ་ཡང་",
            "འཇིག་རྟེན་ན་བསམ་པ་བཟང་བར་",
            "གྲགས་པ་ཕའམ་ཡང་ན་མ་ཡང་རུང་སྟེ་",
            "དེ་དག་གིས་རང་རང་གི་བུ་འདི་ཚེ་རིང་ཞིང་ནད་མེད་པ་",
            "བཙན་ཕྱུག་མངའ་ཐང་སོགས་ཆེ་ན་",
            "ཅི་མ་རུང་སྙམ་པ་ལས་བྱང་ཆུབ་སེམས་དཔའ་མིན་པ་སུ་ལ་",
            "འདིས་སངས་རྒྱས་ཀྱི་གོ་འཕང་ཐོབ་ན་",
            "ཅི་མ་རུང་སྙམ་པའི་བྱང་ཆུབ་ཀྱི་",
            "སེམས་འདི་འདྲའི་ཕན་སེམས་ཡོད་དེ་མེད་དོ།།",
            "དེ་དག་གིས་མི་ཤེས་པས་ལན་ནོ་སྙམ་ན་",
            ""
        ],
        null,
        [
            "ནམ་མཁའི་ཁམས་ནི་ཀུན་གང་སྟེ།།",
            "དེ་བས་ཀྱང་ནི་ལྷག་པར་འགྱུར།།",
            "ཞེས་གསུངས་སོ།། ",
            "གཉིས་པ་༼འཇུག་སེམས་ཀྱི་ཕན་ཡོན་རིགས་པའི་སྒོ་ནས་བསྒྲུབ་།༽ནི། ",
            "ཏིང་འཛིན་རྒྱལ་པོ་ལས། ",
            "བྱེ་བ་ཁྲག་ཁྲིག་གཏམ་པའི་ཞིང་དག་ན།།",
            "མཆོད་པ་རྣམ་མང་དཔག་མེད་ཅི་ཡོད་པ༑ །",
            "སྐྱེས་མཆོག་རྣམས་ལ་ཉིན་རེར་རྟག་མཆོད་པས། །",
            "བྱམས་པའི་སེམས་ལ་གྲངས་དང་ཆར་མི་ཕོད།།",
            "ཅེས་གསུངས་པ་ལྟར། ",
            "བྱམས་པའི་སེམས་ཀྱིས་སེམས་ཅན་ལ་བདེ་བ་དང་ལྡན་འདོད་ཀྱི་",
            "ཕན་པར་བསམ་པ་ཙམ་གྱིས་ཀྱང་",
            "རིན་པོ་ཆེ་སྣ་བདུན་ལ་སོགས་པས་",
            "སངས་རྒྱས་བཅོམ་ལྡན་འདས་རྣམས་ལ་མཆོད་པ་བྱས་པ་ལས་",
            "ཁྱད་པར་དུ་འཕགས་པར་འགྱུར་ན། ",
            "ནམ་མཁའ་དང་མཉམ་པའི་སེམས་ཅན་མ་ལུས་པ་ཐམས་ཅད་ཀྱི་བདེ་དོན་སྟེ་",
            "སངས་རྒྱས་ཀྱི་གོ་འཕང་འཐོབ་པའི་ཆེད་དུ་",
            "སྦྱིན་སོགས་ཕྱིན་དྲུག་ལ་དངོས་སུ་སྦྱོར་བས་",
            "བརྩོན་པ་ནི་སངས་རྒྱས་མཆོད་ལ",
            ""
        ],
        [
            "ས་ཁྱད་པར་དུ་འཕགས་པ་སྨོས་ཅི་དགོས་སོ།།",
            "སེམས་ཅན་ཐམས་ཅད་ཚེ་ཐུང་བ་",
            "ནད་མང་བ་ལོངས་སྤྱོད་མེད་པ་ལ་སོགས་པའི་",
            "འདི་ཕྱིའི་སྡུག་བསྔལ་མི་འདོད་པས་",
            "འདོར་བར་འདོད་པའི་སེམས་ཡོད་ཀྱང་། ",
            "ཞེ་འདོད་དང་ལག་ལེན་ཕྱིན་ཅི་ལོག་ཏུ་གྱུར་ནས་",
            "སྲོག་གཅོད་པ། ",
            "མ་བྱིན་པ་ལེན་པ་སོགས་མི་དགེ་བ་བཅུ་དང་དུ་བླངས་ནས་",
            "འདི་ཕྱིའི་སྡུག་བསྔལ་ཉིད་ལ་ཕྱེ་མ་སླེབ་མར་མེ་ལ་མཆོངས་པ་བཞིན་མངོན་པར་རྒྱུག་ཅིང་། ",
            "དེ་བཞིན་དུ་ཚེ་རིང་བ་ནད་མེད་པ་ལ་སོགས་པའི་",
            "འདི་ཕྱིའི་བདེ་བ་འདོད་ཀྱང་དེའི་ཐབས་བླང་དོར་ལ་རྨོངས་ཤིང་",
            "གཏི་མུག་པས་དགེ་བཅུ་མི་སྒྲུབ་པར་མ་ཟད་",
            "མི་དགེ་བ་སྣ་ཚོགས་བྱས་ཏེ་",
            "རང་གི་འདི་ཕྱིའི་བདེ་བ་དགྲ་བོ་མཐོང་བ་ལྟར་",
            "འཇོམས་པར་བྱེད་དོ།།",
            "དེས་ན་སེམས་ཅན་གང་ཞིག་རྒྱུ་དང་བཅས་པའི་",
            "བདེ་བས་ཕོངས་ཤིང་དབུལ་བ་དང་། ",
            "སྡུག་བསྔལ་རྒྱུ་འབྲས་མང་པོ་དང་ལྡན་ཞིང་ཉམས་ཐག་པ་དེ་དག་ལ། ",
            "བྱམས་པ་ཆེན་པོའི་སྒོ་ནས་གནས་སྐབས་དང་",
            "མཐར་ཐུག་གི་བདེ་བ་ཀུན་གྱིས་ཚིམ་པར་བྱེད་པ་དང་། ",
            "སྙིང་རྗེ་ཆེན་པོའི་སྒོ་ནས་འདི་",
            "ཕྱིའི་སྡུག་བསྔལ་ཐམས་ཅད་རྒྱུན་གཅོད་པར་བྱེད་ཅིང་། ",
            "ཤེས་རབ་ཆེན་པོའི་སྒོ་ནས་",
            "བླང་དོར་གྱི་གནས་བསྟན་ནས་",
            ""
        ],
        [
            "རྒྱུ་འབྲས་བླང་དོར་ལ་རྨོངས་པའི་གཏི་མུག་ཀྱང་ནི་",
            "སེལ་བར་བྱེད་པ་ཡི་རྒྱུ་དེ་དང་",
            "དགེ་བ་སྟོབས་མཚུངས་གཞན་ག་ལ་ཡོད་དེ་མེད་ལ",
            "བདེ་བ་བསྒྲུབ་ཅིང་སྡུག་བསྔལ་སེལ་བ་དང་། ",
            "བླང་དོར་གྱི་གནས་སྟོན་པ་དེ་འདྲའི་ཕན་འདོགས་པའི་བཤེས་ཀྱང་ག་ལ་ཡོད་",
            "དེ་མེད་ཅིང་འབྲས་བུ་བསོད་ནམས་ཀྱང་",
            "བྱང་ཆུབ་ཀྱི་སེམས་དེ་འདྲའང་ག་ལ་ཡོད་དེ་མེད་དོ།། ",
            "དེས་ཕན་ཡོན་བསྟན་ཟིན་།",
            "དེ་ལྟར་ཕན་ཡོན་ཤེས་པའི་",
            "དོན་པོ་རིན་ཆེན་བྱང་ཆུབ་ཀྱི་སེམས་",
            "དེ་རང་གཞན་གྱི་རྒྱུད་ལ་མི་སྐྱེད་པའི་",
            "ཐབས་མེད་ངེས་སྙམ་ནས་རང་གཞན་གྱི་རྒྱུད་ལ་",
            "མ་སྐྱེས་པ་བསྐྱེད་པར་བྱེད་པ་དང་",
            "སྐྱེས་པ་མི་ཉམས་ཤིང་གོང་འཕེལ་དུ་བྱེད་པའི་ཐབས་ལ་",
            "བཀྲེས་པ་ཟས་དང་སྐོམ་པ་ཆུ་ལ་གདུང་བ་ལྟ་བུའི་",
            "དོན་གཉེར་གྱི་འདུན་པ་ཆེན་པོ་སུས་ཀྱང་",
            "བཟློག་ཏུ་མེད་པ་ཞིག་བྱུང་ན་",
            "ཕན་ཡོན་ཤེས་པའི་དོན་འབྲས་བྱུང་བ་ཡིན་གྱི་",
            "གཞན་དུ་བཤད་ཤེས་པ་ཙམ་གྱིས་",
            "ཅི་ཡང་མི་ཕན་པས་སེམས་ཐོག་ནས་ཡང་ཡང་སྒོམ་དགོས་།",
            ""
        ],
        [
            "གསུམ་པ་སེམས་བསྐྱེད་རྒྱུད་ལྡན་གྱི་གང་ཟག་གི་ཆེ་བ་ནི། ",
            "སྔར་ཟས་ནོར་སོགས་ཀྱིས་ཕན་བཏགས་པ་ལ་",
            "ཕྱིས་འདིས་ཕན་བཏགས་སོ་",
            "ཞེས་ཚུར་ལན་ལྡོན་པ་གང་ཡིན་པ་དེ་ཡང་༑ ",
            "བྱས་པ་ཤེས་ཤིང་དྲིན་བཟོ་བའི། །",
            "མི་ལ་དཔལ་མགོན་ཉེ་བར་གནས། །",
            "ཞེས་བྱས་པ་ཤེས་པ་ལ་ལྷ་རྣམས་ཀྱིས་",
            "བསྲུང་བ་སོགས་ཡོན་ཏན་ཡང་ཆེ་ཞིང་",
            "རེ་ཞིག་འཇིག་རྟེན་ན་བསྟོད་ཅིང་བསྔགས་པར་འོས་ན། ",
            "སྔར་རང་གི་ཕར་ཕན་མ་བཏགས་ཤིང་",
            "ཕན་པ་སྒྲུབ་པར་སུས་ཀྱང་མ་བཅོལ་བཞིན་དུ་",
            "འདི་ཕྱི་ཀུན་ཏུ་ལེགས་པའམ་",
            "ཕན་བདེའི་ཐབས་འབའ་ཞིག་སྒྲུབ་པར་བྱེད་པ་ཡི་",
            "བྱང་ཆུབ་སེམས་དཔའ་རྣམས་ལ་མཆོད་ཅིང་བསྟོད་དེ་",
            "བསྔགས་པར་འོས་པ་སྨོས་ཅི་དགོས་སོ།། ",
            "དཔེ་ལ་བརྟེན་ནས་དོན་ངོ་ཤེས།།",
            "ཞེས་པ་ལྟར། ",
            "དཔེ་ལས་དོན་ལྷག་པར་ཤེས་པ་",
            "ཡུལ་དམན་པ་བརྒྱའམ་སྟོང་ལ་སོགས་པ་",
            "འགྲོ་བ་ཉུང་ཟད་ཙམ་ལ་ནར་མའི་ཞེས་ལོའམ་",
            "ཟླ་བར་ཉིན་བཞིན་ནར་མ་སྟེ་",
            "རྒྱུན་མ་བཅད་པའི་ཟས་སྦྱིན་པའམ་སྦྱོར་བ། ",
            "དེ་ཡང་། ",
            "དུས་དམན་པ་བྱ་རྫོགས་ཀྱི་སྐད་ཅིག་མ་།",
            "དངོས་པོ་དམན་པ་ཡོན་འབུལ་བ་མེད་པའི་",
            "ཟས་ཙམ་སྦྱིན་པར་བྱེད་པ་དང་། ",
            "སྦྱོར་བ་དམན་པ་བརྡུང་རྡེག་ལ་སོགས་པས་",
            "བརྙས་བཅོས་དང་བཅས་པའི་སྒོ་།",
            ""
        ],
        [
            "ཕན་འདོགས་དམན་པ་ཉིན་ཕྱེད་ཙམ་ལ་",
            "ལྟོ་འགྲངས་པར་བྱེད་པ་ཡི་",
            "སྦྱིན་བདག་ལ་ཡང་འཇིག་རྟེན་ན་",
            "སྦྱིན་གཏོང་རྒྱ་ཆེན་པོའི་དགེ་བ་བྱེད་པ་ཡིན་ནོ་",
            "ཞེས་སྐྱེ་བོ་མང་པོས་བསྟོད་ཅིང་བཀུར་བར་འོས་པ་ཡིན་ན",
            "བྱང་ཆུབ་སེམས་དཔའ་རྣམས་དེ་ལྟར་ཡུལ་དམན་པ་མ་ཡིན་པ་",
            "ནམ་མཁའ་དང་མཉམ་པའི་སེམས་ཅན་གྱི་ཁམས་གྲངས་མཐའ་ཡས་པ་རྣམས་ལ་",
            "དུས་དམན་པ་མ་ཡིན་པ་",
            "དུས་རིང་པོ་འཁོར་བ་མ་སྟོངས་ཀྱི་བར་དུ། ",
            "དངོས་པོ་དམན་པ་མ་ཡིན་པ་",
            "བདེ་བར་གཤེགས་པ་སངས་རྒྱས་ཀྱི་བདེ་བ་བླ་ན་མེད་པ། ",
            "སྦྱོར་བ་དམན་པ་མ་ཡིན་པ་ཞི་ཞིང་",
            "གུས་པ་དང་བཅས་པའི་སྒོ་།",
            "ཕན་འདོགས་དམན་པ་མ་ཡིན་པ་",
            "ཁྱད་པར་ཅན་རང་རང་གི་ཡིད་ལ་",
            "གང་ཅི་བསམ་པ་མཐའ་དག་མ་ལུས་པ་རྫོགས་པར་བྱེད་པ་",
            "རྒྱུན་མི་འཆད་པའི་རྟག་ཏུ་སྦྱིན་པ་ཆེན་པོ་དེ་ལྟ་བུ་ཞིག་",
            "གཏོང་བའི་སྦྱིན་བདག་བྱང་ཆུབ་སེམས་དཔའ་རྣམས་བསྟོད་ཅིང་",
            "བཀུར་བར་འོས་པ་སྨོས་ཅི་དགོས་སོ།། ",
            "སེམས་ཅན་གང་སུ་ཞིག་གིས་གོང་དུ་བཤད་པ་དེ་འདྲའི་",
            "རྒྱལ་བའི་སྲས་པོ་སངས་རྒྱས་ཀྱི་གོ་འཕང་སྦྱིན་པའི་སྦྱིན་བདག་ཆེན་པོ་དེ་ལ་",
            "ལུས་ངག་གིས་གནོད་པ་ལྟ་ཅི། ",
            "གལ་ཏེ་ཞེ་སྡང་ལ་སོགས་པས་འདི་ལ་མ་རུང་བ་ཞིག་བྱུང་ན་",
            "སྙམ་པའི་ངན་སེམས་ཙམ་ཞིག་བསྐྱེད་པར་བྱེད་པ་དེ། ",
            "ངན་སེམས་བསྐྱེད་པའི་གྲངས་བཞིན་ཏེ་",
            "ཞེས་འདིར་སྐྱེས་བུ་སྟོབས་ལྡན་གྱིས་སེ་གོལ་གཅིག་བརྡབ་པའི་",
            "ཡུན་དྲུག་ཅུ་རྩ་བཞིར་བགོས་པའི་",
            "ཡུན་གཅིག་དུས་མཐའི་སྐད་ཅིག་མ་སྟེ༑",
            ""
        ],
        [
            "དེའི་གྲངས་ཇི་སྙེད་ཡོད་པ་དེ་སྙེད་ཀྱི་བསྐལ་པར་ནི་",
            "དམྱལ་བར་སྡུག་བསྔལ་ཆེན་པོ་མྱོང་ཞིང་",
            "གནས་པར་འགྱུར་ཞེས་ཐུབ་པས་གསུངས་།",
            "རབ་ཏུ་ཞི་བ་རྣམ་པར་ངེས་པ་ཆོ་འཕྲུལ་གྱི་མདོ་ལས། ",
            "འཇམ་དཔལ་བྱང་ཆུབ་སེམས་དཔའ། ",
            "བྱང་ཆུབ་སེམས་དཔའ་ལ་ཁོང་ཁྲོ་བ་དང་བརྙས་པའི་",
            "སེམས་ཅི་ཙམ་པ་དེ་སྙེད་ཀྱི་བསྐལ་པར་",
            "སེམས་ཅན་དམྱལ་བར་གནས་པར་གོ་ཆ་བགོ་བར་བྱའོ།།",
            "ཞེས་གསུངས་སོ།། ",
            "འོན་ཏེ་སེམས་ཅན་གང་སུ་ཞིག་གིས་ཡིད་རབ་ཏུ་",
            "དགའ་ཞིང་དང་བའི་སེམས་ཀྱིས་བྱང་ཆུབ་སེམས་དཔའ་དེའི་ཞལ་དུ་བལྟ་བར་བྱེད་ན་",
            "དེ་ཡི་འབྲས་བུ་ནི་དེའི་ཡུན་གྱི་སྐད་ཅིག་གི་གྲངས་དེ་སྙེད་ལས་",
            "ལྷག་པའི་བསྐལ་བའི་གྲངས་སུ་",
            "དགའ་ལྡན་ལྷའི་བདེ་བ་མྱོང་བ་ལ་སོགས་པ་རྒྱ་ཆེ་བས་ན་",
            "ངན་སེམས་ཀྱི་འབྲས་བུ་དེ་བས་ལྷག་པར་འཕེལ་བ་སྐྱེ་སྟེ༑",
            "ངེས་པ་དང་མ་ངེས་པར་འཇུག་པའི་ཕྱག་རྒྱའི་མདོ་ལས། ",
            "འཇམ་དཔལ་ཡོངས་སུ་བརྟག་པ་བཟུང་ནས་",
            "གལ་ཏེ་ཕྱོགས་བཅུའི་འཇིག་རྟེན་གྱི་",
            "ཁམས་ཐམས་ཅད་ཀྱི་སེམས་ཅན་ཐམས་ཅད་ཀྱི་མིག་ཕྱུང་བར་འགྱུར་ལ",
            ""
        ],
        [
            "ཡོངས་སུ་བརྟག་པ་བཟུང་སྟེ་",
            "རིགས་ཀྱི་བུའམ་རིགས་ཀྱི་བུ་མོ་",
            "གང་ལ་ལས་སེམས་ཅན་དེ་དག་ཐམས་ཅད་ལ་",
            "བྱམས་པའི་སེམས་ཀྱི་དེ་དག་གི་མིག་བསྐྱེད་པ་བས། ",
            "འཇམ་དཔལ་རིགས་ཀྱི་བུའམ་རིགས་ཀྱི་བུ་མོ་གཞན་གང་གིས་",
            "ཐེག་པ་ཆེན་པོ་ལ་མོས་པའི་བྱང་ཆུབ་སེམས་དཔའ་ལ་དད་པའི་སེམས་ཀྱིས་བལྟ་ན",
            "འདི་ནི་དེ་བས་བསོད་ནམས་ཆེས་གྲངས་མེད་པ་བསྐྱེད་དོ།།",
            "ཞེས་གསུངས་སོ།། ",
            "རྒྱལ་སྲས་བྱང་ཆུབ་སེམས་དཔའ་རྣམས་ལ་དོ་གལ་ཏེ་ཁ་ཟས་།",
            "རྒྱབ་གོས་།",
            "ལག་ནོར་།",
            ""
        ],
        [
            "མི་ཤི་ཕྱུགས་།",
            "ནད་གདོན་དགྲ་འདྲེའི་གནོད་འཚེ་སོགས་",
            "རྐྱེན་ངན་ཆེན་པོས་ཀྱང་ཞེས་ཆེན་པོ་ཇི་ཙམ་བྱུང་ཡང་",
            "ལྟས་ངན་གཡང་དུ་འགུག་ཅིང་རྐྱེན་ངན་གྲོགས་སུ་འཆར་བའི་གང་ཟག་ཡིན་པས་།",
            "ཆོས་ཀྱི་བར་ཆད་དུ་མི་འགྱུར་བས་",
            "སྡིག་པ་མི་འབྱུང་བར་མ་ཟད་སྡིག་པའི་བཤགས་མ། ",
            "དགེ་བའི་བསྐུལ་མར་གྱུར་ཏེ་",
            "ངེས་འབྱུང་དང་བྱམས་སྙིང་རྗེ་སོགས་",
            "དགེ་བ་ངང་གིས་གོང་ནས་གོང་དུ་འཕེལ་བར་འགྱུར་ཏེ་",
            "དཔེར་ན་རྒྱལ་བུ་སྦྱིན་པ་ལ་དགའ་བ་དང་༑ ",
            "རྒྱལ་པོ་གཙུག་ན་ནོར་བུ་བཞིན་ནོ།།",
            "དེ་ཡང་བྱང་སེམས་སྙིང་སྟོབས་ཞན་ཅིང་",
            "ཐབས་ལ་མི་མཁས་པ་རྣམས་ནི་རྐྱེན་ངན་ཕྲ་མོ་རེ་བྱུང་ཡང་མི་བཟོད་པ། ",
            "ལྟོ་འགྲངས་ཉི་མས་དྲོས་ཚེ་ཆོས་པའི་གཟུགས། །",
            "རྐྱེན་ངན་ཐོག་ཏུ་བབ་ཚེ་ཐ་མལ་པ། །",
            "ཞེས་གསུངས་པ་ལྟ་བུ་དང་། ",
            "བློ་བརྟན་ཅིང་ཐབས་ལ་མཁས་པ་རྣམས་ནི། ",
            "ཐོགས་མེད་ཀྱིས། ",
            "སྣོད་བཅུད་སྡིག་པས་གང་བའི་ཚེ། །",
            "རྐྱེན་ངན་བྱང་ཆུབ་ལམ་དུ་བསྒྱུར།།",
            ""
        ],
        [
            "ཞེས་སོགས་གསུངས་པ་ལྟར༑ ",
            "ན་ཚ་སྡུག་བསྔལ་དགྲ་འདྲེ་སོགས་རྐྱེན་ངན་ཅི་བྱུང་ཡང་",
            "དེའི་དབང་དུ་མི་གཏོང་བར་བྱང་ཆུབ་སྒྲུབ་པའི་གྲོངས་སུ་འགྲོ་བ་ནི་",
            "མར་མེ་དང་ནགས་ཀྱི་མེ་ལ་རླུང་གིས་རིམ་པར་གནོད་པ་དང་། ",
            "གྲོགས་སུ་འགྲོ་བ་ལྟ་བུའོ།། ",
            "གང་ཟག་མཆོག་དམན་གང་ལ་སེམས་ཀྱི་རྣམ་རྟོག་ཐམས་ཅད་ཀྱི་ནང་ནས་",
            "དམ་པ་སྲིད་ཞིའི་རྒུད་པ་ཐམས་ཅད་སེལ་བར་བྱེད་པའི་",
            "རིན་ཆེན་བྱང་ཆུབ་ཀྱི་སེམས་དེ་སྐྱེས་པར་གྱུར་པ་",
            "དེ་ཡི་སྐུ་ལ་སྒོ་གསུམ་གུས་པ་ཆེན་པོའི་སྒོ་ནས་",
            "ཞི་བ་ལྷས་ཕྱག་འཚལ་ཞིང་། ",
            "བྱང་ཆུབ་སེམས་དཔའ་གང་ལ་བརྙས་ཐབས་ལ་སོགས་པའི་གནོད་པ་བྱས་ཀྱང་། ",
            "བཟང་འབྲེལ་ཚེ་གཅིག་སངས་རྒྱས། ",
            "ངན་འབྲེལ་འཁོར་བ་མཐའ་ཅན་ཞེས་པ་ལྟར་ཡིན་པས་",
            "སྙིང་རྗེ་དང་བྱང་ཆུབ་ཀྱི་སེམས་དང་ཐམས་མཁས་དང་",
            "སྨོན་ལམ་གྱི་སྟོབས་ཀྱིས་གནས་སྐབས་དང་",
            "མཐར་ཐུག་གི་བདེ་བ་དང་",
            "འབྲེལ་བ་སྟེ་ཐོབ་པར་མཛད་དེ་",
            "དཔེར་ན་དྲང་སྲོང་བཟོད་པར་སྨྲ་བ་དང་། ",
            "རྒྱལ་པོ་བྱམས་པའི་སྟོབས་བཞིན་ནོ།།",
            "དེས་ན་རྣམ་པ་ཐམས་ཅད་དུ་",
            "འབྲེལ་ཚད་དོན་དང་ལྡན་པས་",
            "འདི་ཕྱིའི་བདེ་བ་ཐམས་ཅད་པའི་",
            "འབྱུང་གནས་སྐྱེས་བུ་དམ་པ་བྱང་ཆུབ་སེམས་དཔའ་དེ་རྣམས་ལ་",
            "སྐྱབས་སུ་མཆི་ཞེས་སྐྱབས་སུ་སོང་བ་ལྟར་",
            "བདག་ཅག་གིས་ཀྱང་རྒྱལ་སྲས་བྱང་ཆུབ་སེམས་དཔའ་རྣམས་ལ་ཕྱག་འཚལ་ཞིང་",
            "སྐྱབས་སུ་འགྲོ་བར་བྱའོ།། ",
            "འོ་ན་གོང་དུ་བྱང་སེམས་ལ་ངན་སེམས་བྱས་པས་",
            "དམྱལ་བར་སྐྱེ་ཞེས་དང་། ",
            "འདིར་གནོད་པ་བྱས་པས་བདེ་བ་དང་",
            "འབྲེལ་ཞེས་པ་གཉིས་མི་འགལ་ལམ་ཞེ་ན་མི་འགལ་ཏེ",
            ""
        ],
        [
            "སྔ་མ་ནི་ལས་འབྲས་བསླུ་མེད་ཡིན་པའི་ངོས་ནས་",
            "ངན་སེམས་ཀྱི་འཕྲལ་དུ་དམྱལ་བར་སྐྱེ་བ་ལ་དགོངས་པ་དང་། ",
            "འདིར་བྱང་ཆུབ་སེམས་དཔའི་སྙིང་རྗེ་དང་",
            "བྱང་ཆུབ་ཀྱི་སེམས་ཀྱིས་ཐབས་ལ་མཁས་པ་དང་",
            "སྨོན་ལམ་དབང་བཙན་པས་རྗེས་སུ་འཛིན་པ་ལ་དགོངས་པ་ཡིན་པས་སོ།།",
            "དེ་ལྟར་སེམས་བསྐྱེད་རྒྱུད་ལྡན་ལ་",
            "ཡོན་ཏན་ཡོད་པར་ཤེས་པའི་དོན་པོ་རང་གིས་བྱང་སེམས་རྣམས་ལ་",
            "སྔར་སྒོ་གསུམ་གྱི་ཉེས་པ་གང་བྱས་ལ་",
            "བཤགས་སྡོམ་བྱེད་ཅིང་སྐྱབས་སུ་འཛིན་ན་",
            "དོན་འབྲས་བྱུང་བ་ཡིན་གྱི་ཤེས་ཤིང་",
            "བཤད་པ་ཙམ་གྱིས་ཅི་ཡང་མི་འོང་བས་སེམས་ཐོག་ཏུ་བླངས་ཏེ་",
            "བསྒོམ་དགོས་དེ"
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        [
            "དགེ་སློང་སྟོང་ཕྲག་བཅུ་བཞི་དགོན་པར་གནས་པ་ལ་",
            "ཚོང་པ་ལྔ་བརྒྱས་རིན་པོ་ཆེ་བསོད་ནམས་ཀྱི་ཟོང་དུ་ཕུལ་བ་བཞེས་ནས་",
            "ཞལ་ཏ་བའི་དགེ་སློང་ལ་གཏད་དོ།།",
            "ཕྱིས་བསོད་སྙོམས་ཀྱིས་བྲེལ་ནས་",
            "ཞལ་ཏ་བ་ལ་སྔར་གྱི་རིན་པོ་ཆེ་བཙོང་ངམ་",
            "ཞེས་པས་དེ་ཁྲོས་ཏེ་ཁྱེད་ཅག་སྐྱག་པ་ཟའམ། ",
            "ཁོ་བོ་གཅིག་པུ་ལ་བྱིན་གྱི་ཁྱེད་ཀུན་ལ་མ་བྱིན་ནོ་ཟེར་བས། ",
            "དགེ་འདུན་ཀྱང་སོ་སོར་གྱེས་སོ། །",
            "རྒྱུ་དེས་མཚམས་མེད་པའི་དམྱལ་བ་ཆེན་པོར་ལྟུང་།",
            "ངན་སྐྱུགས་ཀྱི་ནང་དུ་བསྐལ་བ་དགུ་བཅུ་རྩ་གཅིག་གི་བར་དུ་འགྲེ་འགྲེའོ། །",
            "དེ་ལས་ཐར་ནས་",
            "ད་ལྟ་འདིར་ངན་སྐྱུགས་ཀྱི་ཁུང་བུར་སྐྱེས་ནས་",
            "ལོ་མང་པོ་ལོན་ཡང་མ་ཐར་ཏེ",
            "འདི་ལྟ་སྟེ་སྔོན་འདས་པའི་སངས་རྒྱས་རིན་ཆེན་གཙུག་ཏོར་ཅན་དགེ་འདུན་འཁོར་བཅས་",
            "འདིར་གཤེགས་ནས་ཉེར་གནས་རྣམས་ལ་འདིའི་ལས་བསྟན་ཏོ།།",
            ""
        ],
        [
            "དེ་ནས་སངས་རྒྱས་ཐམས་ཅད་སྐྱོབ་ཀྱང་དེ་བཞིན་དུ་བསྟན་ཏོ།།",
            "དེ་ནས་ཚེ་འཕོས་ཏེ་ཡང་དམྱལ་བར་སྐྱེས་ཏེ་",
            "ལོ་ཁྲག་ཁྲིག་གྲངས་མེད་པ་དུ་མ་ལོན་ནས་",
            "ཕྱིར་ཡང་ཁུང་བུ་འདིར་སྐྱེས་སོ།།",
            "དེའི་འོག་ཏུ། ",
            "འཁོར་བ་འཇིགས་དང་། ",
            "གསེར་ཐུབ་དང་། ",
            "འོད་སྲུང་གིས་ཀྱང་དེ་བཞིན་དུ་བསྟན་ཏོ།།",
            "དེ་བཞིན་སངས་རྒྱས་སྟོང་པོ་ཀུན་ཉེར་གནས་དང་བཅས་ཏེ་",
            "འདིར་གཤེགས་ནས་",
            "སྲིན་བུ་འདིའི་སྔོན་ལས་སྟོན་པར་འགྱུར་རོ་ཞེས་གསུངས་པ་དང་། ",
            "དགེ་སློང་རྣམས་སྤུ་ལངས་ཏེ་",
            ""
        ],
        [
            "ལུས་ངག་ཡིད་གསུམ་ཤིན་ཏུ་བསྲུང་བ་ལ་",
            "བརྩོན་པར་གྱུར་ཏོ་ཞེས་མཛངས་བླུན་ལས་སོ།། ",
            "ནཱ་ལེན་ཏྲའི་བྱང་ཕྱོགས་།",
            "སུ་ཁྱེན་གྲོང་ཞེས་པ་ས་ཕུག་དང་བཅས་པ་གཅིག་།",
            "བྱིས་པ་མང་པོ་རྩེ་བའི་དབུས་སུ་",
            "རླུང་ཚུབ་འཁྱིལ་བ་མེ་འཕྲོ་བ་གཅིག་བྱུང་བ་།",
            "བྱིས་པ་རྣམས་ཀྱིས་རྡོ་རུབ་བྱས་པས། ",
            "བྱིས་པ་ཟོས་དུས་སུ་འབོག་པ་གཅིག་ལ་བཏབ་ནས་",
            "རྐང་པ་ཕྱིན་ཀ་ལོག་ཏུ་འགྲོ་ཞིང་",
            ""
        ],
        [
            "པགས་པའི་སྐྱི་ཤིག་ཤིག་བྱས་ཏེ",
            "ཁ་ནས་མེ་ལྕེ་ཉུག་ཅིང་། ",
            "སམ་སྐྲི་ཏའི་སྐད་དུ་ཐམས་ཅད་ལ་འབར་རོ། །",
            "དེའི་ཉེ་འཁོར་ན་བྱམས་པ་སྒོམ་པའི་རྣལ་འབྱོར་པ་གཅིག་ཡོད་པ་དེས་གསན་།",
            "བྱིས་པ་འདི་འདྲས་ཀྱང་ས་སྐྲི་ཏའི་",
            "སྐད་ཤེས་པ་ངོ་མཚར་ཆེའོ་སྙམ་ནས་",
            "ཉན་དུ་ཕྱིན་པས་དེ་ལ་མེ་འབར་བ་འདུག་ནས་རྒྱུ་མཚན་དྲིས་པས། ",
            "འདི་རྣམས་སྡང་སེམས་ཀྱིས་ཉན་པས་འབར་ལ་",
            "ཁྱོད་དད་སེམས་ཀྱིས་ཉན་པས་མི་འབར་བ་ཡིན་།",
            ""
        ],
        null,
        [
            "སྐྱིན་པ་འཚབ་པ་མ་གྲུབ་པས། ",
            "པགས་པའི་སྐྱི་ཤིག་པའི་སྡུག་བསྔལ་རྟག་ཏུ་ཡོད་པས་དཀོར་འདི་།",
            "དཀོན་མཆོག་གསུམ་པས་དགེ་འདུན་གྱི་དཀོར་འདི་ཁོ་ན་ལྕི་བར་འདུག་གོ་།",
            "འདི་ལས་ནམ་ཐར་དྲིས་པས། ",
            "འདི་ལས་ལོ་སྟོང་ཕྲག་བཅོ་ལྔ་ན་ཐར་།",
            "དེ་ནས་མནར་མེད་དུ་འགྲོ་དགོས་པར་འདུག་།",
            "འདི་ལ་བཤགས་ཐབས་མེད་དམ་བྱས་པས། ",
            "ལས་འབྲས་ལ་ཁྱད་གསོད་བྱས་པས་ཡེ་མེད་།",
            "དགེ་འདུན་གྱི་དཀོར་ལ་འཇོམ་ན་ཕན་ཡོན་ཆེ་།",
            ""
        ],
        [
            "ངའི་ཉེར་གནས་དཔལ་ཡོན་བྱ་བས་དགེ་འདུན་ལ་",
            "སྲོག་བས་གཅེས་ཤིང་ཡོ་བྱད་ལ་",
            "དུག་བས་འཇིགས་པ་གཅིག་ཡོད་དེ་",
            "ཁོ་འཆི་ཁར་འཇའ་འོད་དང་རོལ་མོ་དང་བཅས་ནས་",
            "ལྷ་དང་ཆོས་སྐྱོང་གིས་བསུས་ནས་",
            "སོང་༑",
            "ཁོ་ད་ཙམ་འཁོར་བ་ལས་གྲོལ་ཏེ་མཆི་།",
            "འོ་ན་བཙུན་གཞོན་རྣམས་གདོན་དགོས་པའི་རྒྱུ་མཚན་དྲིས་པས༑ ",
            "དེ་ཐམས་ཅད་ངའི་མཁན་བུ་ཡིན་པས་ཐོས་ན་",
            ""
        ],
        null,
        [
            "ཁ་སྣ་ནས་མེ་ལྕེ་ཉུག་ཅིང་ཐམས་ཅད་ལ་འབར་བ་།",
            "སྔར་གྱི་རྣལ་འབྱོར་དེ་སྤྱན་དྲངས་།",
            "ཁྲོ་བོའི་དམིགས་པ་གཅིག་བྱས་པས་",
            "ཁོ་རྒོད་ཅིང་གཏུམ་པོའི་བསྐྱེད་རིམ་ལ་བརྟན་པ་ཐོབ་པས། ",
            "འཇིག་རྟེན་གྱི་ནུས་མཐུ་ཅན་སུ་ལའང་མི་འཇིགས་།",
            "འོ་ན་ཁོ་ཅན་འོང་བའི་རྒྱུ་མཚན་དྲིས་པས། ",
            "ངས་ཟས་བག་རེ་རྙེད་ཀྱང་ཟོས་ན་",
            "ལྟོའི་མེ་ལ་ཤིང་བསྣན་པ་བཞིན་འགྱུར་གྱིན་འདུག་ནས་",
            "སྔར་འདྲིས་ཀྱི་བག་ཆགས་ཀྱིས་ཁོ་ལྟོག་པ་ལ་སྟེར་དུ་འོང་བ་ཡིན་ཏེ",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        [
            "རྣམ་སྨིན་ཤིན་ཏུ་མི་བཟད་པ་བསྐྱེད་ཅིང་",
            "དམ་པ་རྣམས་ཀྱིས་སྨད་པར་བྱ་བ་ཡིན་",
            "གྱི་སྤྱོད་པ་བཟང་པོ་མ་ལགས་པས་",
            "དུས་དེ་རིང་ནས་བཟུང་སྟེ་སླན་ཆད་བདག་གིས་ནི་",
            "སྲོག་ལ་བབ་ཀྱང་ཡོང་ཡེ་མི་བགྱིད་ཅིང་སྡོམ་ལགས་སོ་",
            "ཞེས་བརྗོད་པས་བཤགས་ཡུལ་རྒྱལ་བ་སྲས་བཅས་ཀྱི་",
            "སྐུ་ལས་འོད་ཟེར་སྣ་ཚོགས་པ་བྱུང་བས་",
            "རང་གཞན་སེམས་ཅན་ཐམས་ཅད་ཀྱི་",
            "ཉེས་ལྟུང་སྡིག་སྒྲིབ་ཐམས་ཅད་མུན་ཁུང་དུ་ཉི་མ་ཤར་བ་ལྟར་",
            "སངས་ཀྱིས་དག་པར་བསམ་མོ། །",
            "དེ་ཡང་ཆོས་ཀྱི་རྒྱལ་མཚན་བསྒྲེང་བར་བྱེད་པ་དང་༑ ",
            "བདུད་ཀྱི་རྒྱལ་མཚན་བསྙིལ་བར་བྱེད་པ་ནི་གང་ཟག་གཉིས་།",
            "ཉེས་པ་མི་འབྱུང་བ་དང་། ",
            "བྱུང་ཡང་བཤགས་པས་དག་པར་བྱེད་པའོ།།",
            "བཤགས་ན་འདགས་བར་སྡིག་པའི་ཡོན་ཏན་།",
            "བཤེས་སྤྲིང་ལས། ",
            "གང་ཞིག་སྔོན་ཆད་བག་མེད་གྱུར་པ་ཡང་། །",
            "ཕྱི་ནས་བག་དང་ལྡན་པར་གྱུར་པ་ནི། །",
            "ཟླ་བ་སྤྲིན་བྲལ་ལྟ་བུར་རྣམ་མཛེས་།",
            "དགའ་བོ་སོར་ཕྲེང་མཐོང་ལྡན་བདེ་བྱེད་བཞིན། །",
            "ཞེས་གསུངས་པ་ལྟར་རོ། །",
            " ལེའུའི་མཚན་ནི། ",
            "བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་",
            "འདིར་ཡན་ལག་བཞི་གསུངས་པའི་ནང་ནས་",
            "བརྗོད་བྱའི་གཙོ་བོ་སྡིག་བཤགས་ཡིན་པས་ན་",
            "སྡིག་པ་བཤགས་པའི་ལེའུ་སྟེ་གཉིས་པའོ།། ",
            "།། ༈ ལེའུ་གསུམ་པ་བྱང་སེམས་ཡོངས་སུ་བཟུང་བའི་ལེའུ་ལ་གཞུང་དང་མཚན་ནོ།།",
            "དང་པོ་ལ་སྦྱོར་བ་སྔོན་དུ་འགྲོ་བའི་ཆོས། ",
            "དངོས་གཞི་དམ་བཅའ་བ། ",
            "མཇུག་རང་གཞན་དགའ་བ་བསྒོམ་པ་དང་གསུམ་ལས། ",
            "དང་པོ་སྦྱོར་བ་སྔོན་དུ་འགྲོ་བའི་ཆོས་།",
            ""
        ],
        null,
        [
            "ཟད་དང་མི་སྐྱེ་ཤེས་པ་ཡི། །",
            "ཡེ་ཤེས་བྱང་ཆུབ་ཞེས་བརྗོད་དོ།།",
            "ཞེས་གསུངས་པ་ལྟར་ཉན་རང་གི་བྱང་ཆུབ་ཀྱི་རྒྱུར་གྱུར་པའི་",
            "དགེ་བ་ངེས་འབྱུང་དང་བདག་མེད་ཀྱི་རྩིས་ཟིན་པའི་",
            "དགེ་བ་གང་བསགས་པ་དེ་ལ་དགའ་བས་རྗེས་སུ་ཡི་རང་ངོ་། །",
            "འབྲས་བུ་ལུས་ཅན་སེམས་ཅན་གང་ཞིག་",
            "ཁམས་གསུམ་འཁོར་བའི་སྡུག་བསྔལ་སྐྱེ་རྒ་ན་འཆི་སོགས་ལས་",
            "ངེས་པར་ཐར་ཏེ་སློབ་པ་རྒྱུན་ཞུགས་ཕྱིར་",
            "འོང་ཕྱིར་མི་འོང་དང་མི་སློབ་པ་དགྲ་བཅོམ་པའི་གོ་འཕང་ཐོབ་སྟེ་",
            "ཁྲག་དང་མཆི་མའི་རྒྱ་མཚོ་ནི་།",
            "རུས་པའི་རི་བོ་ནི་།",
            "གསེར་དང་བོང་བ་མཉམ་པས་སྤངས་རྟོགས་ཀྱི་ཡོན་ཏན་དྲན་ནས་དང་༑ ",
            "སྟོན་པ་ཐུགས་རྗེ་ཅན་གྱིས་བསྟན་དང་སྟོན་པ་གཉིས་ཀར་བཞག་ཅིང་",
            "བསྔགས་པའི་དམ་པའི་ཆོས་འདུལ་བ་དང་མཇལ་བ་འདི་ཡང་",
            "དེ་དག་གི་དྲིན་ཡིན་པས་སྐུ་དྲིན་དྲན་ནས་",
            ""
        ],
        null,
        null,
        [
            "གཉིས་པ་༼ཆོས་འཁོར་བསྐོར་བར་བསྐུལ་བའི་ཡན་ལག༽ནི། ",
            "སྔོན་བདག་ཅག་གི་སྟོན་པ་བྱང་ཆུབ་ཤིང་",
            "དྲུང་དུ་མངོན་པར་རྫོགས་པར་སངས་རྒྱས་པ་།",
            "ཟབ་ཞི་སྤྲོས་བྲལ་འོད་གསལ་འདུས་མ་བྱས། །",
            "བདུད་རྩི་ལྟ་བུའི་ཆོས་ཤིག་བདག་གིས་རྙེད།།",
            "སུ་ལ་བསྟན་ཀྱང་གོ་བར་མི་འགྱུར་བས༑ །",
            "མི་སྨྲ་ནགས་འདབ་ཉིད་དུ་གནས་པར་བྱ།།",
            "ཞེས་ཆོས་ཀྱི་ཆེ་བ་སོགས་དགོས་པའི་རབ་དུ་",
            "མས་ཞག་བདུན་ཕྲག་བདུན་དུ་ཆོས་མི་གསུང་བའི་ཚུལ་གནང་བ་།",
            "ལྷའི་དབང་པོ་བརྒྱ་བྱིན་གྱིས་དུང་ཀར་གཡས་སུ་འཁྱིལ་བ་དང་༑ ",
            "ཚངས་པས་གསེར་གྱི་འཁོར་ལོ་རྩིབས་སྟོང་དང་ལྡན་པ་སོགས་ཕུལ་ཏེ་",
            "ཉིད་ཀྱི་ཆོས་ཚིགས་བཞི་རེའི་ཆེད་དུ་",
            "སྐུ་ལུས་ལ་ལྕགས་ཀྱི་གཟེར་བུ་སྟོང་བཏབ་པ་དང་། ",
            "ལུས་ལ་མར་མེ་སྟོང་སྦར་བ་སོགས་དཀའ་བ་དཔག་ཏུ་མེད་པས་བསྒྲུབས་སྟེ་",
            ""
        ],
        null,
        [
            "གསོལ་བ་ནི་སེམས་ཅན་སྡུག་བསྔལ་སྣ་ཚོགས་ཀྱིས་",
            "གདུང་ཤིང་གནས་དང་གནས་མིན་གྱི་ཁྱད་པར། ",
            "ལམ་དང་ལམ་མིན་གྱི་དབྱེ་བ་བླང་དོར་གྱི་གནས་མི་ཤེས་པས་",
            "མ་རིག་པའི་མུན་པ་སྟུག་པོར་འཐོམས་པ་རྣམས་ལ་",
            "རང་རང་གི་སྐལ་བ་དང་མཐུན་པར་དམ་པའི་",
            "ཆོས་ཀྱི་སྒྲོན་མེ་རབ་ཏུ་འབར་བ་ལྟ་བུ་སྦར་ནས་མི་ཤེས་པའི་མུན་པ་བསལ་ཏེ",
            "ཡེ་ཤེས་ཀྱི་སྣང་བ་ཡང་དག་པ་བསྟན་དུ་གསོལ་ཞེས་གསོལ་བ་བཏབ་པས་",
            "ཆོས་འཁོར་བསྐོར་བར་ཞལ་གྱིས་བཞེས་པར་བསམ་མོ། །",
            "ཆོས་འཁོར་བསྐོར་བར་བསྐུལ་ན་སྐྱེ་བ་ཚེ་རབས་ཐམས་ཅད་དུ་",
            "ལོག་ལྟའི་ལྟ་ངན་རྒྱུད་ལ་མི་སྐྱེ་བ་དང་། ",
            "དམ་པའི་ཆོས་ཀྱི་སྣང་བ་དང་མི་འབྲལ་བའི་དགོས་པ་ཡོད་དོ་།",
            "གསུམ་པ་༼མྱ་ངན་ལས་མི་འདའ་བར་གསོལ་བ་འདེབས་པའི་ཡན་ལག༽ནི། ",
            "སྔོན་བདག་ཅག་གི་སྟོན་པ་ལ་དགེ་བསྙེན་ཙུན་ཏས་",
            "མྱ་ངན་ལས་མི་འདའ་བར་གསོལ་བ་བཏབ་པས་",
            "སྐུ་ཚེ་ཟླ་བ་གསུམ་དུ་བསྲིངས་པ་ལྟར་ཕྱོགས་བཅུའི་ཞིང་ན་བཞུགས་པའི་",
            "སངས་རྒྱས་རྣམས་ངེས་པའི་དོན་དུ་རྒྱལ་བ་རྣམས་མྱ་ངན་ལས་མི་འདའ་ཡང་",
            "གདུལ་བྱའི་མཛད་པ་མཐར་ཕྱིན་ནས་དགོས་དབང་གིས་",
            "མྱ་ངན་ལས་འདའ་པའི་ཚུལ་སྟོན་པར་བཞེད་པ་རྣམས་ལ་",
            "ལུས་ཐལ་མོ་སྦྱར་ཏེ་ངག་གིས་ཞུ་ཞིང་",
            "གསོལ་བ་ནི་འགྲོ་བ་མཐའ་ཡས་པ་འདི་རྣམས་",
            "བླང་དོར་གྱི་མིག་གཏི་མུག་གི་ལིང་ཏོག་གིས་ལོང་བའམ་ལྡོངས་པར་མི་འགོད་ཅིང་། ",
            "བླང་དོར་གྱི་གནས་གསལ་བར་བགྱི་བའི་སླད་དུ་",
            "བསྐལ་པ་གྲངས་མེད་མང་པོའི་བར་དུ་",
            "མྱ་ངན་ལས་མི་འདའ་བར་བཞུགས་པར་གསོལ་བ་འདེབས་ཤིང་",
            "མྱ་ངན་མི་འདའ་བར་བཞུགས་པར་ཞལ་གྱིས་བཞེས་པར་ཡང་བསམ་མོ། །",
            " བཞི་པ་༼དགེ་རྩ་གཞན་དོན་དུ་བསྔོ་བའི་ཡན་ལག་༽ནི། ",
            "སྤྱིར་ཐེག་ཆེན་གྱི་བསྔོ་བ་བྱང་ཆུབ་ཆེན་པོ་འཐོབ་ཕྱིར་བསྔོ་བ་ཡང་",
            "འདིར་རང་རྒྱུད་ལ་བྱང་ཆུབ་ཀྱི་སེམས་སྐྱེ་བ་ལ་",
            "ཚད་མེད་པ་བཞིའམ་སྙིང་རྗེའི་བློ་སྦྱངས་དགོས་ཏེ་",
            ""
        ],
        null,
        null,
        null,
        null,
        [
            "མི་ནུས་དེར་བརྩོན་དེ་ཡི་གཟུགས་བརྙན་ཡིན།།",
            "ཞེས་གསུངས་པ་ལྟར་རོ། །",
            "དེས་ན་བློ་ཐོག་ནས་དེ་གསུམ་གཞན་ལ་གཏོང་བའི་གཏོང་སེམས་གོམས་ན་",
            "སྦྱིན་པའི་ཕར་ཕྱིན་ཡོངས་སུ་རྫོགས་པར་འགྱུར་ལ་",
            "དངོས་སུ་ཅུང་ཟད་སྦྱིན་རྒྱུ་མེད་ཀྱང་འགལ་བ་མེད་ལ",
            "གཏོང་སེམས་མེད་པར་སྦྱིན་པ་བྱེད་པ་སོགས་ནི་",
            "གཟུགས་བརྙན་ཙམ་ཡིན་པས་གཏོང་སེམས་ལ་གོམས་པ་ཤིན་ཏུ་གཅེས་སོ།།",
            "ཡོངས་སུ་བཟུང་བའི་གཞི་གསུམ་པོ་དེ་ལས་ལུས་གཙོ་ཆེ་སྟེ་",
            ""
        ],
        null,
        null,
        null,
        null,
        [
            "ཟད་པར་འགྱུར་བས་ན་",
            "ཐམས་ཅད་དོན་འབྲས་མེད་པར་གཏོང་བར་ཆབ་གཅིག་སྟེ་",
            "འདྲ་བར་ངེས་པར་འདོར་བར་འགྱུར་བ་ལ་",
            "ད་ལྟ་རང་ལ་རང་དབང་ཡོད་པའི་",
            "དུས་འདིར་སེམས་ཅན་རྣམས་ལ་",
            "ཕན་བདེའི་ཕྱིར་བཏང་བ་མཆོག་ཡིན་ཏེ",
            "ཆུད་ཟོས་སུ་མ་སོང་བར་དོན་འབྲས་མཆོག་ཐོབ་པའི་ཕྱིར་རོ༑ །",
            " གསུམ་པ་༼ལུས་བྱེ་བྲག་ཏུ་གཏོང་།༽ནི། ",
            "ཁྱད་པར་དུ་བདག་གིས་ནམ་མཁའ་དང་མཉམ་པའི་",
            "ལུས་ཅན་སེམས་ཅན་ཐམས་ཅད་ལ་",
            "ལུས་འདི་ཉིད་ཅི་བདེར་ཏེ་གང་འདོད་འདོད་དུ་བྱིན་ཟིན་པ་ཡིན་གྱིས་",
            "ད་ནི་དུས་རྟག་ཏུ་ལུས་ཀྱིས་གསོད་པ་དང་ངག་གིས་སྨོད་པའམ། ",
            "རྡོ་དབྱུག་གིས་བརྡེག་པ་ལ་སོགས་ཅི་དགར་བྱེད་ལ་རག་སྟེ་",
            "ཅི་འདོད་འདོད་གྱིས་ཤིག །",
            "དེའང་བདག་གི་ལུས་ལ་ལུས་ཀྱི་རྩེ་འཇོ་སྣ་ཚོགས་བྱེད་དམ་",
            "ངག་གིས་བཟང་ངན་སྣ་ཚོགས་ཀྱིས་ཅི་ཟེར་ལྟ་བས་",
            "ཅོ་འདྲི་བར་བྱེད་དམ་མང་པོས་གཞད་གད་དང་",
            "ག་ཞའི་རྒྱུ་འཕྱ་སྨོད་སོགས་མི་འདྲ་བ་སྣ་ཚོགས་བྱེད་ཀྱང་རུང་སྟེ་",
            "བདག་གི་ལུས་འདི་གཞན་སེམས་ཅན་ཐམས་ཅད་ལ་བྱིན་ཟིན་གྱིས་",
            "འདི་ལ་འགལ་སྤོང་མཐུན་སྒྲུབ་ལ་སོགས་པ་ཡི་",
            "ཁ་ཏས་ཅི་ཞིག་བྱ་ཞེས་རང་དབང་བའི་འདུ་ཤེས་བཀག་པའོ།།",
            "དེ་དག་ལ་འཕྲལ་དང་ཡུན་དུ་གནོད་པའམ་",
            "སྡིག་པར་མི་འགྱུར་བའི་ལས་བཟང་ངན་གང་ཡིན་པའང་",
            "དེ་བྱེད་དུ་ཆུག་ཅེས་རིགས་པའི་ལས་ལ་སྦྱར་བར་བྱའོ།།",
            "དེ་ལྟར་ལས་བྱས་པ་ཆུད་མི་ཟ་བའི་",
            "རྒྱུར་སྨོན་པ་བདག་ལ་དམིགས་ནས་དུས་ནམ་དུ་ཡང་",
            "སེམས་ཅན་འགའ་ཡང་སྟེ་གཅིག་ཀྱང་",
            "དོན་མེད་པ་ཉིད་དུ་མ་གྱུར་ཅིག་ཅེས་སྤྱིར་བསྟན་ནས་",
            "བྱེ་བྲག་ཏུ་བདག་ལ་དམིགས་ནས་",
            "ཕ་རོལ་པོ་གང་དག་གི་རྒྱུད་ལ་ཁོང་ཁྲོ་བའི་སེམས་སྐྱེས་ཏེ་",
            "གནོད་པར་འདོད་པའམ་འོན་ཏེ་",
            "དད་པའི་སེམས་བྱུང་ནས་རང་དོན་སྒྲུབ་པར་འདོད་ན་གང་ཟག་དེ་ཉིད་",
            "དུས་རྟག་ཏུ་ཐབས་དེ་དག་གིས་ཆོས་དང་ཟང་ཟིང་སོགས་",
            "གང་འདོད་པའི་དོན་ཐམས་ཅད་ཀུན་འགྲུབ་པའི་རྒྱུར་གྱུར་ཅིག་",
            "ཅེས་བསམ་པ་ཆུད་མི་ཟ་བར་བསྟན་ཏོ།།",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null
    ]
}