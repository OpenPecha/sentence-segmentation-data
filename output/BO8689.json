{
    "version": "BO8689",
    "reviewed_text": [
        [
            "དེ་ནི་མིག་ནང་དུ་།",
            "རོ་ཧ་ནཱ་(Rohana)ལ་མ་སླེབས་བར་དུ། ",
            "ང་མེ་འཁོར་བཅད་སྒྲོམ་ཞིག་གི་ནང་དུ་གཅིག་པུ་།",
            "དེ་ནས་བུ་མོ་ཞིག་ནང་དུ་འཛུལ་སླེབས་བྱུང་།",
            "མོ་སྐྱེལ་མ་བྱེད་དུ་ཡོང་མཁན་གྱི་",
            "ཁྱོ་ཤུག་གཉིས་ནི་མོའི་ཕ་མ་ཡིན་པར་སྣང་།",
            "ཁོ་གཉིས་ཀ་བུ་མོ་དེའི་བདེ་སྡུག་ལ་",
            "སེམས་ཁྲལ་ཆེན་པོ་བྱེད་ཀྱི་ཡོད་པར་སྣང་།",
            "བུད་མེད་དེས་མོ་ལ་ཅ་ལག་གང་དུ་འཇོག་དགོས་པ་དང་། ",
            "ག་དུས་མགོ་སྒེའུ་ཁུང་ཕྱི་ལ་འདོན་ཆོག་།",
            ""
        ],
        [
            "མི་ཆ་མེད་ལ་སྐད་ཆ་ཤོད་རྒྱུ་ཇི་ལྟར་",
            "གཡོལ་མིན་སོགས་འགྲེལ་བཤད་རྒྱས་པ་ཞིག་།",
            "ཁོ་ཚོས་བུ་མོ་དེ་བདེ་བ་བཞག་བྱུང་བ་དང་། ",
            "མེ་འཁོར་ཡང་འབབ་ཚུགས་ལས་ལམ་ལ་ཆས། ",
            "སྐབས་དེར་ང་ནི་ལོང་བ་ཡིན་ཞིང་།",
            "མིག་ནི་དཀར་འོད་དང་ནག་ཁུང་ལ་",
            "ཚོར་བ་སྐྱེན་པོ་ཡིན་པས། ",
            "ངས་བུད་མེད་དེའི་རྣམ་པ་",
            "ཅི་འདྲ་ཡིན་མིན་མི་ཤེས་ཀྱང་། ",
            "བསིལ་ལྷམ་གྱིས་མོའི་ཕྱི་རྟིང་ལ་བརྡབ་པས། ",
            "མོས་བསིལ་ལྷམ་ཞིག་གྱོན་ཡོད་པ་ཤེས་།",
            "ངས། “ཁྱེད་རང་ལྡེ་ར་(Dehra)ལ་འགྲོ་ཡི་ཡིན་།” ",
            "ཞེས་དྲིས་པ་།",
            "ང་དཀར་འོད་མེད་པའི་ཟུར་ཞིག་ལ་བསྡད་ཡོད་ཁོ་ཐག་།",
            ""
        ],
        [
            "རྒྱུ་མཚན་ནི། ངའི་སྐད་ཆ་དེས་མོ་ལ་ཧང་སང་བཅུག་བྱུང་།",
            "མོས་ཧང་སང་བའི་ཚུལ་ཏོག་ཙམ་བསྟན་།",
            "“ངས་འདིའི་ནང་དུ་མི་ཞིག་ཡོད་པ་ཤེས་མ་བྱུང་།",
            "” ཞེས་།",
            "མིག་ཡག་པ་ཅན་གྱི་མི་རྣམས་ཀྱིས་སོ་སོའི་མདུན་ལ་",
            "ཅི་ཞིག་ཡོད་མེད་ཡང་ཡང་མཐོང་གི་མ་།",
            "ངས་བལྟས་།",
            ""
        ],
        [
            "ཁོ་ཚོར་ལྟ་ས་ཧ་ཅང་མང་པོ་འདུག",
            "ད་ལས་ལྡོག་།",
            "མིག་གིས་མི་མཐོང་མཁན་(ཏོག་ཙམ་མཐོང་མཁན)གྱིས་",
            "དགོས་མཁོ་ཅན་ཁོ་ནར་ལྟ་དགོས་།",
            "དོ་སྣང་སྤྲོད་ས་དེ་ཁོ་ཚོའི་ཚོར་བ་",
            "གཞན་པའི་སྟེང་ལ་ཡུན་རིང་གནས་ཀྱི་།",
            "ངས། ",
            "“ངས་ཀྱང་ཁྱེད་རང་མཐོང་མ་བྱུང་ཡང་། ",
            "ནང་དུ་འཛུལ་བ་ཐོས་བྱུང་།” ",
            "ཞེས་ལབ་པ་།",
            "ངས་མོས་ང་ལོང་བ་ཡིན་པ་",
            "ཤེས་རྒྱུ་ལས་གཡོལ་ཐུབ་བམ་སྙམ་ཞིང་།",
            ""
        ],
        [
            "ང་འདུག་སྟེགས་སྟེང་དུ་ཡོད་པས། ",
            "ཕལ་ཆེར་ཁག་པོ་ཡིན་རྒྱུ་རེད་།",
            "བུ་མོ་དེས། ",
            "“ང་ས་ཧ་རན་པཱོར་(Saharanpur)ནས་འབབ་ཀྱི་།",
            "དེར་ངའི་ཨ་ནེ་ང་ལ་ཐུག་གི་།",
            "” ཅེས་།",
            "ངས། ",
            "“འོ།",
            "ངས་ཁྱེད་དང་འཆམ་པོ་མ་བྱས་ན་ཡག་གི་།",
            ""
        ],
        [
            "ཨ་ནེ་ཚོ་ནི་རྒྱུན་ལྡན་ནས་འཇིགསུ་སུ་རུང་བ་རེ་།",
            "” ཞེས་།",
            "མོས།",
            "“ཁྱེད་རང་གང་དུ་འགྲོ་ཡི་།",
            "” ཞེས་དྲིས་བྱུང་།",
            "“ལྡེ་ར་དང་དེ་ནས་མ་སུ་རུ་ལ་འགྲོ་ཡི་།",
            ""
        ],
        [
            "” །",
            "ཁྱེད་རང་བསོད་ནམས་ཆེན་པོ་།",
            "ང་ཡང་མ་སུ་རུ་ལ་འགྲོ་འདོད་།",
            "ང་དམིགས་བསལ་གྱིས་",
            "སྤྱི་ཟླ་བཅུ་བའི་ནང་གི་རི་བོ་ལ་།",
            "” ངས་ཕྱིར་དྲན་ཁྲོད་།",
            "“རེད།",
            ""
        ],
        [
            "ད་ལྟ་ནི་དུས་ཚོད་ཡག་ཤོས་།",
            "རི་བོ་རྣམས་ལ་ཕུག་མེ་ཏོག་གིས་གཡོགས་ཡོད་ཅིང་། ",
            "ཉི་མ་ནི་དྲོད་ཁོལ་དང་།",
            "མཚན་མོར། ",
            "མེ་དཔུང་འགྲམ་དུ་བསྡད་ནས་",
            "ཆང་ཏོག་ཙམ་འཐུང་ཆོག་གི་།",
            "ཡུལ་སྐོར་བ་ཕལ་ཆེར་ཕྱིན་པ་དང་། ",
            "ལམ་ཁ་དག་ནི་ལྷིང་འཇགས་ཡིན་ཞིང་།",
            "ཕལ་ཆེར་སྟོང་སིང་སིང་།",
            "སྤྱི་ཟླ་བཅུ་བ་ནི་ཡག་ཤོས་།",
            ""
        ],
        [
            "” ཅེས་བཤད་པ་།",
            "མོ་ཁུ་སིམ་མེར་བསྡད། ",
            "ངས་སྐད་ཆ་དེས་མོ་ལ་སེམས་འགུལ་ཐེབས་པ་རེད་དམ། ",
            "ཡང།",
            "ང་ནི་བརྩེ་བ་ཅན་གྱི་ལྐུགས་པ་ཞིག་རེད་སྙམ་གྱི་ཡོད་དམ། ",
            "དེ་ནས་ངས་ནོར་འཁྲུལ་ཞིག་བཟོས་བྱུང་།",
            "“ཕྱི་ལོགས་གང་འདྲ་འདུག་།",
            "”ཞེས་དྲིས་བ་།",
            "མོས་དྲི་བ་དེའི་ནང་ལ་དམིགས་བསལ་",
            "ཁྱད་མཚར་པོ་ཞིག་ཡོད་པ་ཚོར་མེད་པར་སྣང་།",
            "མོས་ང་ནི་ལོང་བ་ཞིག་ཡིན་པ་སྔ་ས་ནས་ཤེས་ཟིན་པ་རེད་དམ། ",
            "འོན་ཀྱང་། ",
            "མོའི་དྲི་བ་རྗེས་མ་དེས་ངའི་དོགས་པ་བསལ་བྱུང་།",
            ""
        ],
        [
            "།",
            "“ཁྱེད་ཀྱིས་ཅིའི་ཕྱིར་སྒེའུ་ཁུང་གི་",
            "ཕྱི་ལོགས་སུ་ལྟ་ཡི་མེད་།” ",
            "ཞེས།",
            "ངས་ཉལ་ཁྲི་བརྒྱུད་ནས་བདེ་མོར་སོང་ཤིང་། ",
            "སྒེའུ་ཁུང་གི་བང་གཡབ་ཚོར་བ་།",
            "སྒེའུ་ཁུང་ཕྱེ་འདུགངས་ཕྱི་ལོགས་ཀྱི་",
            "ས་བབས་ལ་རྟོག་ཞིབ་བྱེད་ཀྱི་ཡོད་པའི་ཚུལ་།",
            "ངས་མེ་འཁོར་གྱི་ཨ་མས་སྐད་རྒྱག་པ་དང་། ",
            "འཁོར་ལོ་བརྡར་བ་ཐོས་བྱུང་། ",
            "ངའི་སེམས་ཀྱི་མིག་ནང་དུ་",
            "གློག་སྡོང་རྣམས་འདའ་ནས་འགྲོ་བ་།",
            ""
        ],
        [
            "ངས་ཡ་མེད་ཀྱི་ངང་།",
            "“ཤིང་སྡོང་རྣམས་འགུལ་སྐྱོད་རྒྱག་སྐབས། ",
            "ང་ཚོ་ནི་ཀྲོང་པོར་ལངས་བསྡད་པར་སྣང་བ་དེ་ཚོར་བྱུང་།” ",
            "ཞེས།",
            "མོས།",
            "“དེ་ནི་རྒྱུན་ལྡན་དུ་འབྱུང་གི་།",
            "ཁྱེད་ཀྱིས་སེམས་ཅན་རེ་མཐོང་གི་འདུག་།” ",
            "ཞེས་དྲིས་བྱུང་།",
            "ངས། ",
            "“མཐོང་གི་མི་འདུག” ",
            "ཅེས་སྤོབས་པ་ཆེན་པོས་ལན་།",
            ""
        ],
        [
            "ངས་ལྡེ་ར་ཡི་ཉེ་འཁོར་གྱི་ནགས་ཚལ་ཁྲོད་དུ་",
            "སེམས་ཅན་གཅིག་ཀྱང་ལྷག་མེད་པ་ཤེས་ཀྱི་།",
            "ང་སྒེའུ་ཁུང་ལས་བུ་མོ་དེའི་ཕྱོགས་སུ་ཁ་འཁོར་བ་།",
            "ངེད་གཉིས་དུས་ཡུན་ངེས་ཅན་ཞིག་གི་རིང་ལ་ཁུ་སིམ་མེར་བསྡད་པ་།",
            "ངས། ",
            "“ཁྱེད་ལ་སྤྲོ་སྣང་འདྲེན་པའི་ངོ་གདོང་ཞིག་འདུག” ",
            "ཅེས་བཤད་པ་།",
            "ང་སྔར་ལས་བློ་སྤོབས་ཇེ་ཆེར་གྱུར་ཡང་། ",
            "སྐད་ཆ་དེ་ནི་ཚད་ཏག་ཏག་ཅན་ཞིག་།",
            "བུ་མོ་ཁ་ཤས་ཀྱིས་བསྟོད་བསྔགས་ལ་དགག་བྱ་བྱེད་ཀྱི་།",
            ""
        ],
        [
            "མོས་སྤྲོ་བ་ཆེན་པོས་གསལ་ཞིང་སྙན་པའི་གད་མོ་ཞིག་བགད། ",
            "“ང་ལ་ངོ་གདོང་ཁྱད་མཚར་པོ་ཞིག་འདུག་ཅེས་ལབ་ནི་ཡག་པ་འདུག",
            "མི་རྣམས་ཀྱིས་ང་ལ་ངོ་གདོང་ཡིད་དུ་",
            "འོང་བ་ཞིག་འདུག་ཅེས་ལབ་པར་ཉོབ་སོང་།",
            "” ངས་ཁྱེད་ལ་ངོ་གདོང་ཡིད་དུ་འོང་བ་",
            "ཞིག་ཡོད་རྒྱུ་རེད་སྙམ་བཞིན། ",
            "“ཁྱད་མཚར་བའི་ངོ་གདོང་དེ་",
            "ཡིད་དུ་འོང་བ་ཞིག་ཀྱང་ཡིན་ཆོག་གི་།",
            "” ཅེས་སྐད་གསང་མཐོན་པོས་བཤད་པ་།",
            "མོས།",
            "“ཁྱེད་ནི་སྒམ་ཉམས་ཅན་གྱི་ན་གཞོན་ཞིག་རེད་ཀྱང་། ",
            "ཅིའི་ཕྱིར་སྒམ་ཉམས་དེ་འདྲ་སྟོན་གྱི་ཡོད་།” ",
            "ཞེས་དྲིས་བྱུང་།",
            ""
        ],
        [
            "དེ་ནས་ངས་མོ་ལ་གད་མོ་ཤོར་འདོད་ཀྱང་། ",
            "གད་མོ་ཤོར་འདོད་པའི་བསམ་པ་དེས་",
            "ང་ལ་དཀའ་ངལ་དང་ཡུལ་པོ་ཚོར་བཅུག་བྱུང་།",
            "ངས། ",
            "“ངེད་གཉིས་མི་རིང་བར་",
            "ཁྱེད་རང་འབབ་སའི་འབབ་ཚུགས་སུ་འབྱོར་གྱི་།” ",
            "ཅེས་བཤད་པ་།",
            "“དཀོན་མཆོག་གི་བཀའ་དྲིན། ",
            "འགྲུལ་བཞུད་འདི་ཐུང་ཐུང་།",
            "ང་ནི་ཆུ་ཚོད་གཉིས་གསུམ་གྱི་རིང་ལ་",
            "མེ་འཁོར་ནང་དུ་སྡོད་བཟོད་མི་འདུག” ",
            "འོན་ཀྱང་། ",
            "ང་ནི་དུས་ཚོད་ག་ཚོད་འགོར་ཡང་མོས་",
            "སྐད་ཆ་བཤད་པར་ཉན་ཆེད་དུ་དེར་འདུག་པའི་གྲ་སྒྲིག་།",
            "མོའི་སྐད་གདངས་ནི་རི་མགོའི་ཆ་ཕྲན་ལྟར་དྭངས་གཙང་།",
            ""
        ],
        [
            "མོ་མེ་འཁོར་ལས་བབས་མ་ཐག",
            "མོས་ངེད་གཉིས་ཀྱི་ཁ་བརྡ་བརྗེད་སྲིད་ཀྱང་། ",
            "ངས་འགྲུལ་བཞུད་ལྷག་མའི་རིང་ལ་དྲན་སྲིད་པ་དང་། ",
            "འགྲུལ་བཞུད་ཀྱི་རྗེས་སུ་ཡང་དྲན་སྲིད། ",
            "འཕྲུལ་འཁོར་ཨ་མས་སྐད་གྲགས་འགོ་ཚུགས་ཤིང་། ",
            "འཁོར་ལོའི་སྒྲ་དང་དབྱངས་རྟ་འགྱུར་སོང་།",
            "བུ་མོ་དེ་ཡར་ལངས་ནས་འགྲུལ་སྒམ་ལག་ཏུ་།",
            "ངས་མོའི་སྐྲ་དེ་ལྷས་རྡོག་ག་ཚོད་ཡོད་དམ། ",
            "ཡང་ན་ལན་བུར་སླེས་ཡོད་དམ། ",
            "གཅིག་བྱས་།",
            "ཕྲག་ཁར་དཔྱངས་ཡོད་རྒྱུ་།",
            "དེ་མིན་ཐུང་ཐུང་གཏུབ་ཡོད་རྒྱུ་རེད་།",
            ""
        ],
        [
            "མེ་འཁོར་དལ་གྱིས་འབབ་ཚུགས་སུ་འབྱོར་བ་དང། ",
            "ཕྱི་རོལ་དུ་དོ་སྐྱེལ་བ་དང་",
            "སྐོར་ཚོང་བ་རྣམས་ཀྱི་སྐད་གྲག་གི་།",
            "མེ་འཁོར་གྱི་སྒོ་འགྲམ་དུ་བུད་མེད་ཞིག་གི་",
            "སྐད་མགོ་མཐོན་པོ་རྣ་ལ་གཟན་པ་ཞིག་འདུག",
            "དེ་ནི་ཕལ་ཆེར་མོའི་ཨ་ནེའི་སྐད་ཡིན་རྒྱུ་།",
            "བུ་མོ་དེས། ",
            "“བདེ་མོ་།",
            "”།",
            "མོ་ང་དང་ཁ་ཐག་ཆེས་ཉེ་སར་ལངས་འདུག",
            ""
        ],
        [
            "ཁ་ཐག་ཧ་ཅང་ཉེ་བས། ",
            "མོའི་སྐྲ་ལ་བྱུགས་པའི་དྲི་ཆབ་འཐུལ་བྱུང་།",
            "ང་ཡར་ལངས་ནས་མོའི་སྐྲ་ལ་ལག་པ་འཆང་འདོད་ཀྱང་། ",
            "མོ་ང་དང་ཁ་གྱེས་ནས་བུད་སོང་།",
            "མོ་ཡར་ལངས་ནས་",
            "སྡོད་སར་དྲི་ཆབ་ཀྱི་དྲི་ཞིམ་ཁོ་ན་འཐུལ་འདུག",
            "སྒོ་འགྲམ་དུ་མགོ་རྙོག་ཏོག་ཙམ་ཡོད་པ་།",
            "མེ་འཁོར་ནང་དུ་འཛུལ་ཡོང་མཁན་གྱི་",
            "སྐྱེས་པ་ཞིག་གིས་ངག་དིག་བཞིན་དགོངས་དག་།",
            "དེ་ནས་སྒོ་བརྒྱབ་བྱུང་བ་དང་། ",
            "འཇིག་རྟེན་དེ་སླར་ཡང་གཏན་སོང་།",
            ""
        ],
        [
            "ང་རྐུབ་སྟེགས་ཡོད་སར་ཕྱིར་ལོག་པ་།",
            "ལྟ་རྟོག་པས་སི་སྒྲ་བསྒྲགས་བྱུང་བ་དང་། ",
            "ང་ཚོ་ལམ་ལ་ཆས། ",
            "ང་སླར་ཡང་རྩེད་མོ་རྩེ་རྒྱུ་དང་འགྲུལ་རོགས་གསར་བ་ཞིག་།",
            "མེ་འཁོར་ཇེ་མགྱོགས་སུ་ཕྱིན་ཞིང་།",
            "འཁོར་ལོ་རྣམས་ཀྱིས་གླུ་།",
            "བཅད་སྒྲོམ་གྱིས་ངར་སྒྲ་བསྒྲགས་ཤིང་ཡ་ཡོ་།",
            "ངས་སྒེའུ་ཁུང་རྙེད་བྱུང་བས། ",
            "དེའི་མདུན་དུ་བསྡད་།",
            ""
        ],
        [
            "ང་ལ་མཚོན་ན་ནག་ཁུང་ཡིན་པའི་ཉི་མའི་དཀར་འོད་ལ་།",
            "སྒེའུ་ཁུང་གི་ཕྱི་རོལ་དུ་བྱ་བ་འདྲ་མིན་སྣ་ཚོགས་འབྱུང་གི་འདུག",
            "དེ་ནི་ངོ་མཚར་བའི་རྩེད་མོ་ཞིག་ཀྱང་ཡིན་སྲིད། ",
            "དོན་དག་ཅི་ཞིག་འབྱུང་གི་",
            "ཡོད་མེད་ལ་བསམ་གཞིག་བྱེད་བཞིན་སོང་།",
            "བཅད་སྒྲོམ་ནང་དུ་འཛུལ་བའི་སྐྱེས་པ་དེ་",
            "ངའི་འཆར་སྣང་ནང་དུ་སླེབས་བྱུང་།",
            "ཁོས།",
            "“ཁྱེད་རང་བློ་ཕམ་སྐྱེས་ཡོད་ཤག་།",
            ""
        ],
        [
            "ང་ནི་ད་ལྟ་རང་ཁ་གྱེས་ནས་",
            "ཕྱིན་པའི་བུ་མོ་ལྟར་ཡིད་དུ་འོང་བ་ཞིག་།",
            "” ཞེས་།",
            "ངས། ",
            "“མོ་ནི་སྤྲོ་སྣང་ཅན་གྱི་བུ་མོ་ཞིག་།",
            "ཁྱེད་ཀྱིས་མོས་སྐྲ་རིང་པོ་རེད་དམ་",
            "ཐུང་ཐུང་ཡིན་མིན་ཤོད་ཐུབ་།” ",
            "ཞེས་བཤད་པ་།",
            "ཁོས་མགོ་རྨོངས་པའི་ཐོག་།",
            "“ངས་དྲན་སོས་ཀྱི་མི་འདུག",
            ""
        ],
        [
            "ང་མོའི་མིག་མ་གཏོགས་སྐྲ་ལ་དོ་སྣང་བྱུང་མ་སོང་།",
            "མོ་ལ་ཡིད་དུ་འོང་བའི་སྐྲ་ཤིག་འདུག་ཀྱང་། ",
            "བེད་སྤྱོད་མི་འདུག",
            "མོ་ནི་རྦད་དེ་ལོང་བ་ཞིག་།",
            "ཁྱེད་ལ་དོ་སྣང་བྱུང་མ་སོང་།” ",
            "ཞེས།",
            ""
        ]
    ]
}