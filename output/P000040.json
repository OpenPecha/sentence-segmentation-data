{
    "version": "P000040",
    "reviewed_text": [
        [
            "༄༅། །སྨན་སྒོམ་གྱི་དྲིས་ལན། ",
            "གཉིས་ཆོས་ཟུང་འཇུག་གི་ངོ་སྤྲོད་ཞལ་གདམས་བཞུགས་སོ།། ",
            "མཛད་པ་པོ། ",
            "མཁས་གྲུབ་ཆེན་པོ་རྩེ་ལེ་སྣ་ཚོགས་རང་གྲོལ། ",
            "༄༅། །",
            "སྨན་སྒོམ་གྱི་དྲིས་ལན། ",
            "གཉིས་ཆོས་ཟུང་འཇུག་གི་ངོ་སྤྲོད་ཞལ་གདམས་བཞུགས་སོ།།",
            "སྨན་སྒོམ་རིག་པ་འཛིན་པ་མཆོག་གིས་",
            "ད་ལམ་གྱི་ཕྱག་བྲིས་ཡིག་ཆུང་གནང་བའི་ཞིབ་ཆར། ",
            "གསལ་བ་ཞེས་བྱ་བ་གང་ཡིན་པའི་དངོས་དོན་ཁ་གསལ་དགོས་གསུངས་པ་ལ་བརྗོད་པར་བྱ་སྟེ",
            "ཐོག་མར་འགྲོ་བ་སེམས་ཅན་ཐམས་ཅད་འཁྲུལ་པ་ཤར་ཏེ་",
            "འཁོར་བར་འཁྱམས་པའི་རྒྱུ་རྐྱེན་ཡང་ཀུན་གཞི་ལས་",
            "གསལ་ཆའི་སྣང་བ་ཤར་བ་ལ་རང་གདངས་ཡིན་པར་མ་ཤེས་པར་ཡུལ་དུ་བཟུང་ཞིང་།",
            "རང་གཞན་ཐ་དད་དུ་འཛིན་པའི་དབང་གིས་འཁྲུལ་པ་ཡིན་ཚུལ་སོགས་ཀྱི་ཞིབ་ཆ་རྣམས། ",
            "སྔར་ཕྱག་རྫོགས་ཟིན་བྲིས་གཉིས་ཀྱི་འགོར་ཡོད་པ་ལྟར་ཡིན་པ་དང་། ",
            "ད་ལྟ་ལམ་ཉམས་ལེན་གྱི་དུས་སུ་ཡང་། ",
            "སེམས་ཉིད་ངོ་བོ་སྟོང་པ་ངོས་བཟུང་བྲལ་བའི་རང་གདངས་གསལ་བ་འགག་མེད་ཀྱི་ཆ་ལས་",
            "ཕྱི་ནང་གི་འཆར་སྒོ་མཐའ་དག་སྣང་བ་འདི་ཡིན་ཏེ",
            ""
        ],
        [
            "ཕྱི་རོལ་གྱི་གཟུགས་སྒྲ་དྲི་རོ་རེག་སོགས་",
            "ཚོགས་དྲུག་གི་ཡུལ་དུ་གྱུར་པ་ཐམས་ཅད་གསལ་བའི་ཆར་མ་གྱུར་པ་ནི་",
            "གཅིག་ཀྱང་མེད་།",
            "ནང་གི་མིག་རྣ་བ་སྣ་ལྕེ་ལུས་ཡིད་ཀྱི་འགྱུ་ཚོར་ཆགས་སྡང་ཐམས་ཅད་ཀྱང་གསལ་བར་མ་གྱུར་པ་ཅི་ཡང་མེད་།",
            "དེ་ལྟར་ཕྱི་ནང་གི་དངོས་པོ་མཐའ་དག་མ་ལུས་པ་",
            "རང་སེམས་ཀྱི་གསལ་ཆའི་འཆར་སྒོ་ཁོ་ན་ཡིན་པ་འདི་ལ་གསལ་བ་།",
            "འདི་མེད་ན་",
            "འཁོར་བར་འཁྱམས་འཁྲུལ་སོགས་དང་། ",
            "ཐུགས་རྗེ་ཉམས་ལེན་བྱེད་རྒྱུ་བྱེད་མཁན་བྱས་འབྲས་ཐམས་ཅད་མི་འབྱུང་བར། ",
            "སྟོང་པ་ཕྱང་ཆད་དང་། ",
            "ཆད་པའི་མཐར་ལྷུང་བ་ཞིག་ལས་མི་འབྱུང་ཚེ། ",
            "དེའི་ཕྱིར་ཐེག་པ་གོང་འོག་གི་ཉམས་ལེན་ཀུན་དང་། ",
            "ཁྱད་པར་སྒོམ་ཕྱོགས་ཀྱི་སྐབས་འདིར་གསལ་ཆ་ལམ་དུ་འཁྱེར་ཚུལ་རྣམས་བཤད་པ་ཡིན་ལ",
            "ལྷག་པར་དིང་སང་གི་སྒོམ་ཆེན་ལ་ལ་ཞིག་བླ་མ་མཚན་ལྡན་དང་",
            "གདམས་ངག་ཟོལ་མེད་ཀྱིས་མ་ཟིན་པའི་སྐྱོན་དབང་གིས། ",
            "སེམས་ཀྱི་གསལ་ཆའི་འཆར་སྒོ་ཐམས་ཅད་སྒོམ་དུ་",
            "མི་འདོད་པར་ནན་གྱིས་བཀག་ནས",
            ""
        ],
        [
            "མི་རྟོག་པ་ཞིག་ཁོ་ན་དགོས་པར་འདོད་མཁན་མང་དུ་གདའ་བས། ",
            "དེ་ལྟར་བྱས་ན་ཞི་གནས་འགོག་པར་འགྱུར་ཚེ། ",
            "ཕྱག་རྫོགས་ཀྱི་སྒོམ་དུ་གཏན་དུ་མི་འགྲོ་ལ་",
            "བྱང་ཆུབ་ཀྱི་ལམ་དུའང་མི་འགྱུར་བའི་ཕྱིར་རོ། །",
            "མཐར་ཐུག་འབྲས་བུ་མངོན་འགྱུར་གྱི་དུས་ནའང་",
            "མཁྱེན་བརྩེ་མཛད་ཕྲིན་ཐུགས་རྗེ་སོགས་ཐམས་ཅད་ཀྱང་གསལ་བ་འདིའི་མཐུ་འབྲས་ཡིན་པས། ",
            "ད་ལྟ་ལམ་གྱི་དུས་སུ་འདི་བཀག་ན་",
            "མཐར་འབྲས་བུའི་དུས་མཁྱེན་བརྩེ་སོགས་ག་ནས་འོང་།",
            "དེའི་ཕྱིར་།",
            "ཉམས་ལེན་གྱི་རྩ་བ་གསལ་བ་ལམ་འཁྱེར་བྱེད་པའི་རྒྱུ་མཚན་དེ་ལྟར་ཡིན་པ་དང་། ",
            "ལམ་དུ་འཁྱེར་ཚུལ་གང་ཞེ་།",
            ""
        ],
        [
            "རྣམ་རྟོག་དང་ཚོགས་དྲུག་གང་སྣང་ཅི་ཤར་ཐམས་ཅད་ལ་ཨ་འཐས་རྗེས་འབྲེང་ཡང་མི་།",
            "དགག་ཀྱང་མི་།",
            "གཉེན་པོ་དང་",
            "དམིགས་པའི་ཁ་བསྒྱུར་སོགས་གཞན་གང་ཡང་མི་བྱ་བར། ",
            "རང་རིག་ཁོ་ནས་ཟིན་ཙམ་རང་སར་གློད། ",
            "གང་དགར་བསྐྱུར། ",
            "གར་འགྲོར་བཏང་།",
            "ཇི་ལྟར་འཆར་ཡང་ཐ་མལ་ཤེས་པ་སོ་མ་འདི་ཀ་ལས་མ་འདས་ཚེ། ",
            "བཟང་ངན་གྱི་ཞེན་འཛིན་དགག་སྒྲུབ་མི་བྱ་བ་འདི་ཉིད་ཁོ་ནས་",
            "ཆོག་པ་ལ་རང་རིག་རང་གསལ་གྱི་ཉམས་ལེན་ཟེར་བ་ལགས་ཤིང་། ",
            "༈ འགག་དོན་།",
            "ད་ལྟའི་རྣམ་རྟོག་འགྱུ་དྲན་འདི་ཀ་ལ་གསལ་བ་ཟེར་བ་།",
            "འདི་ཉིད་རང་ལ་རང་གིས་རིག་ཙམ་དྲན་ཙམ་ཚོར་ཙམ་བྱེད་མཁན་དེ་ལ་དྲན་པ་ཡང་།",
            ""
        ],
        [
            "རང་རིག་ཀྱང་།",
            "མཉམ་བཞག་ཀྱང་།",
            "ལྷག་མཐོང་ཡང་ཟེར་བ་།",
            "ཆོས་ལུགས་ཐམས་ཅད་ཀྱི་དགོངས་པ་མཐུན་པར་",
            "སྒོམ་ཉམས་སུ་ལེན་རྒྱུ་འདི་རང་གིས་ཆོག་པ་ལགས་ཤིང་། ",
            "འདི་ལས་ལྷག་པའི་སྒོམ་གནས་ཆའམ། ",
            "བདེ་གསལ་མི་རྟོག་སོགས་ཅི་ལྟ་བུ་ཞིག་བསྒྲུབ་ཀྱང་བཅོས་མ་ཁོ་ན་ཡིན་ཚེ་",
            "མ་བཅོས་ཐ་མལ་ཤེས་པ་བཟོ་མེད་དུ་མི་འགྲོ་ཞིང་",
            "སྒོམ་སྐྱོན་མེད་དུ་མི་འགྱུར་བས། ",
            "དེས་ན་གནས་འདི་གཅིག་པུ་ལ་",
            "ངེས་འདྲོངས་ཐག་ཆོད་ཅིག་དགོས་པ་ལགས་པས་དེ་ལྟར་དགོངས་།",
            "༈ གཉིས་ཆོས་ཟུང་འཇུག་གི་རྣམ་གྲངས་མང་པོ་",
            "དེ་དག་གི་དོན་གང་ཡིན་གསུངས་པ་།",
            ""
        ],
        [
            "༈ གསལ་སྟོང་དབྱེར་མེད་ཅེས་པའི་གསལ་བ་ནི་གོང་དུ་བརྗོད་པ་དེ་ཀ་ཡིན་།",
            "སྟོང་པ་ནི། ",
            "འཁོར་འདས་ཀྱི་འཆར་སྒོ་ཅིར་སྣང་གི་གསལ་ཆ་དེ་ཐམས་ཅད་ཀྱི་ངོ་བོ་ནི་",
            "རང་སེམས་ཁོ་ན་ལས་མ་འདས་།",
            "སེམས་ཁོ་རང་ཁ་དོག་དབྱིབས་མཚན་དུ་མ་གྲུབ་པའི་སྟོང་པ་ཉིད་དང་། ",
            "དེ་གཉིས་ཀྱང་དོན་ལ་ཐ་མི་དད་པར། ",
            "སྟོང་པའི་རང་གདངས་གསལ་བ་གསལ་བའི་ངོ་བོ་སྟོང་པ་ཡིན་པ་",
            "དེ་ལ་གསལ་སྟོང་དབྱེར་མེད་ཅེས་བྱ་བའོ།།",
            "༈ ཡང་སྣང་སྟོང་ནི། ",
            "ཁ་དོག་དབྱིབས་ཀྱི་སྣང་ཚུལ་གང་དང་གང་ལྟར་འཆར་བ་མཐའ་དག་ལ་ཞེས་བྱ་།",
            "དེ་དག་ཇི་ལྟར་སྣང་ཡང་སེམས་ཀྱི་གདངས་ལས་གཞན་པའི་དངོས་པོ་བདེན་པར་གྲུབ་པ་གཏན་ནས་མ་ཡིན་པའི་ཕྱིར་ངོ་བོ་སྟོང་པ། ",
            "དེ་གཉིས་ཐ་དད་མེད་པ་ནི་གོང་མ་ལྟར་རོ།། ",
            "༈ ཡང་། ",
            "མཚོན་བྱེད་དཔེའི་བླ་མ་དངོས་སུ་སྣང་བ་ནི་སྣང་ཆའམ་གསལ་ཆའི་བྱེ་བྲག་ཡིན་ལ",
            "དེས་ངོ་སྤྲད་ནས་རང་སེམས་རང་ངོ་རིག་པ་ནི་མཚོན་བྱ་དོན་གྱི་བླ་མ་དེ་གཉིས་དབྱེར་མེད་ཚུལ་ནི་གོང་ལྟར་རོ།། ",
            "༈ སྣང་སྲིད་འཁོར་འདས་ཐམས་ཅད་ནི་རང་སེམས་ཀྱི་རོལ་རྩལ། ",
            "དེ་དག་གི་རང་བཞིན་ནི་སྟོང་པ་སྟོང་པའི་ཡིན་ཚུལ་རིག་ཅིང་",
            "རྟོགས་པ་ནི་རིག་སྟོང་དབྱེར་།",
            ""
        ],
        [
            "༈ ཚོར་བ་བདེ་བའི་རིགས་གང་ཤར་ཐམས་ཅད་ནི་",
            "སྡུག་བསྔལ་གྱི་ཟུག་ངུ་མེད་པས་ན་བདེ་བ་ཞེས་བྱ་ལ་",
            "བདེ་བར་ཤར་མཁན་ནམ། ",
            "ཚོར་མཁན་ནི་སེམས་ཉིད་ཁོ་རང་། ",
            "བདེ་བ་དེ་ཉིད་དངོས་པོ་བདེན་གྲུབ་མེད་པར་",
            "སེམས་ཀྱི་གསལ་ཆའི་བྱེ་བྲག་ལས་གཞན་པའི་དངོས་པོ་གང་ཡང་མིན་ཕྱིར་",
            "བདེ་སྟོང་དབྱེར་མེད་ཅེས་བྱའོ།།",
            "༈ གཞན་ཡང་། ",
            "ལྷ་དང་དཀྱིལ་འཁོར་སྔགས་དང་འོད་ཟེར་སྤྲོ་བསྡུ་སོགས་མཐའ་དག་ཀྱང་དོན་དམ་པར་ནི་",
            "སྒོམ་མཁན་སྒོམ་རྒྱུ་བསྒོམ་པ་སོགས་ཐམས་ཅད་སེམས་ལས་གཞན་མེད་ལ",
            "སེམས་ཀྱི་ངོ་བོ་སྟོང་པ་རྫོགས་རིམ། ",
            "གསལ་ཆ་ལྷར་སྣང་བ་བསྐྱེད་རིམ། ",
            "དེ་གཉིས་སེམས་གཅིག་པུར་ཚང་ཕྱིར་བསྐྱེད་རྫོགས་དབྱེར་མེད་ཡིན་།",
            "འདི་སྐབས་ཀྱི་གོ་དོན་ཞིབ་ཆ་ནི་སྔར་ནས་",
            "ཡང་ཡང་གསུང་གླེང་བྱེད་རེས་ཡོད་ཚེ་ཐུགས་ལ་ལོས་བཞུགས་མོད་ཀྱི། ",
            "དིང་སང་གི་བསྐྱེད་རིམ་པ་ཕལ་མོ་ཆེ་རྣམས་ནི་",
            "ཀུན་བརྟགས་བློས་བྱས་ཀྱི་བསྐྱེད་རིམ་མ་གཏོགས། ",
            "བསྐྱེད་རྫོགས་དབྱེར་མེད་ལ་",
            "བློ་ཁེལ་མཁན་ཆེར་མ་མཐོང་ཚེ། ",
            "སླད་དུ་ངོས་མཇལ་བྱུང་ན་",
            ""
        ],
        [
            "འདི་དོན་གྱི་གསུང་གླེང་ཞིབ་ཏུ་ཡོང་ལས་ཆེ་ལགས། ",
            "ཡང་། ",
            "སྐུ་དང་ཡེ་ཤེས་ནི། ",
            "དངོས་པོར་སྣང་བའི་གསལ་ཆ་མཐའ་དག་ནི་སྐུ་ཡི་རང་བཞིན་དུ་ཡེ་ནས་ལྷུན་གྱིས་གྲུབ་ལ",
            "དེ་དག་གི་རང་བཞིན་སྟོང་གསལ་ནི་གདོད་མའི་ཡེ་ཤེས་ལས་མ་འདས་སོ།།",
            "འདི་ལའང་རྒྱས་བཤད་བྱས་ན་ནི་ཚིག་ཚོགས་ཆེ་བས་མ་བྲིས་།",
            "འགག་ནི་གསལ་སྟོང་དབྱེར་མེད་ལ་འདུས་སོ།།",
            "༈ དབྱིངས་རིག་དབྱེར་མེད་ནི། ",
            "སྟོང་ཆ་ལ་དབྱིངས་ཀྱང་།",
            "ཡུམ་ཡང་།",
            ""
        ],
        [
            "གསང་བའི་བྷ་ག་ཡང་།",
            "ཤེས་རབ་ཀྱང་།",
            "ཆོས་དབྱིངས་ཡང་ཟེར་།",
            "གསལ་རིག་གི་ཆ་ལ་རིག་པ་ཡང་།",
            "ཡབ་ཀྱང་།",
            "རྡོ་རྗེ་དང་། ",
            "ཐབས་དང་། ",
            "ཡེ་ཤེས་ལ་སོགས་མིང་གི་རྣམ་གྲངས་དུ་མར་བཏགས་མོད་ཀྱང་། ",
            "དོན་ལ་འདི་གཉིས་ཀྱང་གོང་དུ་བརྗོད་པ་ལྟར་",
            "སེམས་ཉིད་གསལ་སྟོང་གཉིས་ལས་གཞན་མིན་ཅིང་། ",
            "དབྱེར་མེད་ཚུལ་ནི་སྔར་བཞིན་ནོ།།",
            ""
        ],
        [
            "༈ ཐབས་ཤེས་དབྱེར་མེད་ནི་འདི་ཀས་གོ་ལ་འདི་སྐབས། ",
            "ཐབས་ལམ་གྱི་གདམས་ངག་གཞུང་རྣམས་ལས། ",
            "རྩ་ཐམས་ཅད་དཔའ་མོ་ཡུམ་གྱི་རང་བཞིན། ",
            "རླུང་ཐམས་ཅད་དཔའ་བོ་ཡབ་ཀྱི་རང་བཞིན་དང་། ",
            "ཐིག་ལེ་དཀར་ཆ་ཐམས་ཅད་ཡབ་དང་དམར་ཆ་ཐམས་ཅད་ཡུམ་དུ་གསུངས་པ་དང་། ",
            "བདེ་བ་ཡབ་དང་སྟོང་པ་ཡུམ། ",
            "དེ་བཞིན་དུ་རྩ་རོ་རྐྱང་དང་རླུང་ཕོ་རླུང་མོ་རླུང་གཉིས་ཐབས་ཤེས་སོ་སོར་གསུངས་ཚུལ་སོགས། ",
            "སྤྲོས་བཅས་ཉམས་ལེན་གྱི་རིགས་རྣམས་ནས་རྒྱ་ཆེར་གསུངས་ཏེ",
            "དཔེར་ན་རྡོར་དྲིལ་གཉིས་ཀྱི་བརྡ་དོན་རྣམ་བཤད་གཅིག་པུ་ལ་",
            "ཡང་བསམ་གྱིས་མི་ཁྱབ་མོད་ཀྱི། ",
            "འགག་དོན་གྱི་རང་སེམས་གསལ་སྟོང་ལ་མ་འདུས་པ་ཞིག་ག་ལ་།",
            "༈ སྟོང་ཉིད་དང་སྙིང་རྗེ་ནི། ",
            "སེམས་ཀྱི་ངོ་བོ་སྤྲོས་བྲལ་སྟོང་ཉིད་གོང་དུ་བརྗོད་པ་བཞིན་ལས། ",
            "གདངས་འགགས་མེད་ཀྱི་འཆར་ཚུལ་ཙམ་དུ། ",
            "མ་རྟོགས་པའི་འགྲོ་ལ་",
            "སྙིང་རྗེ་བཅོས་མིན་རང་ཤུགས་སུ་འཆར་བ་དང་། ",
            "ཤར་ཡང་ཤར་མཁན་དང་འཆར་རྒྱུ་ཤར་བའི་ཡུལ་སོགས་",
            "མཐའ་དག་རང་རིག་གཅིག་པུ་ཉིད་ཡིན་ཚུལ་རྟོགས་པ་ནི་",
            "སྟོང་ཉིད་སྙིང་རྗེ་ཟུང་འཇུག་ཡིན་ཏེ",
            "ལས་བྱང་རྣམས་ནས་ཀུན་ཏུ་སྣང་བའི་ཏིང་འཛིན་དེ་ཡང་འདི་ཡིན་པ་དང་། ",
            "ཆོས་སྤྱི་ཁྱབ་ལྟར་ན་འདི་ལ་ཡང་། ",
            "ཆོས་ལ་དམིགས་པའི་སྙིང་རྗེ། ",
            "སེམས་ཅན་ལ་དམིགས་པའི་སྙིང་རྗེ། ",
            "དམིགས་པ་མེད་པའི་སྙིང་རྗེ་སོགས་ཀྱི་རྒྱས་བཤད་མང་མོད་ཀྱང་། ",
            "སྐབས་འདིར་ནི་བདག་དང་སེམས་ཅན་དང་སྙིང་རྗེ་ཉིད་དང་གསུམ་ག་",
            "རང་སེམས་གཅིག་པུར་ཐག་ཆོད་པ་ཁོ་ནས་ཆོག་།",
            "༈།བདག་གཞན་དབྱེར་མེད་ཀྱང་འདི་ཀ་ཡིན་།",
            ""
        ],
        [
            "བདག་དང་གཞན་དུ་སྣང་བ་ཐམས་ཅད་ནི་འཁྲུལ་རྟོག་གི་བག་ཆགས་ཡིན་ཕྱིར། ",
            "སེམས་ཉིད་གསལ་སྟོང་སྤྲོས་བྲལ་གྱི་རང་ངོ་ལ་བདག་གཞན་གྱི་དངོས་པོ་མ་གྲུབ་།",
            "བདག་གཞན་དུ་སྣང་ཞིང་མཐོང་བ་འདི་དག་ནི་རྨི་ལམ་གྱི་སྣང་བ་ལྟར། ",
            "མེད་པ་ལ་ཡོད་པར་སྒྲོ་བཏགས་པའི་བག་ཆགས་ཀྱི་རང་གཟུགས་ཡིན་ནོ།།",
            "༈ ཕྱི་ནང་གཉིས་ཀྱང་དེ་བཞིན་།",
            "སེམས་ཀྱིས་བཅོས་ཤིང་བཏགས་པའི་བག་ཆགས་འཁྲུལ་གཟུགས་འབའ་ཞིག་ཡིན་ནོ།།",
            "༈ འཁོར་འདས་གཉིས་ནི་རྣམ་བཤད་རྒྱས་པར་བྱས་ན་ཁ་ཐག་རིང་བས་འགག་དོན་།",
            "འཁྲུལ་ངོར་འཆར་ཞིང་སྣང་བ་ཐམས་ཅད་འཁོར་བའི་ཆོས་ཡིན་།",
            ""
        ],
        [
            "འཁྲུལ་པ་རང་མཚང་རིག་པའི་ཆ་ཐམས་ཅད་མྱང་འདས་ཀྱི་ཆོས་ཡིན་པ་དང་། ",
            "དོན་དམ་པར་ནི་",
            "འཁྲུལ་མ་འཁྲུལ་དུ་དབྱེ་བ་ཉིད་ཀྱང་ངོས་བཟུང་གི་མཚན་མ་དང་བྲལ་ཕྱིར་",
            "འཁོར་འདས་ཀྱང་སེམས་སུ་ཐག་ཆོད་དགོས་ལདེ་ལྟར་ཆོད་།",
            "རྒྱུ་འབྲས། ",
            "དགེ་སྡིག །",
            "ངན་སོང་དང་ཐར་ལམ། ",
            "སེམས་ཅན་དང་སངས་རྒྱས་ཆོས་དང་ཆོས་མིན་སོགས་སྤང་བླང་གི་མཚན་མ་མཐའ་དག་རང་སར་།",
            "དེ་གྲོལ་ཚེ། ",
            "ཡར་སངས་རྒྱས་རྒྱུའམ། ",
            "མར་འཁོར་བར་འཁྱམས་རྒྱུའི་གཞི་རྩ་ཟད་པ་དེ་ལ་གྲུབ་པ་ཐོབ་ཟེར་བའམ། ",
            "འབྲས་བུ་མངོན་དུ་གྱུར་པ་ཞེས་ཟེར་བ་ལགས་།",
            "༈ སྟོང་ཉིད་རྒྱུ་འབྲས་དབྱེར་མེད་ཀྱང་འདིར་འདུས་མོད་ཀྱི། ",
            "སྟོང་ཉིད་ཀྱི་དོན་ཚུལ་བཞིན་རྟོགས་ཚེ་གསལ་བའི་རོལ་རྩལ་རྒྱུ་འབྲས་སུ་འཆར། ",
            "འཆར་བ་དེའི་རང་ངོ་སྟོང་ཉིད་དུ་ཐག་ཆོད་པ་དེ་ལ་སྟོང་ཉིད་རྒྱུ་འབྲས་དབྱེར་མེད་ཟེར་བ་།",
            "ཚུལ་འདི་མ་གོ་བར། ",
            "རྒྱུ་འབྲས་མི་།",
            ""
        ],
        [
            "ཐམས་ཅད་སྟོང་པ་ཡིན་ཟེར་བའི་ནག་པོ་ཁ་འབྱམས་རྣམས་དང་",
            "མ་འཛོལ་པ་གལ་ཆེ་བར་སྣང་ངོ་།།",
            "༈ ནམ་མཁའ་རང་སེམས་དབྱེར་མེད་ནི། ",
            "ཆོས་སྤྱི་ལྟར་ན་ཕྱིའི་འབྱུང་བ་ལྔ་དང་ནང་གི་ཁམས་ལྔ་པོ་སྦྱར་བ་།",
            "དེ་སྐབས་སུ་ཕྱིའི་འབྱུང་བ་ནམ་མཁའ་དང་ནང་དུ་",
            "སེམས་ཀྱི་ཁམས་གཅིག་ཚུལ་བཤད་མོད་ཀྱང་། ",
            "སྤྲོས་མེད་ཀྱི་སྐབས་འདིར་ནི། ",
            "འབྱུང་བ་ནམ་མཁའ་ཙམ་དུ་མ་ཟད་སྣང་སྲིད་འཁོར་འདས་མཐའ་དག་སེམས་ཐོག་ཏུ་ཐག་ཆོད་ཕྱིར་",
            "གཞན་བརྗོད་མ་དགོས་སོ།།",
            "༈ སྐྱིད་སྡུག་དབྱེར་མེད་ནི་གོང་མ་རྣམས་སུ་མ་འདུས་རྒྱུ་མེད་ཀྱང་། ",
            "བདེ་སྡུག་གམ་སྐྱིད་སྡུག །",
            "ཆགས་སྡང་། ",
            "བཟང་ངན། ",
            "གཙང་མི་གཙང་། ",
            "ཞིམ།",
            "ཚ་གྲང་། ",
            "ལེགས་ཉེས། ",
            "དགྲ་གཉེན། ",
            "ལྷ་འདྲེ། ",
            "ཕན་གནོད་ལ་སོགས་།",
            "འདི་འདྲའི་རིགས་མཐའ་དག་ཀུན། ",
            "སེམས་ཉིད་ཀྱི་གསལ་ཆའི་བྱེ་བྲག་འགག་མེད་ཀྱི་རྩལ་གདངས་ཙམ་དུ་འཆར་ཡང་། ",
            "རང་གི་རང་བཞིན་གང་དུ་ཡང་གྲུབ་པ་མེད་པས་",
            "སྟོང་པ་ཉིད་ལས་མ་གཡོས་པ་དེ་ལ་དོན་དམ་བདེན་པ་།",
            ""
        ],
        [
            "རང་བཞིན་མེད་ཀྱང་འཆར་ཚུལ་སྣ་ཚོགས་ཟད་མེད་དུ་།",
            "མཐོང།",
            "ཚོར།",
            "མེད་བཞིན་དུ་སྣང་བའི་ཆོ་འཕྲུལ་རྨི་ལམ་དང་",
            "སྒྱུ་མའི་ལྟད་མོ་ལྟ་བུ་འདི་ལ་ཀུན་རྫོབ་བདེན་པ་ཟེར་བ་།",
            "འདི་དག་ཐམས་ཅད་ལ་",
            "སོ་སྐྱེ་ཐ་མལ་པ་རྣམས་ཀྱིས་ནི་མི་བདེན་པ་ལ་བདེན་པར་བཟུང་། ",
            "རང་སྣང་ལ་གཞན་དུ་བཟུང་། ",
            "དོན་དམ་མ་ཡིན་པ་ལ་དོན་དམ་དུ་བཟུང་བ་ལ་བརྟེན་ནས་",
            "འཁོར་བར་འཁྲུལ་འབྱམས་ཁོར་ཡུག་ཏུ་གྱུར་ཞིང་",
            ""
        ],
        [
            "རྣལ་འབྱོར་པ་རྣམས་ཀྱིས་ནི་དེ་དག་གི་གནད་མཚང་",
            "ཇི་བཞིན་རིག་ཅིང་ཤེས་པ་དང་། ",
            "ཤེས་ཐོག་ཏུ་དགག་སྒྲུབ་བྲལ་བར་བཞག་པ་གཅིག་པུས་",
            "འཁྲུལ་པ་རང་སར་གྲོལ་བ་ལགས་མོད་ཀྱི། ",
            "དེ་ལྟར་འཇོག་ཐབས་དང་གྲོལ་ཐབས་ནི་",
            "ཐེག་པ་ཀུན་གྱི་ཡང་རྩེ་རྡོ་རྗེ་ཐེག་པའི་ལམ་བཟང་ཕྱག་རྫོགས་ལྟ་བུ་ལ་མ་བརྟེན་ན",
            "འོག་མའི་ཆོས་གཞན་དག་གིས་གྲོལ་མི་ནུས་པའི་",
            "རྒྱུ་མཚན་དང་གནད་ཀྱང་དེ་ཡིན་ནོ།།",
            "༈ ཡང་། ",
            "གཤིན་པོ་སོགས་སེམས་ཅན་ཀུན་གྱི་སེམས་དང་",
            "རང་སེམས་བསྲེ་བའི་གནད་གང་ཡིན་གསུངས་པ་ནི། ",
            "སྤྱིར་བདེ་གཤེགས་སྙིང་པོ་འགྲོ་ཀུན་ཡོངས་ལ་ཁྱབ་པ་དེ་ཡང་། ",
            "མི་རེ་རེ་ལ་དུམ་བུ་རེ་རེ་བགོས་ནས་",
            "ཡོད་པ་ལྟ་བུ་ཞིག་མ་ཡིན་ཏེ",
            "སངས་རྒྱས་ཀྱི་ཐུགས། ",
            "སེམས་ཅན་གྱི་སེམས། ",
            "སྣང་གྲགས་ཀུན་གྱི་རང་ཚུལ་མཐའ་དག་རྒྱར་མ་།",
            "ཕྱོགས་སུ་མ་ལྷུང་ཡེ་གདོད་མ་ནས་རང་བཞིན་ཆོས་ཀྱི་སྐུར་ཀུན་ལ་།",
            ""
        ],
        [
            "ལྷུན་གྱིས་།",
            "ཕྱོགས་རིས་བྲལ་བའི་ཐིག་ལེ་ཉག་གཅིག་ཡིན་ཀྱང་། ",
            "རིག་མ་རིག་དང་རྟོགས་མ་།",
            "འཁྲུལ་མ་འཁྲུལ་ཁོ་ནས་ཁྱད་པར་དུ་གྱུར་།",
            "ད་ལྟ་ལམ་ཉམས་ལེན་གྱིས་སྐབས་སུ་ཡང་། ",
            "གོང་མ་རྣམས་སུ་ཡང་ཡང་བཤད་པ་ལྟར། ",
            "བདག་དང་སེམས་ཅན་ཞེས་ཐ་དད་དོན་ལ་མ་གྲུབ་ཀྱང་། ",
            "སྣད་ཚུལ་ཐ་དད་དུ་སྣང་བ་ཙམ་ཡིན་པའི་ཚུལ་རྟོགས་ནསེམས་",
            "ཅན་གྱི་སེམས་དང་རང་གི་སེམས་སླར་བསྲེ་རྒྱུ་ཞིག་མ་གྲུབ་།",
            "ཡེ་ནས་འདྲེས་འདྲེས་པ་ཡིན་།",
            ""
        ],
        [
            "འོན་ཀྱང་ལས་དང་པོ་པའི་རྣལ་འབྱོར་དག་གིས་སེམས་ཀྱི་རྩལ་སྦྱོང་ངམ། ",
            "འགག་མེད་རོལ་རྩལ་གྱི་སྒྱུ་འཕྲུལ་ཙམ་དུ། ",
            "བླ་མའི་རྣལ་འབྱོར་བསྒོམ་པ་དང་། ",
            "སེམས་ཅན་ཐམས་ཅད་ལ་བྱམས་སྙིང་རྗེ་སེམས་བསྐྱེད་དང་། ",
            "སྣང་གྲགས་ལྷ་སྔགས་ཀྱི་ཞིང་སྦྱོར་སོགས་དང་། ",
            "དེས་མཚོན་།",
            "གཏོར་མ་གཅོད། ",
            "བསྔོ་སྨོན་སོགས་བྱེད་པ་ཡིན་མོད་ཀྱི། ",
            "དེ་དག་གི་སྐབས་སུ། ",
            "དཔེར།",
            "བླ་མ་དྲན་ཙམ་ལ་བླ་མ་དང་རང་སེམས་འདྲེས་ཚར་བ་ཡིན་།",
            "བླ་མར་སྣང་བ་དེ་ཉིད་རང་སེམས་ཁོ་རང་ཡིན་པའི་ཕྱིར་རོ། །",
            "དེ་བཞིན་དུ། ",
            "མཁའ་ཁྱབ་ཀྱི་སེམས་ཅན་ཞེས་",
            "བརྗོད་པ་ཙམ་ནས་སེམས་ཅན་ཀུན་གྱི་སེམས་དང་། ",
            "རང་གི་སེམས་འདྲེས་ཚར་བ་།",
            "དོན་ལ་ཐ་དད་མ་ཡིན་པའི་ཕྱིར་རོ། །",
            "གནད་དོན་འདི་ལྟ་བུ་ཐམས་ཅད་ལ་འགྲེས་ཤེས་དགོས་།",
            "ལྷ་ལ་རབ་གནས། ",
            "མི་ལ་དབང་བསྐུར། ",
            "ལྷ་འདྲེ་ལ་གཅོད་ཡུལ། ",
            "ཚེ་འདས་ལ་",
            ""
        ],
        [
            "གནས་སྤར། ",
            "སེམས་ཅན་སྤྱི་ཁྱབ་ལ་",
            "སེམས་བསྐྱེད་དང་",
            "བསྔོ་སྨོན་སོགས་ཐམས་ཅད་ལ་",
            "གནད་དོན་འདི་མི་ཤེས་པར་གཞན་ཕན་ཅི་དང་ཅི་ལྟ་བུར་བྱེད་པར་རློམས་ཀྱང་",
            "ཚུལ་མཐུན་ཞིག་ནམ་ཡང་མི་འོང་སྟེ",
            "འདི་དག་གི་ལུང་འདྲེན་སོགས་ཤིན་ཏུ་མང་མོད་ཀྱང་",
            "འདིར་ཡི་གེས་འཇིགས་ནས་མ་བཀོད་།",
            "འདི་དང་མཐུན་པར་རྒྱལ་བ་ཡང་དགོན་པའི་བློ་སྦྱོང་དོན་བཞི་མ་སོགས་ཀྱང་དགོངས་དོན་འདི་ཀ་ལགས་ཤིང་། ",
            "ཐེག་ཆེན་གྱི་ཆོས་ཐམས་ཅད་ལ་འདིས་ཁྱབ་པ་ལགས། ",
            "༈ ལར་ཡང་ཐེག་ཆེན་དང་གསང་སྔགས་ཀྱི་ཆོས་ཉམས་སུ་ལེན་པར་བྱེད་པ་ལ་",
            "བློ་ཁོག་ཡངས་དགོས་པ་དང་། ",
            "ཁྱད་པར་ཕྱག་རྫོགས་དབུ་གསུམ་སོགས་ལྟ་སྒོམ་གྱི་ཆོས་བློ་ལ་",
            "ཤོང་བ་ལ་དབང་པོ་རབ་སོགས་དགོས་པའི་རྒྱུ་མཚན་ཡང་དེ་ཡིན་པས། ",
            "ཐེག་དམན་བློ་ཆུང་ལ་",
            "འདི་དག་གི་གནད་དོན་བཤད་ཀྱང་རང་གི་སྐལ་བ་དང་མ་མཐུན་ཚེ་བློར་མི་ཤོང་། ",
            "ཡིད་མི་།",
            "ངེས་ཤེས་མི་འདྲོངས། ",
            "དེའི་སྐྱོན་གྱིས་རྒྱུད་ལ་མི་ཁེལ་བར་",
            "ལྟ་སྤྱོད་ཉམས་ལེན་ཚིག་དོན་ཐམས་ཅད་",
            "ཡ་བྲལ་ཁོ་ནར་གྱུར་པ་ནི་དིང་སང་ཤིན་ཏུ་མང་བར་མཆིས་ཚེ། ",
            "འཁོས་མེད་བདག་འདྲས་འགྲོ་དོན་དང་",
            "གཞན་ཕན་མི་ནུས་ཤིང་མི་བྱེད་པའི་རྒྱུ་མཚན་ཡང་དེ་ཡིན་ནོ།།",
            "༈ གཞན་ཉིད་རང་གི་ཐོད་རྒལ་གྱི་འཆར་ཚུལ་དེ་རྣམས་ལ་ནི་",
            "བོགས་འདོན་སོགས་ཀྱི་ཞིབ་ཆ་གཞན་དགོས་པར་མ་གྱུར་ཚེ། ",
            "སྔར་ལས་མ་གཡོས་པའི་ཉམས་ལེན་རྒྱུན་བརྩོན་མཛད་པ་དང་། ",
            "སྐུ་དང་ཞིང་ཁམས་ཀྱི་སྣང་བ་ཅི་དང་ཅི་ལྟར་འཆར་ཡང་། ",
            "གཙོ་བོར་བལྟ་བྱའི་ཡུལ་དང་ལྟ་བྱེད་ཀྱི་རིག་པ་ཐ་དད་མ་གྲུབ་པའི་ངང་།",
            ""
        ],
        [
            "ཞེན་འཛིན་རློམ་སེམས་ཀྱི་འཁྲི་བ་མེད་པར་གུ་ཡངས་རང་བབས་ཀྱི་ཀློང་ནས་ཉམས་ལེན་གནང་འཚལ་ཞིང་།",
            "༈ མདོར་ཧྲིལ་གྱི་དྲིལ་བའི་སྙིང་པོར་གང་གི་གཉིས་ཆོས་ཀྱི་རྣམ་གྲངས་",
            "དེ་དག་ཐམས་ཅད་ཀྱང་རང་རིག་བློ་འདས་རྗེན་པའི་ཐོག་ཏུ་མ་འདུས་རྒྱུ་ནི་",
            "སྤུ་ཙམ་ཡང་མེད་པས་འདི་ཀ་ལ་བཟོ་མེད་ལྷུག་པར་འཇོག་པ་ཁོ་ནས་ཆོག་གི་དབྱེ་བ་དང་",
            "མིང་ཚིག་གི་རྣམ་གྲངས་མཐའ་དག་ནི་བརྗོད་ཀྱིས་ཀྱང་མི་ལང་།",
            "བརྗོད་ཀྱང་དགོས་པ་ཆུང་བ་དང་། ",
            "རྗོད་བྱེད་ཀྱི་ཚིག་ཚོགས་མང་པོས་བརྗོད་བྱ་དོན་གྱི་རང་ཞལ་སྒྲིབ་བྱེད་འབའ་ཞིག་ལས་མི་འབྱུང་བས། ",
            "དཔེ་ལ་བལྟ་བའམ། ",
            "གོ་བ་འཚོལ་བ་དང་། ",
            "མཆེད་གྲོགས་ལ་ཆོས་གཏམ་སོགས་གང་དང་གང་བྱས་རུང་སེམས་ལ་མི་ཕན་པའི་ཁར། ",
            "སླར་དོགས་པ་སྤེལ་བ་ལས་མ་མཆིས་ཚེ། ",
            "ཕྱི་ནང་གི་ཆོས་ཐམས་ཅད་ལ་བརྟག་དཔྱད་དམ། ",
            "གོ་བསྡུར་རམ། ",
            "འཆད་རྩོད་སོགས་ཀྱི་སྤྲོས་པས་མི་གཡེང་བར། ",
            "ད་ལྟའི་ཐ་མལ་ཤེས་པ་རང་འགྲོས་རང་བབས་ཁོ་ན་བསྐྱངས། ",
            "མཉམ་རྗེས་ཐུན་མཚམས་བཞག་ལེན་སོགས་",
            "ལས་དང་པོ་པའི་དུས་ཀྱི་ཉམས་ལེན་སྤྲོས་བཅས་རྣམས་ལ་ཨ་འཐས་ཀྱི་ཞེན་འཛིན་དང་། ",
            "ཉམས་རྟོགས་འཕེལ་།",
            "ལམ་རྟགས་གོང་འཕེལ་སོགས་འོང་དུ་རེ་བའི་འདོད་བློ་ཐམས་ཅད་ལིངས་ཀྱི་",
            "བསྐྱུར་ནས་རིག་པ་རྗེན་པ་གཅིག་པུ་ལ་དམ་འཇུས་སུ་བྱ་ཞིང་།",
            "སངས་རྒྱས་ན་རྒྱས་ལ་མ་རྒྱས་ན་མ་།",
            "འཁོར་བར་འཁྱམས་ན་འཁྱམས་ལ་མ་འཁྱམས་ན་མ་འཁྱམས། ",
            "བདུད་དང་བར་ཆད་སོགས་ཡོད་ན་ཡོད་མེད་ན་།",
            ""
        ],
        [
            "ཅི་དགའ་བ་གྱིས། ",
            "གང་ཡོང་ན་།",
            "གར་འགྲོ་ནའང་སོང་སྙམ་པས། ",
            "སྙེམས་ཐག་རྦད་ཀྱི་།",
            "ལིངས་ཀྱི་བསྐྱུར། ",
            "ཅམ་གྱི་འཇོག་པ་ཞིག་ཁོ་ནས་སྐུ་ཚེ་འཁྱོལ་བར་མཛོད་དང་། ",
            "གེགས་སེལ་བོགས་འདོན་ངོ་སྤྲོད་གདམས་ངག་ཡོད་དོ་ཅོག་",
            "གཅིག་ཏུ་བསྡུས་ཀྱང་འདི་ལས་ཟབ་པ་བསྟན་རྒྱུ་མེད་པས། ",
            "དེས་ན་",
            "ཚེ་འདིའི་སྣང་བ་ཐིབས་ཀྱི་མ་འགག་གི་བར་ལ་གནད་དོན་འདི་དང་མི་འབྲལ་བ་མཛད་པར་།",
            "ཞེས་པ་འདི་ནི། ",
            "སྨན་པ་སྒོམ་ཆེན་ཚུལ་ཁྲིམས་བཟང་པོས་དྲི་ཡིག་གི་ལན་དུ། ",
            "ལྷོ་བདེ་གཤེགས་ཚེ་རིང་ཕུག་པའི་ཡང་དབེན་ནས་བྲིས་ཏེ་",
            "བསྲིངས་པ་དགེ་ལེགས་འཕེལ་བར་གྱུར་།",
            ""
        ],
        [
            "མངྒ་ལཾ་བྷ་ཝནྟུ།། ",
            "ཆོས་སྒོ་བརྒྱད་ཁྲིར་གསུངས་ཀྱང་དགོས་ཆེད་སེམས་འདུལ་ཐབས། །",
            "ཚིག་ཚོགས་གྲངས་མེད་བརྗོད་ཀྱང་གནད་དོན་སྒོམ་ལ་།",
            "མི་ཚེ་ཆོས་ལ་བསྐྱལ་ཡང་རང་རྒྱུད་ཐུལ་མ་ཐུལ།།",
            "རྐྱེན་ངན་ཅུང་ཟད་བྱུང་ཚེ་གསལ་རྟགས་མངོན་སུམ་སྟོན།།",
            "ཁ་བཤད་ཆུ་ཡི་ལྦུ་བས་བྱང་ཆུབ་ལམ་མི་རྙེད།།",
            "གནད་དོན་སྙིང་པོའི་མཐར་ཐུག་རང་སེམས་གནས་ལུགས་དོན། །",
            "མ་བཅོས་བཟོ་མེད་སྐྱོང་ལ་གེགས་དང་གོལ་ས་མེད།།",
            "རང་རིག་གཅིག་པུའི་སྟེང་དུ་བློ་ཐག་རྦད་ཀྱི་ཆོད།།",
            ""
        ],
        [
            "སྙིང་གཏམ་གདམས་ངག་ཡིན་ནོ་",
            "སྙིང་གི་དཀྱིལ་དུ་ཆོངས།།།།",
            "དགེའོ།།",
            ""
        ]
    ]
}