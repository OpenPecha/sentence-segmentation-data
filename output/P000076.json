{
    "version": "P000076",
    "reviewed_text": [
        [
            "༄༅། །ཆོས་ཚུལ་སྣ་ཚོགས་ལས་བརྩམས་ཏེ་",
            "འབེལ་གཏམ་དུ་བགྱིས་པའི་རབས་མེ་ཏོག་ཆུན་འཕྱང་ལགས། །",
            " མཛད་པ་པོ། ",
            "མཁས་གྲུབ་ཆེན་པོ་རྩེ་ལེ་སྣ་ཚོགས་རང་གྲོལ། ",
            "༄༅། །ཆོས་ཚུལ་སྣ་ཚོགས་ལས་བརྩམས་ཏེ་",
            "འབེལ་གཏམ་དུ་བགྱིས་པའི་རབས་མེ་ཏོག་ཆུན་འཕྱང་ལགས།། ",
            "སྭསྟི་པྲ་ཛྙཱ་བྷྱཿ ",
            "གཟོད་ནས་རབ་ཞི་མཉམ་ཉིད་དག་པའི་མཁར། །",
            "ཡེ་ཤེས་སྒྱུ་འཕྲུལ་ཐུགས་རྗེའི་འོད་དཀར་གསལ། །",
            "གང་འདུལ་གདུལ་བྱའི་དད་མཚོར་ཆུ་ཟླའི་གར། །",
            "སྟོན་མཛད་བླ་མའི་ཞབས་པད་ལ་བཏུད་ནས།།",
            "མི་ཕམ་ཆོས་ཀྱི་སྤྱན་ལྡན་སྐྱེས་མཆོག་གིས། །",
            "ཟབ་རྒྱས་ཆོས་ཀྱི་འབེལ་གཏམ་སྤྲོ་མཛད་པའི། །",
            "མཆིད་ལན་ཆོས་ཀྱི་དགོངས་དོན་ཇི་ལྟ་བ། །",
            "ནུས་མིན་ཆོས་ཀྱི་གོ་ཚོད་འབའ་ཞིག་འབུལ། །",
            "དེ་ལ་སྔར་དྲིས་ལན་བསྐལ་བཟང་དགའ་བྱེད་ཕུལ་བ་ལ་ཉེ་བར་སྤྲོས་ནས་",
            "སླར་ཡང་བཀའི་ཕེབས་སྒོར། ",
            "སྔགས་ཀྱི་ལམ་ལ་འཇུག་པའི་ཐོག་མར། ",
            "སྨིན་བྱེད་བུམ་པའི་དབང་ལེན་པར་བྱ་བ་ལ་ཡང་",
            "སྣོད་བཅུད་ཡེ་ནས་དཀྱིལ་འཁོར་དུ་ཤེས་པ་དང་། ",
            "ཕུང་ཁམས་ལྷར་ཤེས་པའི་བསྐྱེད་རིམ་དང་། ",
            "དེ་ལས་ཀྱང་སྔོན་དུ་སྭ་བྷཱ་ཝའི་སྔགས་དོན་གྱི་སྟོང་ཉིད་བསྒོམ་ཤེས་དགོས་ན",
            "སློབ་མ་དེ་ཉིད་སྔར་ནས་བསྐྱེད་རྫོགས་ཀྱི་",
            "དོན་དང་ལྡན་པ་ཞིག་དགོས་པར་འགྱུར་བ་དང་། ",
            "དེ་ལྟར་ན་སྨིན་གྲོལ་གཉིས་ཀྱི་སྔ་རྟིང་གི་",
            "རིམ་པ་ཡང་དོན་མེད་དུ་འགྱུར་བའི་ཕྱིར། ",
            "ཚུལ་འདི་ཇི་ལྟར་ཡིན་གྱི་དྲི་བ་གནང་བའི་ཆ་།",
            ""
        ],
        [
            "ལན་དུ་ཕུལ་བ་ནི། ",
            "གང་ཞིག་སྔགས་ཀྱི་ལམ་ལ་བརྟེན་ནས་",
            "ཚེ་གཅིག་བྱང་ཆུབ་བསྒྲུབ་པར་འདོད་པ་དེས་ནི་",
            "ཐོག་མར་བླ་མ་མཚན་ལྡན་ལ་སྨིན་བྱེད་ལེགས་པར་ཞུས་ནས",
            "དེ་རྗེས་གྲོལ་བྱེད་བསྐྱེད་རྫོགས་ལ་འཇུག་པའི་",
            "སྔ་ཕྱི་གོ་རིམ་མ་ལོག་པ་ནི་ངེས་པར་དགོས་ལགས་ཀྱི། ",
            "སྨིན་བྱེད་ཀྱི་དབང་ཐོག་མར་ཞུ་བ་པོ་",
            "དེ་བསྐྱེད་རྫོགས་ཀྱི་དོན་ཇི་ལྟ་བ་",
            "སྔར་ནས་མི་ཤེས་མོད་ཀྱང་། ",
            "དེ་ལྟར་ཤེས་པའི་རྒྱུའི་སྣོད་རུང་དུ་བསྒྲུབ་ཕྱིར། ",
            "དང་པོ་སློབ་མ་སྟ་གོན་གྱི་ལས་རིམ་རྣམས་ཀྱི་རྒྱུད་།",
            "སྐྱབས་སེམས་སྡོམ་བཟུང་སོགས་ཀྱིས་",
            "ཐུན་མོང་གི་ཐེག་པའི་ལམ་སྲོལ་དུ་།",
            "དཀྱིལ་འཁོར་དུ་གཞུག་ཅིང་ལྷ་ངོ་བསྟན་ཏེ་",
            ""
        ],
        [
            "སྣོད་གཞལ་ཡས་ཁང་དང་བཅུད་ལྷ་ཚོགས་ཀྱི་བཞུགས་ཚུལ་",
            "ཕྱི་ནང་གཞན་གསུམ་གྱི་དག་སྦྱོར་དང་བཅས་པས་",
            "ངོ་སྤྲད་ནས་ཡེ་གདོད་མའི་ཡིན་ལུགས་དང་",
            "གནས་ཚུལ་གྱི་ངེས་ཤེས་།",
            "དེ་ལྟ་བུའི་གནད་དོན་གྱི་སྐལ་བ་དང་ལྡན་པ་ལ་",
            "གསང་བ་བསྒྲགས་ན་དངོས་གྲུབ་ཀྱི་གེགས་སུ་འགྱུར་ཕྱིར་",
            "གསང་བའི་དམ་ཚིག་ཕོགས། ",
            "འགྲོ་ཁམས་བདེ་གཤེགས་སྙིང་པོ་",
            "རོ་གཅིག་ཀྱང་གནས་སྐབས་སུ། ",
            "རང་རང་གི་སྔོན་གྱི་ལས་འཕྲོ་གང་ལ་ཡོད་པའི་",
            "ལྷའི་རིགས་བརྟག་ཕྱིར་མེ་ཏོག་གི་ཅོད་པན་།",
            "དེ་ཉིད་གང་ལ་བབས་པའི་ལྷ་དེ་ཡི་དམ་དུ་འབོགས་ཤིང་",
            "རིགས་དང་མཐུན་པའི་གསང་མཚན་གདགས་པ་དང་",
            "བཅས་པའི་ལས་རིམ་རྣམས་ཀྱིས། ",
            "དཔེར་ན་སློབ་གཉེར་གྱི་",
            "ཐོག་མར་ཡི་གེ་སློབ་པ་ལྟ་བུའམ། ",
            "རབ་བྱུང་བསྙེན་པར་རྫོགས་པའི་",
            "སྔོན་དུ་དགེ་བསྙེན་དང་། ",
            "བར་པ་རབ་བྱུང་སོགས་སུ་བསྒྲུབས་ཏེ",
            "སྤང་བླང་གི་གནས་ལ་གོམས་སུ་འཇུག་པའི་མཐུས། ",
            "དངོས་གཞི་ལ་བདེ་བླག་ཏུ་སྤྱོད་ནུས་པར་འགྱུར་བའི་",
            "དཔེ་དང་མཚུངས་ཕྱིར་གོ་རིམ་འགལ་བ་སོགས་མེད་ལ",
            "ཁྱད་པར་སློབ་མ་ལྷར་བསྐྱེད་པའི་སྐབས་སུ། ",
            "སྭ་བྷཱ་ཝའམ། ",
            "ཤཱུནྱ་ཏའི་སྔགས་ཀྱིས་སྦྱོང་བ་ཡང་སློབ་མས་",
            "ཇི་ལྟ་བར་སྒོམ་མི་ཤེས་ཀྱང་སློབ་དཔོན་ཉིད་ཀྱིས་",
            "བྱ་བའི་སྒོ་ནས་མ་དག་མཚན་འཛིན་གྱི་",
            "རྟོག་པ་སྦྱངས་ཏེ་",
            "སྒོ་གསུམ་ལྷ་དེ་ཉིད་ཀྱི་ངོ་བོར་བྱིན་གྱིས་བརླབ་ཅིང་",
            "ཡེ་ཤེས་བཅུག་པ་ནི། ",
            "དཔེར།",
            ""
        ],
        [
            "སེང་གེའི་འོ་མ་ནི་གསེར་དངུལ་རིན་ཆེན་གྱི་སྣོད་མ་གཏོགས། ",
            "རྫ་ཤིང་སོགས་ཕལ་པའི་སྣོད་དུ་བླུགས་ན་",
            "སྣོད་ཆག་ཅིང་བཅུད་བོ་བ་ལྟ་བུའི་ཉེས་པ་མི་འབྱུང་བའི་ཕྱིར་དུ། ",
            "དབང་བསྐུར་གྱི་སློབ་མ་དམ་ཚིག་སེམས་དཔའ་རུ་བསྐྱེད་ཅིང་",
            "ཡེ་ཤེས་སེམས་དཔའ་བསྟིམ་པ་དེ་དག་",
            "མི་ཕྱེད་པར་དབང་བསྐུར་ཞིང་",
            "རྒྱས་གདབ་པ་ཡིན་པ་དང་། ",
            "དེའི་ཚེ་བླ་མ་དང་ཆོས་ཀྱི་བྱིན་རླབས་དང་",
            "ཏིང་ངེ་འཛིན་གྱི་ནུས་པ། ",
            "སློབ་མའི་མོས་གུས། ",
            "རྫས་སྔགས་རྟེན་འབྲེལ་གྱི་རྒྱུ་རྐྱེན་སོགས་ཀྱི་མཐུས། ",
            "སློབ་མའི་རྒྱུད་ལ་བསྐྱེད་རྫོགས་ཀྱི་",
            "དོན་ཅི་རིགས་སྐལ་བ་དང་མཐུན་པར་ཤར་བ་དེ་ལ་",
            "དབང་དོན་གྱི་ཡེ་ཤེས་ཟེར་བ་ལགས་མོད་ཀྱི། ",
            "དེ་ནི་དཔེར་ན་ཞིང་པ་རྣམས་ཐོག་མར་",
            "རྨོ་འཁྲོལ་ཆུ་ལུད་སོགས་ཀྱི་ས་བོན་གདབ་རུང་དུ་བསྒྲུབས་ནས་",
            "སྐབས་ལ་ནམ་བབས་ཚེ་ས་བོན་སྐྱོན་མེད་བསྐྲུན་པར་བྱེད་པ་ལྟ་བུ་ནི། ",
            "སྨིན་བྱེད་ཀྱི་དགོས་དོན་ཡིན་པ་དང་། ",
            "སླད་དུ་ས་བོན་དེ་དག་མི་རུལ་མི་བསྐམ་གནོད་པ་གཞན་གྱིས་ཆུད་འཛའ་བ་སོགས་སུ་",
            "མི་འགྱུར་བའི་ཐབས་དུ་མས་ལེགས་པར་བསྐྱངས་པས། ",
            "རིམ་གྱིས་མྱུ་གུ་དང་ལྗང་པ་སྙེ་མ་སོགས་སུ་",
            "འགྲུབ་པའི་མཐར་འབྲས་བུ་སྨིན་པར་འགྱུར་བ་ནི་",
            "གྲོལ་བྱེད་ལམ་གྱི་དཔེ་ལགས་པ་དང་། ",
            "ཡང་འོ་ན་གདོད་མ་ནས་སངས་རྒྱས་ཀྱི་རྒྱུ་དང་",
            "སྒོ་གསུམ་དཀྱིལ་འཁོར་གསུམ་དུ་ལྷུན་གྱིས་གྲུབ་ན",
            "སླར་སྨིན་གྲོལ་དུ་བྱ་རྒྱུ་ཅི་ཞིག་སྙམ་།",
            "དཔེར་ན་ཞིང་ས་དང་ས་བོན་ཡོད་ཀྱང་",
            "འདེབས་པ་དང་གསོ་བསྐྱེད་ཀྱི་རྩོལ་བ་མ་བྱས་ན་",
            "འབྲས་བུ་མི་ཐོབ་པ་ལྟ་བུ་དང་། ",
            "དཔེ་གཞན་ཡང་། ",
            "མདོ་རྒྱུད་རྣམས་ནས་རྒྱ་ཆེར་གསུངས་པ་བཞིན་ནོ།།",
            ""
        ],
        [
            "གསེར་དངུལ་གྱི་རྡོ་ཡང་བཞུ་བཏུལ་ལ་རག་ལས་པ་དང་། ",
            "ཏིལ་དང་འོ་མ་ལ་མར་གྱིས་ཁྱབ་ཀྱང་བཙིར་བ་དང་བསྲུབ་པའི་",
            "རྩོལ་བ་དགོས་ཚུལ་སོགས་དང་མཚུངས་པ་ཉིད་དོ།།",
            "དེས་ན་སྨིན་གྲོལ་གཉིས་ཀྱི་གོ་རིམ་དང་དགོས་དོན་ནི་དེ་ལྟར་ལགས་ཤིང་། ",
            "བུམ་དབང་དེས་མཚོན་ནས་དབང་གཞན་རྣམས་ཀྱང་",
            "དེ་དང་དེའི་ཉམས་ལེན་གྱི་གོང་དུ་ཐོབ་དགོས་ཚུལ་ནི་",
            "སྐལ་བཟང་དགའ་བྱེད་དུ་ཡོད་པ་ལྟར་ལགས་པ་དང་། ",
            "རྒྱུད་སྡེ་འོག་མ་དག་ལ་ནི་",
            "ལྷ་གང་ཡིན་པ་དེ་ཉིད་བསྒོམ་ཞིང་",
            "བསྒྲུབ་པ་ལ་དབང་ཕྱིར་རིག་གཏད་རྗེས་གནང་སོགས་ཀྱི་ཆོག་མོད་ཀྱང་། ",
            "བླ་མེད་ཀྱི་ལམ་ཡོངས་རྫོགས་ཞིག་ལ་ཉམས་ལེན་བྱེད་ན་",
            "དེ་ཉིད་ཀྱི་དབང་བཞི་ཡོངས་རྫོགས་ཐོབ་དགོས་ཚུལ་དང་། ",
            "དབང་སྔ་མས་མ་སྨིན་པར་ཕྱི་མ་བསྐུར་དུ་མི་རུང་བ་སོགས་ཀྱང་",
            "སྐལ་བཟང་དགའ་བྱེད་དུ་བཤད་པ་བཞིན་རིམ་ནོད་གོ་མ་ལོག་པར་བྱ་ལ",
            "ཡང་གང་ཟག་གིས་ཁྱད་ཀྱི་ཀུན་རྫོབ་ཆོ་གའི་",
            "དབང་བསྐུར་ཁོ་ན་ལ་ལྟོས་དགོས་སོགས་ཀྱང་མ་ངེས་མོད་ཀྱི། ",
            "གང་ལྟར་ཡང་། ",
            "གྲོལ་ལམ་ཉམས་སུ་ལེན་རྒྱུ་ནི་",
            "སྨིན་ལམ་དབང་དོན་གྱི་ཡེ་ཤེས་ཉིད་ཡིན་ཕྱིར། ",
            "སྨིན་གྲོལ་གྱི་གོ་རིམ་སྔ་ཕྱི་ནི་",
            "འདི་ཀས་རྟོགས་པར་འགྱུར་བའོ།།",
            "སྐབས་འདིར་འཕྲོས་དོན། ",
            "སྭ་བྷཱ་ཝའི་སྔགས་དོན་འདི་།",
            ""
        ],
        [
            "ཕྱིས་བྱོན་གྱི་མཁས་པ་རྣམས་ཀྱིས་བཞེད་པར། ",
            "སྭ་བྷཱ་ཝས་འཁོར་འདས་ཀྱི་ཆོས་ཐམས་ཅད་",
            "རང་བཞིན་གདོད་ནས་དག་པའི་སྟོང་ཉིད་ཀྱི་དོན་དང་། ",
            "ཤཱུནྱ་ཏ་ནི་",
            "ཆོས་ཐམས་ཅད་ཀྱི་ཡུལ་གདོད་ནས་དག་པའི་",
            "སྟོང་ཉིད་དེ་དང་ཡུལ་ཅན་ཡེ་ཤེས་གཉིས་",
            "དབྱེར་མེད་པའི་སྟོང་ཉིད་ཀྱི་དོན་ཡིན་ནོ་",
            "ཞེས་པའི་དབྱེ་བ་མཛད་མོད་ཀྱང་། ",
            "བདག་གི་བླུན་ཚོད་ལ་ནི། ",
            "འདི་གཉིས་ལ་དབྱེ་བ་བྱེད་དོན་ཞིག་ཡོད་པ་མ་མཐོང་སྟེ",
            "སྔགས་འདི་གཉིས་ཀྱི་འབྲུ་དོན་ལ་བརྟག་།",
            "ཨོ་སྭ་བྷཱ་ཝ་ཤུདྡྷ་ཞེས་པ་ནི་",
            "རང་བཞིན་གྱིས་དག་པ་དང་། ",
            "སརྦ་དྷརྨ་ནི་ཆོས་ཐམས་ཅད། ",
            "སྭ་བྷཱ་ཝ་ཤུདྡྷོ྅་ཧ་ནི་རང་བཞིན་གྱིས་",
            "དག་པའི་བདག་ཉིད་དོ་ཞེས་པར་འགྱུར་བ་དང་། ",
            "ཨོ་མ་ཧཱ་ཤཱུནྱ་ཏ་ནི་སྟོང་པ་ཉིད་ཆེན་པོ། ",
            "ཛྙཱ་ན་བཛྲ་ནི་ཡེ་ཤེས་རྡོ་རྗེ། ",
            "སྭ་བྷཱ་ཝ་ནི་རང་བཞིན། ",
            "ཨཏྨ་ཀོ྅་ཧ་ནི་བདག་ཉིད་དོ་",
            "ཞེས་པའམ། ",
            "ང་ཉིད་དོ་ཞེས་པར་།",
            "སྤྱིར་གདོད་ནས་དག་པའི་སྟོང་ཉིད་ཡེ་ཤེས་",
            "འགྱུར་བ་མེད་པའི་རྡོ་རྗེའི་ངོ་བོའི་བདག་ཉིད་ཀྱི་",
            "དོན་གསལ་འདེབས་པ་ཉིད་ཡིན་པར་གོ་ལགས། ",
            "ཡང་། ",
            "ལ་ལའི་བཞེད་ཀྱིས། ",
            "ལས་དང་པོ་པའི་གང་ཟག་རྣམས་ཀྱིས་",
            "དངོས་པོའི་ཆོས་རྣམས་གཞིགས་ནས་",
            "སྟོང་ཉིད་བསྒོམ་པ་དང་། ",
            "གོམས་པ་རྣམས་རང་བཞིན་གྱིས་གདོད་ནས་དག་པའི་",
            "སྟོང་ཉིད་དྲན་པ་གཉིས་གང་ཟག་གི་",
            "ཁྱད་ཡིན་གསུང་མཁན་སྣང་ཡང་། ",
            "སྔ་མ་དེ་ནི་ཕྱི་ནང་གི་ཆོས་ཐམས་ཅད་",
            "མི་དམིགས་པར་སྟོང་པ་ཉིད་དུ་།",
            "ཅེས་པའི་ཚིག་ལ་བསམ་འདུག་ནའང་། ",
            "མི་དམིགས་པར་གྱུར་བསམ་པ་དེ་ཀ་",
            "དམིགས་པ་ཚབས་ཆེ་ཤོས་སུ་འགྱུར་།",
            ""
        ],
        [
            "བློས་བྱས་ཀྱི་སྟོང་ཉིད་དེ་ནི་གདོད་མའི་",
            "གནས་ལུགས་སུ་ནམ་ཡང་མི་འགྱུར་བའི་ཕྱིར་དང་། ",
            "སྔགས་དེ་ཉིད་ཀྱི་སྐད་དོད་ལ་རང་བཞིན་གྱིས་",
            "དག་པ་ཞེས་པ་དེ་དང་རྒྱབ་འགལ་དུ་འགྲོ་བས་།",
            "སྔགས་དོན་དུ་ནམ་ཡང་མི་འགྱུར་བར་གོའོ།།",
            "འོ་ན་ས་དང་པོ་བ་རྣམས་ཀྱི་སྔགས་དོན་འདི་",
            "སྒོམ་ཐབས་གཏན་ནས་མེད་པར་ཐལ་ལོ་སྙམ་།",
            "དེ་ཡང་མ་ཡིན་།",
            "གདོད་མའི་ཡེ་ཤེས་མ་རྟོགས་པའི་གང་ཟག་ལས་དང་པོ་",
            "བ་རྣམས་སྭ་བྷཱ་ཝའམ་ཤཱུནྱ་ཏ་བརྗོད་ཚེ། ",
            "སྣོད་བཅུད་ཀྱི་སྣང་བ་སོགས་འདི་ཐམས་ཅད་རང་ཉིད་ཀྱི་",
            "བདེན་འཛིན་ཨ་འཐས་སུ་བཟུང་བའི་",
            "བག་ཆགས་འཁྲུལ་ངོར་འདི་ལྟ་བུ་སྣང་བར་ཟད་ཀྱིས། ",
            "དོན་དམ་པར་བདེན་རྫུན་རྟག་ཆད་ཡོད་མེད་སོགས་",
            "སྒྲོ་སྐུར་གྱིས་མཚན་མ་མཐའ་དག་གིས་",
            "དབེན་པའི་ཚུལ་རྒྱལ་བ་རྣམས་ཀྱི་མདོ་རྒྱུད་མཐའ་དག་ཏུ་",
            "གསུངས་པ་བཞིན་དུ་ཡིན་པར་གདོན་མི་ཟའོ་",
            "སྙམ་པའི་ངེས་ཤེས་བསྐྱེད་པར་གསུངས་པས། ",
            "མོས་པས་སྟོང་ཉིད་དུ་བྱེད་པ་འདིས་ཀྱང་",
            "དངོས་འཛིན་ཞི་ཐུབ་པར་སྒམ་པོ་པས་ཀྱང་གསུངས་ལ",
            "དང་པོར་འདི་ཙམ་གྱི་ཚུལ་ལ་ངེས་ཤེས་འདྲོངས་།",
            ""
        ],
        [
            "སླད་མར་རིམ་གྱི་རང་བཞིན་གདོད་ནས་དག་པའི་",
            "སྟོང་ཉིད་རྟོགས་པ་ལ་དཀའ་ཚེགས་མེད་པར་འགྱུར་བ་།",
            "མི་དམིགས་པའི་སྟོང་པར་གྱུར་སྙམ་པའི་",
            "མཚན་འཛིན་དེ་དང་མི་གཅིག་གོ།།",
            "དེ་ལྟར་བརྗོད་བྱའི་ཚིག་གཅིག་ཀྱང་རྗོད་བྱེད་ཀྱི་",
            "དོན་ལ་གོ་བ་ལེན་ཚུལ་ཐ་དད་པ་འདི་འདྲ་མང་པོས་",
            "གང་ཟག་རྣམས་ལམ་ལོག་ལམ་གོལ་ལམ་ནོར་དུ་གྱུར་པ་མང་ངོ་།།",
            "མདོར་ན་བསྐྱེད་རིམ་མམ། ",
            "གཏོར་མཆོད་བྱིན་རླབས་སོགས་སྭ་",
            "བྷཱ་ཝ་བརྗོད་པའི་སྐབས་ནམ་དུའང་། ",
            "ད་ལྟ་མངོན་སུམ་དུ་བཤམས་པའམ་ཡོད་པའི་",
            "དངོས་པོ་འདི་རྣམས་ཅི་ཡང་མེད་པར་སོང་ངོ་",
            "བསམ་པར་བྱེད་པ་ལ་",
            "སྭ་བྷཱ་ཝའི་སྔགས་དོན་དུ་འཁྲུལ་པར་མི་བྱ་སྟེ",
            "འབག་བཙོག་གམ་མཚན་འཛིན་གྱི་རྟོག་པ་དེ་",
            "ཁོ་རང་སྟོང་ཉིད་དུ་སྦྱང་ཐབས་ཡིན་པའི་",
            "གནད་གོ་བར་བྱ་བ་འདི་ཡང་རྡོ་རྗེ་ཐེག་པའི་",
            "ལམ་གྱི་གལ་ཆེ་ཤོས་གཅིག་ཏུ་གདའ་ལགས། ",
            "དེ་ལྟར་སྔགས་དོན་འདིའི་དགོས་ཆེད་ནི། ",
            "ཇོ་བོ་རྗེའི་གསུང་ལས་ཀྱང་། ",
            "དེ་ལྟ་བུའི་སྔགས་",
            "རྣམ་པ་གཉིས་ལན་གསུམ་དུ་བརྗོད་པ་ནི། ",
            "སྟོང་པ་ཉིད་རྟོགས་ནུས་པ་དང་། ",
            "སྟོང་ཉིད་ཀྱི་དྲན་པ་གསོ་བ་དང་། ",
            "གནས་པ་བརྟན་པ་དང་། ",
            "ཡེ་ཤེས་ཀྱི་ཚོགས་རྫོགས་པ་དང་། ",
            "ཐ་མལ་པའི་ལུས་ངག་ཡིད་གསུམ་གྱི་",
            "ཞེན་རྟོག་སྤོང་བ་དང་། ",
            "རྟེན་དང་རྟེན་པ་ཐམས་ཅད་",
            "སྟོང་པ་ཉིད་ཀྱི་རྣམ་འཕྲུལ་དུ་རྟོགས་པའི་ཕྱིར་རོ། །",
            "ཞེས་གསུངས་ཤིང་། ",
            "དོན་གྱི་སྙིང་པོ་ནི། ",
            "འཁོར་འདས་ཀྱིས་བསྡུས་པའི་ཆོས་མཐའ་དག་",
            "དང་པོར་ཡང་སྟོང་ཉིད་ཀྱི་ངང་ནས་",
            "འགགས་མེད་ཀྱི་རྩལ་གདངས་སུ་།",
            ""
        ],
        [
            "ད་ལྟ་ཡང་ཇི་ལྟར་ཤར་བའི་ངོ་བོ་སྟོང་ཉིད་ལས་མ་གཡོས་པར་གནས། ",
            "མཐར་ཡང་སྟོང་ཉིད་ཀྱི་ཀློང་དུ་ཐིམ། ",
            "དེ་ལྟ་བུ་ཤར་གནས་ཐིམ་གསུམ་ཡང་མེད་",
            "བཞིན་སྣང་བ་སྟོང་པ་ཉིད་ཀྱི་རྣམ་རོལ་དུ་ཐག་ཆོད་པ་ནི་",
            "ཆོས་ཐམས་ཅད་ཀྱི་ཡིན་ཚུལ་ཇི་ལྟ་བར་རྟོགས་པའོ།།",
            "ཡང་ཉིད་ཀྱིས་ཧེ་རུ་ཀའི་དབང་ལ་རྡོར་སེམས་ཀྱི་བརྟུལ་ཞུགས་བསྟན་པ་དང་། ",
            "བརྟུལ་ཞུགས་ཉིད་ཀྱི་དོན་ཡང་མ་གོ་གསུངས་པ་ཡང་། ",
            "སྤྱིར་བུམ་དབང་གི་མཐའ་རྟེན་གྱི་",
            "རྣམ་གྲངས་འདྲེན་ཚུལ་རྒྱས་བསྡུས་དང་",
            "སྔ་ཕྱི་མི་འདྲ་བ་སྣ་ཚོགས་པ་གསར་རྙིང་སོ་སོའི་",
            "གཞུང་ལས་འབྱུང་མོད་ཀྱི། ",
            "སློབ་དཔོན་ཨ་བྷ་ཡ་སོགས་ཀྱིས་ནི། ",
            "སངས་རྒྱས་ཀྱི་ཐུགས་ཡེ་ཤེས་རྡོ་རྗེ་དང་",
            "མི་འབྲལ་བར་རྟོགས་ཕྱིར་རྡོ་རྗེའི་དམ་ཚིག །",
            "ཆོས་ཐམས་ཅད་རང་བཞིན་མེད་པར་རྟོགས་ཕྱིར་",
            "དྲིལ་བུའི་དམ་ཚིག །",
            "ལྷ་སྐུ་ཕྱག་རྒྱ་ཆེན་པོ་ལས་མི་འདའ་བ་ཕྱག་རྒྱའི་དམ་ཚིག །",
            "ཁམས་གསུམ་ཆོས་ཀྱི་རྒྱལ་སྲིད་ལ་དབང་ཕྱིར་",
            "སློབ་དཔོན་གྱི་དབང་དངོས་དང་། ",
            "རྡོར་སེམས་ཀྱི་གོ་འཕང་ལ་སྒྲིབ་བྱེད་ཀྱི་དྲི་མ་འཁྲུ་ཕྱིར་ཆུ་དབང་། ",
            "རྡོ་རྗེ་སློབ་དཔོན་གྱི་བྱ་བ་བསྒྲུབ་ཕྱིར་",
            "དེ་ཁོ་ན་ཉིད་ལས་རིམ་དང་བཅས་པའི་དབང་། ",
            "སྔགས་དང་ལས་བཞིའི་དངོས་གྲུབ་འགྲུབ་ཕྱིར་སྔགས་དབང་། ",
            "མ་རིག་པའི་ལིང་ཏོག་བསལ་ཞིང་",
            "ཡེ་ཤེས་སྤྱན་གྱི་ནུས་པ་འཇོག་ཕྱིར་མིག་སྨན་སྦྱིན་པ། ",
            "ཆོས་ཐམས་ཅད་རང་བཞིན་མེད་པར་",
            "རྟོགས་བྱེད་མེ་ལོང་བསྟན་པ། ",
            "བདུད་བཞིའི་གཡུལ་ལས་རྒྱལ་བྱེད་མདའ་གཞུའི་དབང་དང་། ",
            "རང་དང་གཞན་གྱི་དོན་གཉིས་མཐར་ཕྱིན་པའི་",
            "ནུས་པ་ཐོབ་ཕྱིར་རྗེས་གནང་སྦྱིན་པ། ",
            "ཡེ་ཤེས་ཆེན་པོའི་དོན་གྱི་བོགས་འབྱིན་ཕྱིར་བརྟུལ་བཞུགས་སྦྱིན་པ། ",
            "མ་འོངས་པར་མངོན་སངས་རྒྱས་ནས་",
            "སྲིད་པ་གསུམ་དུ་འགྲན་ཟླ་དང་བྲལ་བའི་",
            "སྟོན་པར་ལུང་བསྟན་ཞིང་དབུགས་དབྱུང་གཟེངས་བསྟོད་དང་",
            "བཅས་པ་གསུངས་པའི་དབང་འདི་རྣམས་ལ་",
            "ནང་མཚན་གྱི་དབྱེ་ཚུལ་འདྲ་མིན་དུ་མར་ཡོད་པ་དང་། ",
            "རྙིང་ལུགས་ལ་ནི་འདི་དག་གི་སྐབས་སུ། ",
            "ནང་ནུས་པའི་དབང་། ",
            "གསང་བ་རྡོ་རྗེ་སློབ་དཔོན་གྱི་དབང་། ",
            "ཡང་གསང་བཀའ་རབ་འབྱམས་ཀྱི་",
            "དབང་སོགས་ཀྱི་རྣམ་གྲངས་འབྱུང་མོད་ལ",
            "ཁྱད་པར་གྱི་སྐབས་དོན་དུ་བརྟུལ་བཞུགས་ཀྱི་དབང་གི་དོན་ནི། ",
            "ལྷ་དང་རྒྱུད་སྡེ་གང་ཡིན་པ་དེ་ཉིད་ཀྱི་ཆ་བྱད་དང་",
            "ལམ་དང་སྤྱོད་པ་དང་འབྲས་བུ་བསྒྲུབ་པ་ལ་",
            "དབང་བར་བྱེད་ཐབས་ལ་བརྟུལ་ཞུགས་ཀྱི་མིང་དུ་བཏགས་པ་།",
            "དཔེར་ན། ",
            "འདུལ་བ་ནས་ཀྱང་མཁན་པོས་སློབ་བུ་དེ་ལ་ཆོས་གོས་གསུམ་དང་",
            "ལྷུང་བཟེད་དང་ཆུ་ཚགས་ལ་སོགས་ཚིག་གིས་",
            "གཏད་པ་དེ་དགེ་སློང་གི་བརྟུལ་ཞུགས་སྦྱིན་པར་",
            "འགྱུར་བ་ལྟ་བུའི་དོན་ཡིན་ནོ།།",
            "ཧེ་རུ་ཀའི་དབང་ལ་རྡོར་སེམས་ཀྱི་བརྟུལ་ཞུགས་བྱུང་བ་ནི། ",
            "སྤྱིར་རྡོ་རྗེ་སེམས་དཔའ་ཞེས་པའི་",
            "མཚན་འཇུག་པ་ནི་མང་ན",
            ""
        ],
        [
            "འང་། ",
            "འདི་སྐབས་ནི། ",
            "རྡོ་རྗེ་སེམས་དཔའ་རིགས་རྣམས་ཀུན་གྱི་བདག །",
            "ཅེས་གསུངས་པ་ལྟར། ",
            "རྡོ་རྗེ་འཆང་རྡོ་རྗེ་འཛིན་རྡོ་རྗེ་སེམས་དཔའ་སོགས་",
            "མཚན་གྱི་རྣམ་གྲངས་དང་། ",
            "རྙིང་ལུགས་སུ་",
            "ཆོས་སྐུ་ཀུན་བཟང་སོགས་སུ་གྲགས་པ་ལྟར། ",
            "རིགས་ཐམས་ཅད་ཀྱི་ཁྱབ་བདག་ལ་འཇུག་ཅིང་། ",
            "དེ་ཉིད་ཁྲོ་བོའི་ཚུལ་དུ་བསྟན་པ་ལ་",
            "ཧེ་རུ་ཀ་སོགས་ཀྱི་མཚན་དང་རྣམ་འགྱུར་དུ་མ་།",
            "ཇི་སྐད་དུ། ",
            "རྡོ་རྗེ་འཇིགས་བྱེད་ཀྱི་རྡོ་རྗེ། །",
            "ཧེ་རུ་ཀ་དང་དུས་འཁོར་ལོ། །",
            "དང་པོའི་སངས་རྒྱས་ལ་སོགས་མཚན། །",
            "ཞེས་སོགས་དང་། ",
            "ཡོ་ག་ལས་ཀྱང་། ",
            "རྡོ་རྗེ་སེམས་དཔའ་སེམས་དཔའ་ཆེ།།",
            "རྡོ་རྗེ་དེ་བཞིན་གཤེགས་པ་ཀུན། །",
            "རྡོ་རྗེ་དང་པོའི་ཀུན་ཏུ་བཟང་།།",
            "ཞེས་པ་དང་དགོངས་པ་མཚུངས་།",
            "འདི་ལ་སེམས་དཔའ་ཞེས་བྱང་ཆུབ་སེམས་དཔའ་ཙམ་ལ་",
            "བརྗོད་པ་ཡང་མ་ཡིན་།",
            "དམ་ཚིག་སེམས་དཔའ། ",
            "ཡེ་ཤེས་སེམས་དཔའ། ",
            "ཏིང་འཛིན་སེམས་དཔའ་སོགས་",
            "སེམས་དཔའི་མཚན་གྱི་འཇུག་སྒོ་མང་མོད་ཀྱི། ",
            "སྐབས་དོན་འདིར་ནི་རྡོར་སེམས་དང་",
            "ཧེ་རུ་ཀ་སོགས་མིང་ཐ་དད་ཀྱང་ངོ་བོ་དབྱེར་མེད་",
            "རིགས་བདག་བླ་མ་རྡོ་རྗེ་འཛིན་པ་ཉིད་ལ་འདུ་ཞིང་",
            ""
        ],
        [
            "དེའི་བརྟུལ་ཞུགས་ཀྱི་གོ་འཕང་བསྒྲུབ་པའི་",
            "དབང་གི་བྱེ་བྲག་ལགས། ",
            "༈ ཡང་དུས་འཁོར་གྱི་དབང་གི་སྐབས་ཀྱི། ",
            "རླུང་བཅུ་དང་ནུས་མ་བཅུ་གང་ཡིན་གསུངས་པ། ",
            "རླུང་ནི་རྩ་བའི་རླུང་མེ་མཉམ་སོགས་ལྔ་དང་། ",
            "རྒྱུ་བ་དང་རབ་ཏུ་རྒྱུ་སོགས་ཡན་ལག་གི་རླུང་ལྔ་སྟེ་",
            "བསྡོམས་པའི་བཅུ་པོ་དེ་ཀ་ལགས་ཤིང་",
            "ནུས་མ་བཅུའི་ངོ་བོ་ནི། ",
            "ཤ་ཁྲག་དྲོད་དབུགས་སེམས་དང་བཅས་པའི་",
            "ནང་གི་ཁམས་ལྔ་དང་བདུད་རྩི་ལྔ་།",
            "དེ་ལྟར་བཅུ་པོ་ཡེ་ཤེས་ཀྱི་ལྷ་མོའི་",
            "ངོ་བོར་ཤར་བ་ལ་འཇུག་པར་གདའ་།",
            "དུས་འཁོར་ཉིད་ཀྱི་ལུགས་ལྟར་འདི་དག་བཅུ་པོའི",
            "་་་་་་་་་སྤྱི་ཙམ་དུ་ནི་ནུས་མ་བཅུ་དེ་སྦྱོར་དྲུག་གི་",
            "མུན་ཁྲིད་ཀྱི་འཆར་བར་ཚུལ་དང་སྒོ་བསྟུན་།",
            "ནག་མོ་འབར་བ། ",
            "སེར་མོ་འབར་བ། ",
            "དཀར་མོ་འབར་བ། ",
            "དམར་མོ་འབར་བ། ",
            "དུ་བ་མ། ",
            "མིག་རྒྱུ་མ། ",
            "མར་མེ་མ། ",
            "མཁའ་སྣང་མ། ",
            "འདི་དག་གི་སྟེང་དུ། ",
            "སྣ་ཚོགས་ཡུམ་དང་། ",
            "དབྱིངས་ཕྱུག་མ་།",
            "དེ་ལྟར་བཅུ་པོ་ནི་ནུས་མ་བཅུར་གསུངས་སོ།།",
            "ནང་ཚན་དང་མངོན་རྟོགས་སོགས་ཀྱི་གསལ་ཁ་ནི་",
            "འདིར་དུས་འཁོར་གྱི་ཡིག་ཆའི་རིགས་ཙམ་མ་བཞུགས་ཤིང་",
            "བདག་ལ་འདྲིས་གོམས་མེད་པས་ཁུར་མ་འཚལ་།",
            ""
        ],
        [
            "རྒྱུད་སྡེ་གཞན་མ་ལྟར་ན་ཁམས་ལྔ་པོ་གནས་སུ་དག་པ་ནི། ",
            "སྤྱན་མ་སོགས་ཡུམ་ལྔ་དང་། ",
            "བདུད་རྩི་ལྔ་ནི་་་་་་་་་སྐབས་ལ་ལར་རིགས་ལྔ་ལ་།",
            "གཟུགས་རྡོ་རྗེ་མ་སོགས་ཡུལ་ལྔའི་འདོད་ཡོན་ལྔའི་",
            "ལྷ་མོ་ལ་སྦྱོར་བ་མང་འདུག་རུང་། ",
            "དུས་འཁོར་རང་ལུགས་ཀྱི་སྐབས་དོན་གང་ཡིན་པ་ནི་",
            "དེ་ཉིད་ཀྱི་རྒྱུད་འགྲེལ་དང་དཀྱིལ་ཆོག་སོགས་ལ་",
            "དོགས་གཅོད་གནང་འཚལ་ལགས། ",
            "༈ སྦྱང་གཞི་སྦྱོང་བྱེད་སོགས་ཀྱི་སྐབས་སུ། ",
            "འདོད་ཆགས་བཞི་སྤང་བྱར་བཤད་པ་",
            "ཇི་ལྟར་ཡིན་གསུངས་པ་ནི། ",
            "སྤྱིར་གསང་སྔགས་ཀྱི་རྒྱུད་སྡེ་བཞི་པོ་",
            "བྱུང་ཚུལ་འཆད་པའི་གཞུང་རྣམས་སུ། ",
            "རྫོགས།",
            "གསུམ།",
            "གཉིས།",
            "རྩོད་ལྡན་དང་བཞི་ལ་འདོད་ཆགས་བཞི་རིམ་ཅན་དུ་ཡོད་པའི་",
            "གཉེན་པོར་སྔགས་ཀྱི་རྒྱུད་སྡེ་བཞི་གསུངས་ཚུལ་དང་། ",
            "གཞན་འཕྲུལ་སོགས་འདོད་ལྷ་རྣམས་དང་",
            "འདོད་ཆགས་བཞི་པོ་སྦྱར་ཚུལ་སོགས་ནི་",
            "སྐབས་འདིར་བརྗོད་དགོས་པར་མ་གྱུར་ལ",
            "འདིའི་སྐབས་དོན་ནི། ",
            "འདོད་ཆགས་སོགས་ཉོན་མོངས་པ་རྣམས་ཉན་ཐོས་སུ་སྤོང་།",
            ""
        ],
        [
            "བྱང་སེམས་སུ་།",
            "གསང་སྔགས་ལམ་དུ་འཁྱེར་བར་གསུངས་པ་ལ༑",
            "འདིར་སྤང་བྱར་བཤད་པ་ཅི་ཡིན་སྙམ་།",
            "ཉོན་མོངས་པ་ཐ་མལ་རང་གར་སྤྱད་རུང་བ་ནི་",
            "ཐེག་པ་གོང་འོག་གང་ནས་ཀྱང་མ་བཤད་པའི་ཕྱིར་ན་",
            "འདིར་སྤྱི་ཙམ་དུ་སྤང་བྱར་བགྲང་།",
            "ཁྱད་དོན་ལ་ལམ་དུ་འཁྱེར་ཚུལ་ཡང་། ",
            "མན་ངག་གི་གནད་དང་ལྡན་ན་",
            "ལམ་གྱི་གྲོགས་སམ་བོགས་འདོན་དུ་འགྱུར་།",
            "གནད་ཀྱིས་མ་ཟིན་ན་",
            "དུག་སྔགས་མེད་པར་བཙན་དུག་ཟ་བའམ། ",
            "དངུལ་ཆུ་འཆིང་བའི་མན་ངག་མེད་པར་ལོངས་སྤྱོད་པ་བཞིན་",
            "འཕུང་བར་འགྱུར་བའི་གཏན་ཚིགས་ཀྱི་དབང་གིས་",
            "སྤང་བྱར་བརྗོད་པ་ལགས་ཀྱིས། ",
            "དབང་བཞིའི་སྐབས་འདིར་ནི། ",
            "ཇི་སྐད་དུ། ",
            "དབང་དོན་རབ་དབྱེ་ལ",
            ""
        ],
        [
            "ས། ",
            "བུམ་དབང་བལྟས་པས་ཚིམ་པའི་འདོད་ཆགས་དག །",
            "གསང་དབང་རྒོད་པས་ཚིམ་པའི་འདོད་ཆགས་དག །",
            "ཤེས་རབ་ཡེ་ཤེས་གཉིས་འཁྱུད་འདོད་ཆགས་དག །",
            "ཚིག་དབང་ལག་བཅངས་ཚིམ་པ་དག་པར་བྱེད།།",
            "དེ་ནི་འདོད་ཆགས་བཞི་པོ་སྦྱོང་ཚུལ་ལོ། །",
            "ཞེས་གསུངས་པ་ལྟར། ",
            "དབང་བཞི་པོ་དེས་འདོད་ཆགས་བཞི་པོའི་",
            "ཐ་མལ་རང་གའི་དྲི་མ་སྦྱོང་ནས་",
            "དགའ་བཞི་སོགས་ཀྱི་ཡོན་ཏན་མངོན་དུ་བྱེད་པའི་དོན་ལགས་།",
            "དབང་གསུམ་པའི་དོན་གྱི་",
            "ལྷན་སྐྱེས་ཡེ་ཤེས་བདེ་སྟོང་ཟག་མེད་མངོན་དུ་གྱུར་པའི་",
            "ཡོན་ཏན་གྲུབ་ཐོབ་རྣམས་ཀྱི་ལྟར་གྱུར་པ་ཞིག་མ་བྱུང་ན་",
            "ཐབས་ལམ་ཚུལ་ལྡན་དུ་མི་འགྲོ་ཚུལ་བདག་གིས་",
            "སྐལ་བཟང་དགའ་བྱེད་དུ་",
            "བཤད་པ་ལ་བརྟེན་ནས་སླར། ",
            "འོ་ན་རྩ་ཐེམ་རླུང་ཐེམ་གྱི་དགོས་པ་",
            "གང་ཡིན་པ་འདྲི་བར་མཛད་པ་།",
            ""
        ],
        [
            "སྤྱིར་ཡང་གསུམ་པའི་ལམ་གཅིག་པུ་ལ་ལྟོས་མ་དགོས་པར་",
            "ཚེ་གཅིག་བྱང་ཆུབ་བསྒྲུབ་ཐབས་ནི་",
            "བསམ་གྱིས་མི་ཁྱབ་མོད་ཀྱི། ",
            "འོན་ཀྱང་འདོད་ཁམས་ཀྱི་སེམས་ཅན་རྣམས་ཀྱི་",
            "རྒྱུ་རྐྱེན་ཡང་འདི་ལ་རག་པ་དང་། ",
            "དེའི་སྟོབས་ཀྱི་ཉོན་མོངས་པའི་ནང་ནས་",
            "འདི་ཉིད་ཤས་ཆེ་བ་དང་། ",
            "འདི་ལམ་དུ་ལྷོངས་ན་གྲོལ་ཞིང་",
            "མ་ལྷོངས་ན་འཆིང་ནས་འཁོར་བར་འཁྱམས་འགྱུར་གྱི་",
            "རྒྱུ་ཡིན་པ་ལ་དགོངས་ཏེ",
            "ཐེག་པའི་འོག་མར་སྤང་བྱའི་གཙོ་བོ་དང་། ",
            "གོང་མར་ལམ་དུ་སློང་བྱའི་རྩ་བར་གསུངས་ཤིང་། ",
            "དབང་གི་སྐབས་སུ་ཡང་། ",
            "དང་པོ་བདག་གཞན་སྣོད་བཅུད་ཕུང་ཁམས་",
            "ཐ་མལ་གྱི་ཞེན་པ་ལས་བཟློག་ཕྱིར་བུམ་དབང་།",
            "དེ་ནས་རྩ་དང་རླུང་དང་ཐིག་ལེ་རྣམས་",
            "ཐ་མལ་རང་རྒྱུད་པར་ཞེན་པའི་",
            "དྲི་མ་སྦྱོང་ཕྱིར་གསང་དབང་བསྟན་ནས་",
            "ཁྱད་པར་དུ་སེམས་ཀྱི་རྟོག་ཚོགས་དང་",
            "བདེ་སྡུག་གི་ཚོར་བ་སོགས་ལ་ཆགས་སྡང་གི་",
            "བག་ཆགས་ཨ་འཐས་འཁྲུལ་ཞེན་ལས་",
            "བཟློག་ཕྱིར་ཤེར་དབང་བསྐུར་བས། ",
            "ཉོན་མོངས་པ་རང་གར་འཆོར་བའི་",
            "ཉེས་པའི་རྩ་བ་དྲུང་ནས་ཕྱུངས་པ་།",
            ""
        ],
        [
            "འདི་སྐབས་རྙིང་ལུགས་ཀྱི་དབང་ཆོག་དག་ཏུ། ",
            "གསང་བའི་དགྲ་གསུམ་གསད། ",
            "ཡུལ་གསུམ་མངོན་དུ་།",
            "ལམ་གསུམ་གནད་དུ་།",
            "ཅེས་སོགས་ཀྱི་རྣམ་དབྱེ་མང་དུ་གདའ་ཞིང་།",
            "དགོས་དོན་གྱི་གཙོ་བོར་ཐ་མལ་རང་རྒྱུད་པའི་ཆགས་པ་དག་སྟེ་",
            "ལྷན་སྐྱེས་ཡེ་ཤེས་ངོས་ཟིན་པ་ནི་",
            "དབང་གསུམ་པའི་དོན་གྱི་རྩ་བར་སྣང་ཞིང་།",
            "དེའི་ཕྱིར། ",
            "རྗེ་བཙུན་རས་ཆུང་པའི་ལོ་རྒྱུས་འགའ་ཞིག་།",
            "དབང་ཐོབ་ཀྱང་ཡེ་ཤེས་ངོས་མ་ཟིན་པའི་སློབ་མ་གཅིག །",
            "ཅེས་སོགས་ཀྱི་སྒྲོས་འདུག་པ་ལྟར། ",
            "དབང་ཡང་ཐོབ་ལ་"
        ],
        [
            "ཡེ་ཤེས་ངོས་ཀྱང་ཟིན་པ་ཞིག་དགོས་པར་བཞེད་ཅིང་། ",
            "དེ་ལྟ་བུའི་ཡེ་ཤེས་ཤར་བ་ཉིད་སླར་ཡང་ནན་ཆགས་སུ་",
            "ཚིག་གི་ངོ་སྤྲད་བརྡ་ཡིས་ངེས་ཤེས་།",
            "གནད་ཀྱི་གསང་།",
            "དོན་གྱི་འགག་དཀྲོལ་།",
            "འཁོར་འདས་ལམ་གསུམ་གྱི་ཆོས་ཐམས་ཅད་རང་སེམས་གཅིག་པུའི་",
            "ཐོག་ཏུ་གཏན་ལ་འབེབས་པ་ནི་",
            "དབང་བཞི་པ་ཡིན་ཚེ། ",
            "ཉིད་ཀྱིས་ཚིག་དབང་རིན་པོ་ཆེ་ཞེས་པའི་",
            "ངེས་ཚིག་གང་ཡིན་གསུངས་པའི་དོན་ཡང་། ",
            "དབང་བཞི་པ་འདི་ལ་ཀུན་རྫོབ་རྫས་ཀྱི་",
            "དབང་ལ་མ་ལྟོས་པར་ཚིག་གིས་ངོ་སྤྲོད་པ་ལ་བརྟེན་ནས་",
            "དོན་ལ་རང་དབང་ཐོབ་པར་བྱེད་ཕྱིར་དང་། ",
            "དབང་གཞན་རྣམས་ནོར་བུ་མཆིང་བུ་དང་འདྲ་ལ",
            "འདི་ནི་རིན་པོ་ཆེ་དབང་གི་རྒྱལ་པོ་ལྟ་བུ་།",
            ""
        ],
        [
            "གཞན་ལས་ཁྱད་པར་མཆོག་དང་རབ་དང་ཕུལ་དུ་གྱུར་ཕྱིར། ",
            "ཚིག་དབང་རིན་པོ་ཆེ་ཞེས་བྱ་བ་ལགས། ",
            "དེ་ལྟར་གོང་གི་འཕྲོ་བཞིན་དབང་གསུམ་པ་",
            "དེ་བསྐུར་ཞིང་ཉམས་སུ་བླངས་པའི་རྟེན་ནི་",
            "ཀུན་རྫོབ་རྒྱུའི་ཐིག་ལེ་ལ་རག་ལ",
            "ས་ལ། དེ་ཉིད་ལ་བརྟེན་ནས་",
            "དོན་དམ་ཡེ་ཤེས་ཀྱི་ཐིག་ལེ་མངོན་དུ་གྱུར་དགོས་པ་དང་། ",
            "རྒྱུའི་ཐིག་ལེ་ཟག་མེད་དུ་འཆིང་ཞིང་",
            "འཕེལ་བར་བྱེད་པ་ལ་རྩ་ཐེམ་རླུང་ཐེམ་གྱི་",
            "མན་ངག་ལ་མ་བརྟེན་པར་དེ་ལྟ་བུ་མི་ནུས་ཤིང་། ",
            "དེ་མི་ནུས་བཞིན་དུ་གསུམ་པའི་ལམ་ལ་འབད་པར་རློམས་ཀྱང་",
            "རྩ་ལྟུང་ལྔ་པ་སོགས་ཉེས་པ་མང་པོའི་རྒྱུར་འགྱུར་བ་ལས། ",
            "ཡོན་ཏན་གྱི་སྐལ་བས་དབེན་པའི་ཚུལ་ནི། ",
            "གསང་བ་བླ་ན་མེད་པའི་འབྲས་བུ་",
            "དྲི་མ་མེད་པ་སྙིང་པོའི་རྒྱུད་ལས། ",
            "ཐིག་ལེ་མཐའ་བྲལ་བདེ་སྟོང་ཆེ།།",
            "འཇིག་རྟེན་འདས་དང་མ་འདས་པ། །",
            "ཐམས་ཅད་ཀུན་གྱི་སྲོག་ཡིན་ཏེ།།",
            "ཕྱི་ལྟར་མ་རྟོགས་འབྱུང་བ་ལྔ། །",
            "ནང་ལྟར་རྟོགས་ན་སྐུ་ལྔ་དང་། །",
            "གསང་བ་ཡེ་ཤེས་ཆོས་ཉིད་དངོས། །",
            "ཐམས་ཅད་སངས་རྒྱས་རང་བཞིན་གྱིས། །",
            "རྩ་ཁམས་དཔའ་བོ་མཁའ་འགྲོ་ཡིན།།",
            ""
        ],
        [
            "རྒྱུ་ཡི་ཐིག་ལེ་དྭངས་མ་ནི། །",
            "ཏིལ་འབྲུ་ཙམ་ཞིག་ཉམས་གྱུར་ན།།",
            "བདེ་སྟོང་ཡེ་ཤེས་ཡོན་ཏན་དང་། །",
            "མྱང་འདས་སྲོག་རྩ་བཅད་པའི་ཕྱིར། །",
            "མཁའ་འགྲོ་ཁྲི་འབུམ་ངུ་དིར་འགྱུར།།",
            "དངོས་གྲུབ་དམ་པ་ཉམས་པ་ཡིན།།",
            "དེ་ཉིད་མ་ཉམས་ལོངས་སྤྱད་ན།།",
            "བདེ་སྟོང་ཡེ་ཤེས་ཡོན་ཏན་འཕེལ།།",
            "རང་རིག་བདེ་བ་ཆེན་པོའི་ངང་། །",
            "མཁའ་འགྲོ་མ་ལུས་མཉེས་གྱུར་ཏེ།།",
            ""
        ],
        [
            "འཁོར་འདས་ཐམས་ཅད་དབང་དུ་འདུ།།",
            "ཞེས་སོགས་དང་། ",
            "དེ་ལྟར་མ་ཤེས་ཐིག་ལེ་སྤངས།།",
            "ཡི་དམ་ཕྱི་ནས་བསྒོམ་པ་དང་། །",
            "ཚོགས་དང་མཆོད་པ་ཕྱིར་འབུལ་ཞིང་།།",
            "དངོས་གྲུབ་གཞན་ནས་ཐོབ་འདོད་རྣམས། །",
            "གྲངས་མེད་གསུམ་དུ་ཚོགས་བསགས་ཀྱང་། །",
            "ཡེ་ཤེས་རང་ལ་རང་གསལ་དུ། །",
            "ཡོད་བཞིན་གནད་དོན་མ་རིག་པས། །",
            "འཁོར་བའི་བག་ཆགས་གྲོལ་མི་འགྱུར།།",
            "ཞེས་སོགས་རྒྱ་ཆེར་གསུངས་པའི་ཕྱིར། ",
            "ཐབས་ཀུནྡ་འཛག་མེད་དུ་སྤེལ་ཞིང་།",
            "ཤེས་རབ་ལྷན་སྐྱེས་ཡེ་ཤེས་ལས་མི་འདའ་བར་བསྒྲུབ་ཕྱིར། ",
            "རྩ་རླུང་ཐེམ་བུའི་དགོས་པ་ནི་དེར་འདུ་མོད་ཀྱི། ",
            "ཡེ་ཤེས་ཀྱི་མ་ཟིན་པར་ཐིག་ལེ་འཆིང་ནུས་པ་གཅིག་པུས་ནི་",
            "གནས་སྐབས་ལུས་ཀྱི་མདངས་སྟོབས་མི་ཉམས་པ་ཙམ་ཨེ་ཡོད་དམ། ",
            "མཐར་ཐུག་གི་མྱུར་ལམ་དུ་འགྲོ་བ་ནི་མི་སྲིད་པའི་ཕྱིར། ",
            "སྐལ་བཟང་དགའ་བྱེད་དུ་སྐྱོན་གྱི་",
            "རྣམ་གྲངས་བཤད་པའི་དོན་དེ་ལྟར་ལགས། ",
            "༈ ཡང་། ",
            "དབང་བཞི་ཐོབ་ཚུལ་ས་ལམ་དང་སྦྱར་བའི་སྐབས་སུ། ",
            "དུས་འཁོར་དང་དགོངས་པ་མཐུན་པར་",
            "ནང་དོན་འགྲེལ་པ་སོགས་སུ་ས་བཅུ་གཉིས་པའི་བར་དུ། ",
            "བདེ་མཆོག་ཏུ་རྩ་ཉེར་བཞིའི་དག་པ་དང་",
            "སྦྱར་ཞིང་ས་བཅུ་པ་མན་ལས་མ་གསུངས་པས། ",
            "བཅུ་གསུམ་རྡོ་རྗེ་འཛིན་པའི་ས་སོགས་ཀྱི་སྒྲོས་མ་བྱུང་གསུངས་པ། ",
            "༈ དེ་ལ་སྤྱིར་ས་ལམ་གྱི་རྣམ་བཞག་ཐམས་ཅད་ནི་",
            "ཆོས་རང་རང་སོ་སོའི་ཉམས་ལེན་གྱི་",
            "འབྲས་བུ་འགྲུབ་ཚུལ་གྱི་བྱེ་བྲག་ཡིན་ཕྱིར། ",
            "རྒྱུའི་ཐེག་པ་རྣམས་སུ་ནི་",
            "ཕ་རོལ་ཏུ་ཕྱིན་པ་བཅུ་ལ་བརྟེན་ནས་",
            ""
        ],
        [
            "ས་ལམ་བགྲོད་ཚུལ་དང་། ",
            "སྔགས་ཀྱི་ཐེག་པར་ནི་རིམ་པ་གཉིས་ཀྱི་ལམ་ལ་བརྟེན་ནས་",
            "བགྲོད་དགོས་ཕྱིར་ལམ་གང་ལ་བརྟེན་པ་དེ་དང་མཚུངས་པའི་",
            "རྟགས་དང་ཡོན་ཏན་གྱི་ལྡོག་ཆོས་དང་སྦྱར་བས་ན་",
            "མཐའ་གཅིག་ཏུ་ནི་མ་ངེས་མོད་ཀྱི། ",
            "དབང་བཞི་དང་སྦྱར་བ་དེ་ནི་སའི་རིམ་པ་དེ་དག་ཐོབ་རུང་གི་",
            "ནུས་པའམ་ས་བོན་རྒྱུད་ལ་བཞག་པ་ཡིན་པས་།",
            "དེ་རྣམས་ཀྱི་ལམ་ཇི་ལྟར་ཉམས་སུ་བླངས་པའི་",
            "ནུས་པ་མངོན་དུ་གྱུར་ཚུལ་དང་འབྲེལ་དགོས་པར་ནི་",
            "གཞིར་བཅས་ཏེ་མཚན་བཅས་རྩ་རླུང་ཐིག་ལེའི་ཉམས་ལེན་གྱི་",
            "གཞུང་རྣམས་ལས་ནི་",
            "དེ་དག་གི་དག་འབྲས་དང་སྦྱར་ནས་གསུངས་ལམཚན་",
            "མེད་ཀྱི་རྫོགས་རིམ་ཕྱག་རྒྱ་ཆེན་པོ་ལ་སོགས་སུ་ནི་",
            "རྣལ་འབྱོར་བཞི་རིམ་སོགས་དང་སྦྱར་ནས་གསུངས་མོད་།",
            "་་་་་་་་སྔགས་སུ་སྦྱང་གཞི་སྦྱོང་བྱེད་སྦྱངས་འབྲས་སོགས་",
            "གསུངས་པའི་མིང་།",
            "རྒྱུའི་ཐེག་པ་རྣམས་སུ་བྲལ་གཞི་",
            "བྲལ་རྒྱུ་བྲལ་འབྲས་སོགས་གསུངས་སོ།།",
            ""
        ],
        [
            "མཐར་ཐུག་གི་སྐྱེལ་སོ་ནི་ནམ་ཡང་སངས་རྒྱས་ཀྱི་སར་ཁྱད་པར་མ་མཆིས་།",
            "གནས་སྐབས་ལམ་མྱུར་ཁྱད་ཀྱི་བྱེ་བྲག་ནི་",
            "མདོ་རྒྱུད་བསྟན་བཅོས་རྣམས་ལས་འབྱུང་བ་བཞིན་སྣ་ཚོགས་དང་། ",
            "སྤྱི་ཁྱབ་ཏུ་ནི་ས་བཅུ་མཐར་ཕྱིན་ཚེ་",
            "ཤེས་སྒྲིབ་བག་ལ་ཉལ་གྱི་ཆ་ཕྲ་མོ་མ་གཏོགས་གཞན་ནི་",
            "མཐོང་སྤངས་སྒོམ་སྤངས་ཀྱི་དྲི་མ་མཐའ་དག་ཟད་པས་",
            "དག་བྱའམ་སྦྱང་བྱའི་དྲི་མ་དང་བྲལ་བའི་གནས་སྐབས་དེར། ",
            "ཕྱོགས་བཅུའི་སངས་རྒྱས་རྣམས་ཀྱི་འོད་ཟེར་ཆེན་པོས་",
            "དབང་བསྐུར་བས་ཤེས་སྒྲིབ་ཀྱི་ལྷག་མ་ཕྲ་ཞིང་ཕྲ་བ་ཡང་ཟད་ནས་",
            "འཚང་རྒྱ་བ་དང་། ",
            "དེ་སྐབས་ཡོན་ཏན་གྱི་ལྡོག་ཆ་ལ་མིང་གི་ཐ་སྙད་ཙམ་དུ་",
            "ས་བཅུ་གཅིག་བཅུ་གཉིས་བཅུ་གསུམ་པ་རྣམས་སུ་བགྲངས་པ་ཙམ་ལས། ",
            "འོག་མའི་ས་རྣམས་ཀྱི་བགྲོད་ཚུལ་ལྟར་",
            "མི་དགོས་པ་ལ་དགོངས་ནས",
            "བཅུ་པ་ཡན་མ་བསྟན་པ་དང་། ",
            "བཅུ་གསུམ་པའི་མིང་མ་གསུངས་པ་སོགས་དེ་ལྟར་ཡིན་པར་གོ་།",
            "ཡང་། ",
            "འགའ་ཞིག་ཏུ་ནི་ཡོན་ཏན་གྱི་ལྡོག་ཆ་ལ་",
            "དབྱེ་བའི་རྣམ་གྲངས་ས་བཅོ་ལྔ་དང་། ",
            "བཅུ་དྲུག་དང་ཉེར་གཅིག་སོགས་ཀྱི་བར་དུ་བགྲང་བ་ཡང་སྣང་མོད་ཀྱི། ",
            "དོན་དམ་པར་ནི་སྐུ་གསུམ་འདུ་འབྲལ་མེད་པའི་",
            "ཡེ་ཤེས་གཞི་ལམ་འབྲས་གསུམ་ནམ་དུ་ཡང་",
            "འཕོ་འགྱུར་བྲི་གང་མེད་པར་བཞུགས་པ་ཉིད་ལ་འདུ་བ་།",
            "ཇི་སྐད་དུ། ",
            "རྟོགས་པའི་ཡེ་ཤེས་སྐད་ཅིག་ལ།།",
            ""
        ],
        [
            "ཕྱིར་མི་ལྡོག་པ་བདེན་པའི་དོན། །",
            "མངོན་སུམ་མཐོང་ཕྱིར་ས་རྣམས་ནི། །",
            "ཀུན་རྫོབ་ཙམ་དུ་བསྟན་པ་ལས། །",
            "ཡང་དག་དོན་དུ་རང་ལས་ནི། །",
            "ས་ཞེས་བྱ་བ་གུད་ན་མེད།།",
            "བགྲོད་དུ་མེད་དེ་རང་རིག་ལ།།",
            "མུན་པའི་དཀྱིལ་དུ་ཉི་ཤར་བཞིན། །",
            "ཐམས་ཅད་མ་ལུས་དུས་གཅིག་རྫོགས།།",
            "ཞེས་དང་། ",
            "ལམ་པ་རྣམས་དང་སྒོ་བསྟུན་ན།།",
            "སྡུག་བསྔལ་བདེ་བར་ཤར་བ་ཡིས། །",
            "ས་ནི་དང་པོ་རབ་ཏུ་དགའ།།",
            ""
        ],
        [
            "ཐེ་ཚོམ་དྲི་མ་བྲལ་བ་ཡིས། །",
            "གཉིས་པ་དྲི་མ་མེད་པའི་ས། །",
            "རང་སྣང་ཡེ་ཤེས་གསལ་འགྲིབ་མེད།།",
            "གསུམ་པ་འོད་བྱེད་ས་ཡིན་ནོ།།",
            "འོད་གསལ་སྣང་བ་ཕྱོགས་བཅུར་ཁྱབ།།",
            "བཞི་པ་འོད་འཕྲོའི་ས་ཞེས་བྱ།།",
            "ཉོན་མོངས་སྣང་བ་རང་དག་པས། །",
            "ལྔ་པ་སྦྱངས་དཀའི་ས་རུ་འདོད།།",
            "རང་རིག་ཐིག་ལེའི་སྐུར་སྨིན་པས། །",
            "དྲུག་པ་མངོན་དུ་གྱུར་པའི་ས། །",
            "དེ་ལ་གོམས་པས་འཁོར་བ་དག །",
            "བདུན་པ་རིང་དུ་སོང་བའི་ས། །",
            "སྐུ་ཡི་འོད་དང་ཞིང་ཁམས་རྒྱས།།",
            ""
        ],
        [
            "བརྒྱད་པ་མི་གཡོའི་ས་ནོན་པའོ།།",
            "དེ་ཉིད་མི་འགྱུར་བརྟན་པ་ཡིས། །",
            "དགུ་པ་ལེགས་པའི་བློ་གྲོས་ཡིན།།",
            "ཆོས་ཉིད་རང་གསལ་ལྷུག་པར་ཤར།།",
            "བཅུ་པ་ཆོས་ཀྱི་སྤྲིན་ཞེས་བྱ།།",
            "དེ་ལྟར་བདེན་མཐོང་གང་ཟག་སྟེ།།",
            "ལུས་འདི་མ་བོར་ས་བཅུ་ནོན།།",
            ""
        ],
        [
            "གཟུང་འཛིན་ལུས་རྒྱ་གྲོལ་བའི་ཚེ། །",
            "སྣང་སྲིད་ཆོས་སྐུའི་དཀྱིལ་འཁོར་ཉིད། །",
            "ཡེ་ཤེས་སྐུ་ཡིས་འོད་ཀྱིས་ཁྱབ།།",
            "བཅུ་གཅིག་ཀུན་འོད་ས་ཞེས་བྱ།།",
            "དེ་ལ་ཞེན་ཆགས་རྟོག་སྒྲིབ་མེད།།",
            "བཅུ་གཉིས་མ་ཆགས་པདྨའི་ས། །",
            "སྐུ་དང་ཞིང་ཁམས་འཁོར་གྱི་ཚོགས། །",
            "གསལ་ལ་འཛིན་མེད་ཡེ་ཤེས་ཀློང་། །",
            "བཅུ་གསུམ་འཁོར་ལོ་ཚོགས་ཆེན་ས། །",
            "བདེ་ཆེན་ཡེ་ཤེས་འགྱུར་མེད་སྐུ། །",
            "བཅུ་བཞི་བདེ་བ་ཆེན་པོའི་ས། །",
            "ལྷུན་གྲུབ་ཡེ་ཤེས་རྩལ་ཆེན་རྫོགས།།",
            "བཅོ་ལྔ་རྡོ་རྗེ་འཛིན་པའི་ས། །",
            "རྣམ་པར་མི་རྟོག་ཡེ་ཤེས་ལྡན།།",
            ""
        ],
        [
            "ས་རྣམས་མ་ལུས་ས་གཅིག་སྟེ།།",
            "ལྷག་བཅས་ཚུལ་དུ་མངོན་སངས་རྒྱ། །",
            "ཞེས་པ་ལ་སོགས་རྒྱ་ཆེར་གསུངས་པས་།",
            "ས་ལམ་གྱི་བགྲོད་ཚུལ་ངེས་ངེས་རྟག་རྟག་གཞུང་གཅིག་ཁོ་ན་ནས་",
            "བཤད་པ་བཞིན་ཀུན་མཚུངས་པར་མི་འབྱུང་བ་ནི། ",
            "ཆོས་དབྱིངས་བསམ་མི་ཁྱབ་པའི་",
            "གནས་ལུགས་ཡིན་པར་གདའ་བས། ",
            "དེ་ལྟར་དགོངས་འཚལ་ཞིང་",
            "རྩ་རླུང་ཐིག་ལེའི་དག་འབྲས་ཀྱི་ས་ལམ་་་་་་་་་དབུ་མའི་རྩ་མདུད་གཉིས་གཉིས་གྲོལ་བའི་",
            "ས་བཅུ་རེ་རེ་ཐོབ་ཚུལ་སོགས། ",
            "བགྲོད་ཚུལ་འབའ་ཞིག་པའི་ཞིབ་ཆ་ནི། ",
            "ནང་དོན་གྱི་རང་འགྲེལ་དང་། ",
            "ངོ་ཁྲོ་འགྲེལ་ཆེན་སོགས་སུ་གཟིགས་པ་ལས་ལྷག་པ་ཞིག་",
            "རྨོངས་པ་བདག་འདྲས་འབུལ་རྒྱུ་ག་ལ་།",
            "ཡང་། ",
            "བུམ་དབང་གིས་བསྐྱེད་རིམ་བསྟན་།",
            "དབང་བཞི་པས་རྫོགས་རིམ་ཤུགས་ལ་",
            "བསྟན་པ་ཡིན་ནམ་གསུངས་པ་།",
            ""
        ],
        [
            "གསང་སྔགས་འོག་མ་རྣམས་ལས་ནི་བསྐྱེད་རིམ་གཙོ་ཆེར་གསུངས་ཤིང་། ",
            "དེ་མཐར་རྫོགས་རིམ་ལ་བསྡུ་ཚུལ་ཕྱོགས་མཚོན་ཙམ་དང་། ",
            "གནས་སྐབས་ཀྱི་ལས་ཚོགས་བསྟན་པ་མ་གཏོགས། ",
            "རིམ་གཉིས་ཀྱི་ལམ་ཡོངས་རྫོགས་མ་གསུངས་ཚེ། ",
            "དབང་ཡང་དེ་དང་འཚམས་པར་རྗེས་གནང་རིག་གཏད་ལས་མི་འབྱུང་མོད་ལ",
            "བླ་མེད་ཀྱི་རྒྱུད་སྡེ་སོ་སོའི་སྨིན་གྲོལ་གྱི་གཞུང་ལས་ནི། ",
            "ཐོག་མར་བུམ་དབང་གི་ལུས་སྐུ་རྡོ་རྗེ་ཡེ་ནས་གནས་ཀྱང་",
            "རང་གི་རང་མ་རིག་པར་བསྒྲིབས་པའི་དྲི་མ་བསལ་ཏེ",
            "བསྐྱེད་རིམ་གྱི་ལམ་བསྟན། ",
            "དེ་བཞིན་དུ་གསང་དབང་གིས་ངག་གསུང་རྡོ་རྗེ་དང་། ",
            "བཟླས་བརྗོད་སྔགས་ཀྱི་ལམ་བསྟན་ཞིང་རྫོགས་རིམ་མཚན་བཅས་རྩ་ཐིག་རླུང་གསུམ་བྱིན་གྱིས་བརླབས། ",
            "ཤེར་དབང་གིས་ཡིད་ཐུགས་རྡོ་རྗེ་དང་། ",
            "བདེ་སྟོང་གསལ་སྟོང་རིག་སྟོང་སོགས་རང་ལ་རང་ཆས་སུ་གནས་ཚུལ་ངོ་སྤྲད། ",
            "དེ་ནས་དབང་བཞི་པས་དབྱེར་མེད་ཡེ་ཤེས་རྡོ་རྗེ་འཁོར་འདས་ལམ་གསུམ་སེམས་ལ་ངོ་སྤྲོད་གསལ་འདེབས་ཀྱི་སྒོ་ནས་",
            "མཚན་མེད་ཀྱི་རྫོགས་རིམ་ཅེར་མཐོང་མཛུབ་ཚུགས་སུ་བསྟན་པ་།",
            "མདོར་ན་བུམ་དབང་གི་བསྐྱེད་རིམ་དང་། ",
            "གཞན་གསུམ་པོས་རྫོགས་རིམ་སྟོན་པ་ཡིན་པས་།",
            "བཞི་པོ་དེ་ལ་ནི་ལམ་གྱི་རིམ་པ་ཆགས་ལམ་གྲོལ་ལམ་ཐམས་ཅད་ཚང་བས། ",
            "རྫོགས་པའི་བྱང་ཆུབ་ཀྱི་བར་ལ་ཐུག་པའི་ཉམས་ལེན་མཐའ་དག་སྟོན་པ་ནི་",
            "བླ་མེད་ཀྱི་ཁྱད་ཆོས་སུ་གདའ་ལགས་ཤིང་། ",
            "གཞན་ཡང་རྙིང་ལུགས་ལྟར་གྱིས་དབང་བཞིས་",
            "སྡོམ་གསུམ་ཐོབ་ལུགས་ས་དང་སྦྱར་ཚུལ་འདི་ལྟར་ཡང་མཆིས་ཏེ",
            "རྒྱུད་རྣམས་ཀུན་གྱི་དོན་འདུས་པ། །",
            "རྡོ་རྗེའི་གནས་གསུམ་སྨིན་བྱེད་དབང་། །",
            "ལུས་ནི་རྒྱལ་བའི་སྐུ་རྡོ་རྗེར། །",
            "མ་ཤེས་ཡེ་ཤེས་བསྐྱེད་པའི་ལམ། །",
            "སྣང་སྟོང་ལྷ་ཡི་སྐུར་བྱེད་པ། །",
            "བུམ་པའི་དབང་ནི་དང་པོ་སྟེ།།",
            ""
        ],
        [
            "སྔགས་ཀྱི་དགེ་བསྙེན་ཉིད་དུ་འགྱུར།།",
            "བཅུ་གཉིས་ས་ཡི་འབྲས་བུ་ཐོབ།།",
            "ངག་ནི་རྒྱལ་བའི་གསུང་རྡོ་རྗེ། །",
            "སྨིན་བྱེད་གྲགས་སྟོང་སྔགས་ཀྱི་བཅུད། །",
            "རྣམ་རྟོག་ནད་སེལ་བདུད་རྩིའི་སྨན། །",
            "གཉིས་པ་གསང་བའི་དབང་བསྐུར་བས། །",
            "དགེ་ཚུལ་ཉིད་འགྱུར་བཅུ་གསུམ་པ། །",
            "འཁོར་ལོ་ཚོགས་ཆེན་ཡོན་ཏན་ཐོབ།།",
            "སེམས་ནི་རྒྱལ་བའི་ཐུགས་རྡོ་རྗེ། །",
            "གཟུང་འཛིན་བག་ཆགས་རྣམ་དག་པའི། །",
            "བདེ་སྟོང་ཡེ་ཤེས་ཆོས་ཉིད་མཁར། །",
            "ལྷན་ཅིག་སྐྱེས་པའི་དོན་རྟོགས་ཕྱིར། །",
            "གསུམ་པ་ཤེས་རབ་ཡེ་ཤེས་བསྐུར། །",
            "འདོད་ཆགས་དག་པ་དགེ་སློང་མཆོག །",
            "བཅུ་བཞི་བདེ་བ་ཆེན་པོ་ཐོབ།།",
            "སྒོ་གསུམ་ཡེ་ཤེས་སྐུ་གསུང་ཐུགས། །",
            "གཉིས་མེད་མཉམ་སྦྱོར་ངོ་སྤྲོད་མཆོག །",
            "དབང་གི་ནང་ནས་དབང་ཆོག་སྟེ།།",
            "བཞི་པ་ཚིག་དབང་རིན་ཆེན་བསྐུར། །",
            "སྒོ་གསུམ་རྣམ་དག་ཡེ་ཤེས་ཀྱི། །",
            "ཕྱག་རྒྱ་ཆེན་པོར་རབ་སྦྱོར་བས། །",
            "བཅོ་ལྔ་རྡོ་རྗེ་འཛིན་པའི་ས། །",
            "མཉམ་སྦྱོར་སྡོམ་པའི་མཆོག་ལྡན་པའོ།།",
            ""
        ],
        [
            "ཞེས་གསུངས་པ་དང་། ",
            "དེ་བཞིན་དུ་ལམ་ལྔ་བགྲོད་པའི་ཚུལ་ཡང་། ",
            "རྡོ་རྗེ་ཐེག་པའི་དཀྱིལ་འཁོར་འདིར། །",
            "བླ་མ་མཉེས་པས་ཚོགས་ལམ་བགྲོད།།",
            "བྱིན་རླབས་ཞུགས་པས་སྦྱོར་ལམ་སྟེ།།",
            "དག་སྣང་འབྱོངས་པས་མཐོང་ལམ་འཆར། །",
            "དབང་བསྐུར་ཐོབ་པས་སྒོམ་པའི་ལམ། །",
            "བསྐྱེད་རྫོགས་མཐར་ཕྱིན་ཚེ་གཅིག་གིས། །",
            "རྫོགས་པའི་བྱང་ཆུབ་འབྲས་བུ་ཐོབ།།",
            "ཅེས་གསུངས་།",
            "གཞན་ཡང་དབང་བཞིའི་སྐབས་འདི་།",
            "རྒྱལ་བ་ཡང་དགོན་པས་འདི་ལྟར་གསུངས་།",
            ""
        ],
        [
            "རྒྱུའི་དུས་སུ་དབང་བཞི་ཐོབ་པ་སྟེ་",
            "ཇི་ལྟར་ཡིན་ཚུལ་གྱི་དོན་ངོ་།",
            "ལམ་གྱི་དུས་སུ་གོམས་པར་བྱེད་པ་།",
            "དབང་བཞི་སོ་སོའི་མངོན་པར་རྟོགས་པ་",
            "ཉམས་སུ་བླངས་པས། ",
            "འབྲས་བུའི་དུས་སུ་དབང་བཞི་འཆར་བ་།",
            "ས་བཅུ་རྒྱུན་མཐའི་བྱང་ཆུབ་སེམས་དཔའ་དེ་",
            "གྲགས་ཆེན་དུ་འཚང་རྒྱ་ཁར་འོད་ཟེར་ཆེན་པོའི་",
            "དབང་གིས་སྦས་པ་ནང་གི་ས་གསུམ་བགྲོད་ནས་",
            "རྒྱུའི་དུས་ན་དབང་བཞིས་རྩ་རླུང་ཐིག་སེམས་བཞི་ལ་",
            "སྐུ་བཞིའི་རྟེན་འབྲེལ་བསྒྲིགས་པའི་",
            "དོན་ཇི་ལྟ་བ་འབྲས་བུའི་དུས་སུ་མངོན་དུ་གྱུར་པས་",
            "རྡོ་རྗེ་འཛིན་པའི་གོ་འཕང་ཐོབ་པའོ།།",
            "ཞེས་གསུངས་པ་འདིར་འགག་འདུས་པར་གོ་ལགས། ",
            "༈ དེ་ནས་ཡང་། ",
            "གྲོལ་བྱེད་ལམ་གྱི་སྐབས་སུ་བསྐྱེད་རྫོགས་",
            "གཉིས་པོའི་དྲི་བ་གནང་བའི་ཆ་།",
            ""
        ],
        [
            "འདི་གཉིས་སོ་སོ་རིམ་གྱིས་བསྒོམ་པའི་",
            "ལུགས་དང་ཟུང་འཇུག་གཅིག་ཅར་དུ་བསྒོམ་པའི་",
            "ལུགས་གཉིས་བཤད་པ་ནི་གནས་སྐབས་སུ་",
            "གང་ཟག་རིམ་གྱིས་པ་དང་གཅིག་ཆར་བའི་ཁྱད་དང་། ",
            "གོམས་པ་ཐོབ་མ་ཐོབ་དང་། ",
            "རྒྱུད་སྡེའི་གོང་འོག་གི་ཁྱད་པར་སོགས་ལས་བྱུང་མོད་ཅིང་། ",
            "མཐར་ཐུག་དོན་གྱི་ངོ་བོ་ལ་ནི་དེ་གཉིས་དབྱེར་མེད་ཟུང་འཇུག་ལས་",
            "མི་འདའ་བའི་རྒྱུ་མཚན་ནི་འོག་ནས་སྟོན་ལ",
            "དང་པོར་རིམ་ཅན་དུ་བསྒོམ་ཚུལ་གྱི་སྐབས་འདིར། ",
            "ཉིད་ཀྱིས་བདེ་མཆོག་དྲིལ་བུ་ལུགས་ཀྱི་",
            "བསྐྱེད་རིམ་བསྒོམ་པའི་རྗེས་ཐོབ་ཏུ་",
            "སེམས་དཔའི་ཐུགས་ཀའི་ཐིག་ལེ་ཏིང་འཛིན་ལ་ཤེས་པ་གཏད་དེ་",
            "འཇོག་པའི་རྫོགས་རིམ་དང་། ",
            "དེ་དག་སླར་ཕྱི་ནས་རིམ་ཅན་དུ་བསྡུས་མཐར་དམིགས་མེད་དུ་",
            "མཉམ་པར་འཇོག་པའི་མཚན་མའི་རྣལ་འབྱོར་གསུངས་པ་དེ་དང་། ",
            "ལྷ་ལྔ་པར་རྫོགས་རིམ་དངོས་ཕྱི་མ་འདི་ལྟར་གསུངས་པ་",
            "དེ་གཉིས་མཐུན་མ་བྱུང་ཞེས་གསུངས་པ་།",
            "གོང་མ་དེ་ནི་སྤྱིར་མཚན་བཅས་ཀྱི་རྫོགས་རིམ་དུ་འདུག་པས་།",
            "དེའི་དགོངས་པ་ནི་འདི་སྐབས་བསྐྱེད་རིམ་དངོས་གཞི་",
            "དྲིལ་བུ་པའི་རིམ་ལྔ་སོགས་ལས་སྟོན་པར་བཞེད་པ་ཡིན་པར་སེམས་།",
            "ལྷ་ལྔའི་གཞུང་ལྟར་གསུངས་ཚུལ་དེ་ནི་",
            "བསྐྱེད་རྫོགས་རིམ་ཅན་དུ་བསྒོམ་ཚུལ་སྤྱི་འགྲོ་དང་བསྟུན་ནས་",
            "གསུངས་པར་གདའ་མོད་ཀྱི། ",
            "ལར་སྙིང་གའི་ཐིག་ལེ་སོགས་ལ་བརྟེན་པ་ལ་",
            "མི་ཟབ་པའི་རྫོགས་རིམ་མམ། ",
            "སེམས་འཛིན་གྱི་རྫོགས་རིམ་ཞེས་གྲགས་ལ",
            ""
        ],
        [
            "ཟབ་པའི་རྫོགས་རིམ་ནི་སྤྲོས་བྲལ་",
            "སྟོང་ཆེན་ཉིད་ལ་བཞེད་པ་དང་། ",
            "ཡང་། ",
            "ཉལ་བའི་རྣལ་འབྱོར་གྱི་སྐབས་རྣམས་སུ་ཡང་། ",
            "སྙིང་ཁའི་འོད་དང་ཐིག་ལེ་ལ་",
            "གཏད་པའི་རིགས་རྣམས་ནི་",
            "ཉམས་ཀྱི་འོད་གསལ་འཛིན་ཐབས་ཡིན་ལ",
            "སྤྲོས་མེད་མཉམ་བཞག་གི་ངང་ལ་གཉིད་དུ་བྱེད་པ་ནི་",
            "རྟོགས་པའི་འོད་གསལ་འཛིན་ཐབས་ཡིན་པའི་ཚུལ་ནི་",
            "གསར་རྙིང་ཕལ་ཆེར་མཐུན་ནོ།།",
            "དེས་ན་བདེ་མཆོག་དྲིལ་བུ་ལུགས་ཀྱི་བྱ་བ་ལ་",
            "འཇུག་སྐབས་བསྡུ་རིམ་མ་བཤད་པ་དེ་ནི་",
            "ཉལ་བའི་རྣལ་འབྱོར་མ་གཏོགས་ཐུན་མཚམས་",
            "གཞན་མི་བྱེད་པར་བསྐྱེད་རིམ་རྒྱུན་མི་འཆད་དུ་",
            "བསྒོམ་པའི་དབང་དུ་མཛད་པ་ལོས་།",
            "གཞན་བསྐྱེད་རྫོགས་ཟུང་འཇུག་ལ་ནི་",
            "བསྡུ་རིམ་མི་དགོས་མོད་ཀྱི། ",
            "ཟུང་འབྲེལ་ལམ་རིམ་ཅན་དུ་བསྒོམ་པའི་སྐབས་འདིར་ནི་",
            "ཐུན་མཚམས་ཀྱི་བྱ་བ་ལ་འཇུག་སྐབས་བསྐྱེད་རིམ་བསྡུས་པ་",
            "ངེས་པར་མཛད་པ་ཕྱག་བཞེད་དང་། ",
            "འོན་ཀྱང་བསྐྱེད་རིམ་གྱི་མཉམ་བཞག་",
            "དེ་ཉིད་བསྡུས་ནས་",
            "རྫོགས་རིམ་གྱིས་",
            "མཐར་བསྔོ་སྨོན་གྱི་རྒྱས་གདབ་པ་སོགས་།",
            "རྗེས་སླར་ཡང་ཆུ་ལས་ཉ་འཕར་བ་ལྟ་བུའི་",
            "དཀྲོང་བསྐྱེད་ཀྱི་ངང་ནས་བྱ་བ་གང་ཡིན་ལ་",
            ""
        ],
        [
            "འཇུག་པ་ནི་བསྐྱེད་རིམ་གྱི་རྗེས་ཐོབ་ཡིན་པ་དང་། ",
            "དེ་ལྟ་བུའི་ལྷའི་འདུ་ཤེས་དང་",
            "མ་བྲལ་ན་བཟའ་བཏུང་ཚོགས་འཁོར་ཅི་སྨྲས་བཟླས་བརྗོད། ",
            "ཅི་བྱེད་འགྲོ་དོན་སོགས་རྡོ་རྗེ་ཐེག་པའི་ལམ་ཁྱེར་གྱི་",
            "གནད་ཐམས་ཅད་རྩོལ་མེད་ལྷུན་གྲུབ་ཏུ་འབྱུང་བ་ཉིད་དང་། ",
            "དེ་ལྟ་བུ་རྗེས་ཐོབ་ཀྱི་ལྷའི་ང་རྒྱལ་དང་མི་ལྡན་པར་",
            "ཐ་མལ་པའི་འདུ་ཤེས་ཀྱིས་ནི་སྔགས་ཀྱི་རྩ་ལྟུང་ཕོག་པའི་",
            "རྒྱུ་རྐྱེན་འབའ་ཞིག་ལས་མི་འབྱུང་བ་།",
            "ཇི་སྐད་དུ། དྲན་དང་ཤེས་བཞིན་མི་ལྡན་ན།།",
            "ཐེག་ཆེན་སྔགས་སུ་ཅི་ཡིས་ཚུད།།",
            "ཅེས་གསུངས་ཕྱིར། ",
            "གསང་སྔགས་ཀྱི་དམ་ཚིག་སྤྱི་དང་། ",
            "ཁྱད་པར་དབང་བཞིའི་དམ་ཚིག་སྐལ་བཟང་དགའ་བྱེད་དུ་",
            "བཤད་པ་དེ་རྣམས་ཀྱང་མི་ཐུབ་ཚེ། ",
            "བསྐྱེད་རྫོགས་བསྒོམ་པ་དོན་ལྡན་དུ་ནམ་ཡང་མི་འགྱུར་ལ",
            "དེའི་ཕྱིར་བདག་གིས་སྐལ་བཟང་དགའ་བྱེད་དུ་",
            "ད་ལྟའི་ཆོས་པ་རྣམས་ལ་སྐུར་པ་འདེབས་ཤོར་བའི་",
            "རྒྱུ་མཚན་ཡང་དེ་ལྟར་ཡིན་པ་དང་། ",
            "རྗེ་ས་པཎ་གྱིས། ",
            "དེས་ན་འདུལ་བའི་བསྟན་པ་ནི། །",
            "གཟུགས་བརྙན་ཙམ་ཞིག་དིང་སང་སྣང་།།",
            "འབྲས་བུ་གསང་སྔགས་བསྟན་པ་ནི། །",
            "གཟུགས་བརྙན་ཙམ་ཡང་མི་སྣང་ངོ་། །",
            "ཞེས་གསུངས་པ་དེ་ལྟར་ཟད་།",
            ""
        ],
        [
            "འདུལ་བ་ནི་དངོས་པོའི་བྱ་བ་གཙོ་ཆེ་ཞིང་།",
            "གསང་སྔགས་ནི་དམིགས་པའི་བསམ་པ་གཙོ་ཆེ་ཚེ། ",
            "དིང་སང་བསམ་པ་འཇིག་རྟེན་ཐ་མལ་པ་ལྟར་བྱས་ནས་",
            "སྤྱོད་པ་གསང་སྔགས་ཀྱི་ལུགས་ཡིན་ཟེར་བ་འདི་འདྲ་ནི་",
            "དམ་པའི་ཆོས་ཀྱི་ཕྱོགས་གང་དུ་ཡང་",
            "མི་ཉེ་བར་མངོན་སུམ་ཚད་གྲུབ་ཏུ་གྱུར་ཏོ།།",
            "དེ་བས་ན་བསྐྱེད་རིམ་བསྒོམ་མཁན་ཡིན་ཚད། ",
            "རྒྱུད་སྡེ་གོང་འོག་གི་ལྷ་གང་དང་གང་ཡིན་རུང་། ",
            "རྣམ་པ་གསལ་།",
            "་་་་་་་་གདངས་འགག་།",
            "རྣམ་དག་དྲན་།",
            "་་་་་་་་ངོ་བོ་སྟོང་ཉིད། ",
            "ང་རྒྱལ་བརྟན་པ་་་་་་་་་དེ་གཉིས་ཟུང་འཇུག། ",
            "རྣམས་ཀྱི་སྒོ་ནས་སྣང་བ་སྐུའི་འཁྱེར་སོ། །",
            "སྒྲ་གྲགས་གསུང་གི་འཁྱེར་སོ། །",
            "དྲན་རྟོག་ཐུགས་ཀྱི་ཁྱེར་སོ་རྣམས་མེད་ཐབས་མི་འབྱུང་ཕྱིར། ",
            "རབ་ཀྱི་རྟོགས་པ། ",
            "འབྲིང་གི་གོ་བ། ",
            "ཐ་མ་གསར་བུ་བ་དག་ཀྱང་མོས་པ་ལམ་བྱེད་ཀྱི་",
            "བློ་ཙམ་ཞིག་མེད་ན་",
            "བསྐྱེད་རིམ་དུ་ནམ་ཡང་མི་འགྱུར་བ་ལགས་པས། ",
            "བླ་མའམ་སློབ་དཔོན་རྣམས་ཀྱིས་ཀྱང་",
            "སློབ་མ་རྣམས་ཀྱི་བློ་ཚོད་ལ་དཔག་པའི་གོ་རྟོགས་",
            "སྤྲོད་མཁས་པ་ཞིག་གལ་ཆེ་བར་གདའ་ལགས། ",
            "༈ རྡོར་སེམས་ཕྱག་རྡོར་སྒྲོལ་མ་སོགས་ལ་རྒྱུད་སྡེའི་",
            "རྣམ་དབྱེ་ཤེས་དཀའ་བར་འདུག་གསུངས་པ། ",
            "རྒྱུད་སྡེའི་རིམ་པ་ནི་གདུལ་བྱའི་",
            "བློ་རིགས་ཐ་དད་ལ་དགོངས་པ་ཡིན་ཕྱིར། ",
            "རང་རང་གང་ལ་མོས་པ་དེར་ཞུགས་ནས་",
            ""
        ],
        [
            "དེ་ཉིད་ཀྱི་ལུགས་བཞིན་ཉམས་སུ་བླངས་ཆོག་མོད་ལ",
            "འོན་ཀྱང་སྔོན་ལོ་ཆེན་རིན་བཟང་རྒྱུད་སྡེ་ཐམས་ཅད་ཀྱི་",
            "ལྷ་ཁང་ཐོག་རིམ་པ་ཅན་དུ་བཞེངས་ཏེ་",
            "ཉིན་རེ་བཞིན་འོག་ཐོག་ནས་རིམ་པ་ལྟར་",
            "སོ་སོའི་ཉམས་ལེན་སྒྲིགས་ཆགས་མཛད་པ་ལ་ཇོ་བོ་རྗེ་བྱོན་ཚེ། ",
            "རྒྱུད་སྡེ་ཐ་དད་ཀྱི་མཁྱེན་རྒྱ་ལ་ཐུགས་མགུ་ཡངས་ཐམས་ཅད་གཅིག་དྲིལ་དུ་",
            "ཉམས་སུ་ལེན་མ་ཤེས་པ་ཐུགས་ཁྲེལ་བས། ",
            "སླར་ལོ་ཆེན་གྱི་གཅིག་དྲིལ་ཉམས་སུ་བླངས་ཐབས་ཞུས་ནས་",
            "བསྒོམས་པས་མཁའ་སྤྱོད་འགྲུབ་ཚུལ་གྱི་ལོ་རྒྱུས་ལྟར་ལགས་པ་དང་། ",
            "གཞན་ཡང་། ",
            "ཇི་སྐད་དུ། ",
            "ཡེ་ཤེས་ལྷ་ལ་རང་རྒྱུད་ཀྱི། །",
            "རྩིས་གདབ་འཁྲིགས་སུ་བཅད་པ་མེད།།",
            "གང་ལྟར་མོས་པ་དེ་ལྟར་སྣང་།།",
            "ཞེས་དང་། ",
            "སངས་རྒྱས་གར་མཁན་བསམ་མི་ཁྱབ།།",
            "ཅེས་སོགས་ཀྱི་ལུང་ལྟར་ཡིན་།",
            ""
        ],
        [
            "དཔེར་ན། ",
            "རྣམ་འཇོམས་དང་ཕྱག་རྡོར་གཉིས་ནི་མཚན་གྱི་བྱེ་བྲག་ཙམ་ཡིན་ཚེ། ",
            "རྣམ་པར་འཇོམས་པ་བྱ་རྒྱུད་ཀྱི་ལྷར་གྲགས་ཀྱང་",
            "བླ་མེད་ཀྱི་དཀྱིལ་འཁོར་ལ་ཡོད་པ་ཡང་མང་ཞིང་",
            "ལས་བུམ་གྱི་ལྷར་རྣམ་འཇོམས་ཁྲོ་བོར་",
            "བསྟན་ཚེ་བདུད་རྩི་འཁྱིལ་བར་བརྗོད་པ་དང་། ",
            "དེ་བཞིན་དུ་རིགས་གསུམ་མགོན་པོ་བྱ་རྒྱུད་ཀྱི་ལྷའི་གཙོ་བོ་ཡིན་ཀྱང་། ",
            "རྣལ་འབྱོར་རྒྱུད་དང་རྣལ་འབྱོར་བླ་མེད་",
            "རྒྱུད་ཐམས་ཅད་དུ་མ་ཁྱབ་པ་མེད་པ་ལྟར་དང་། ",
            "སྒྲོལ་མ་ཡང་རྒྱུད་སྡེ་ཕལ་ཆེར་གྱི་ལྷར་བཞུགས་ཤིང་། ",
            "མདོ་ལུགས་ཀྱི་ཤེར་ཕྱིན་དང་སྔགས་སྤྱིའི་སྒྲོལ་མ་དང་། ",
            "བླ་མེད་དུ་ཕག་མོ་སོགས་དོན་དུ་གཅིག་པས་ན་དབྱེ་བ་དཀའ་མི་དགོས་ལ",
            "གནས་སྐབས་ཐ་དད་ཀྱི་བསྒོམ་ལུགས་ནི་",
            "རང་རང་གི་སྒྲུབ་ཐབས་བཞིན་བྱས་པས་འགྲུབ་པ་ལགས། ",
            "༈ ཡང་། ",
            "ཆུ་གཏོར་དང་བསངས་ཀྱི་བདག་བསྐྱེད་སོགས་ལ་",
            "བསྐྱེད་རིམ་གྱི་ཡན་ལག་ཚང་བའི་སྤྲོ་བསྡུ་མ་བྱུང་གསུངས་པ་ནི། ",
            "སྤྱིར་བདག་མདུན་བུམ་བསྐྱེད་ཀུན་གྱི་",
            "བསྐྱེད་རིམ་རྒྱས་པའི་སྐབས་སུ་ན་དེ་ཉིད་ཀྱི་",
            "སྦྱོར་དངོས་རྗེས་གསུམ་ཚང་བ་ཞིག་དང་། ",
            "བསྐྱེད་ཚུལ་དངོས་ཀྱང་། ",
            "མངོན་བྱང་ལྔ། ",
            "ཆོ་ག་གསུམ། ",
            "རྡོ་རྗེ་བཞི་སོགས་ཀྱིས་བསྐྱེད་ཅིང་། ",
            "བསྙེན་སྒྲུབ་ཡན་ལག་བཞི་ལྡན་གྱི་སྒོ་ནས་བསྒྲུབ་ཚུལ་དང་། ",
            "མཇུག་སྡུད་ཀྱི་ལས་རིམ་རྣམས་ཚང་བར་དགོས་ན",
            "འང་། ",
            "བསངས་དང་ཆུ་གཏོར་སོགས་ཐུན་མཚམས་ཀྱི་",
            "ཆོས་སྤྱོད་ཀུན་ལ་ནི་གོང་དུ་སྨོས་པ་བཞིན་ཡི་དམ་གྱི་",
            "ང་རྒྱལ་དང་མ་བྲལ་བའི་ངང་ནས་བྱ་བ་ཡིན་རུང་། ",
            "ཡི་དམ་ལྷའི་ངོ་བོ་ལ་ཁྱད་མེད་ཀྱང་",
            "གནས་སྐབས་ལྟར་སྣང་ཙམ་དུ། ",
            "ལས་གང་བྱེད་དེ་",
            "དང་མཐུན་པའི་ལྷ་སྐད་ཅིག་དྲན་རྫོགས་སུ་གསལ་ཞིང་",
            "བསྒྱུར་བ་ནི་གང་འདུལ་སྤྲུལ་བསྒྱུར་གྱི་",
            "འགྲོ་དོན་བྱེད་པའི་ཕྲིན་ལས་་་་་་་་་སྔོན་བུ་སྟོན་གྱིས་ཉིན་རེའི་",
            "ཚོགས་མཆོད་གནང་བའི་ཞོར་ལ་ཡང་",
            "དཀྱིལ་འཁོར་མི་འདྲ་བ་མང་པོའི་",
            "བསྙེན་སྒྲུབ་མཛད་པའི་ལོ་རྒྱུས་ལྟར་ལགས་སོ།། ",
            "ཡིན་པ་དང་། ",
            "དེ་ལྟ་བུ་ལ་ནི་བསྐྱེད་རིམ་གྱི་ལས་ཆོག་ཐམས་ཅད་ཚང་བར་",
            "སྒྲིགས་ཆགས་སུ་དགོས་པ་མ་ལགས་སོ།། ",
            "༈ ཐུགས་སྲོག་ས་བོན་བསྒོམ་པའི་ཡི་གེའི་",
            "གདོང་ངམ་མདུན་གང་ལ་བརྩི་གསུངས་པ་ནི། ",
            "དེ་ནི་དཔེ་ཆའི་ཡིག་མགོ་ལ་བལྟ་བ་དེ་མ་ལགས་།",
            ""
        ],
        [
            "རང་ལ་བལྟ་བ་འདི་ཁོ་ན་ལ་བཞེད་ཅིང་། ",
            "འདི་སྐབས་རྙིང་མའི་བཏགས་གྲོལ་སོགས་",
            "འགའ་རེའི་ཧེ་རུ་ཀ་རིགས་ལྔ་ཡབ་ཡུམ་ཞལ་སྦྱར་",
            "མཚོན་པའི་ཧཱུྃ་གཉིས་སྒྲིག་མ་ལ་",
            "གཅིག་དྲང་པོ་དང་གཅིག་ཁ་ལོག་ཏུ་འབྲི་བ་ཡོད་པ། ",
            "མཚོན་བྱེད་རྟགས་ཀྱི་ཡི་གེ་ཙམ་ཡིན་ནའང་། ",
            "འགའ་ཞིག་གི་ཧཱུྃ་གཉིས་པོ་ཀློག་ལུགས་ཀྱང་",
            "མི་འདྲ་བར་བྱེད་མཁན་སྣང་བ་ནི་",
            "མི་མཁས་པའི་མཁས་འདོད་དུ་ཟད་ལ",
            "ལར་སྔགས་འཕྲེང་བསྐོར་ཚུལ་སོགས་ལའང་",
            "སོ་སོའི་བཞེད་པ་མི་མཐུན་པ་སྣ་ཚོགས་སྣང་མོད་ཀྱི། ",
            "གསར་མའི་ཕག་མོ་ལྷ་ཁྲིད་ཀྱི་སྟེང་སྤྲོ་འོག་སྤྲོ་སོགས་དང་། ",
            "རྙིང་མའི་མགལ་མེ་སྐོར་ཚུལ་སོགས་ཀྱི་དགེར་དོན་དུ་ནི་",
            "སྔགས་འབྲུ་གཅིག་གི་ཞབས་སུ་གཅིག་གི་དབུ་མཐུད་པའི་",
            "ལུ་གུ་རྒྱུད་དུ་བྱེད་དགོས་པ་སོགས་ཐ་དད་ཡོད་ནའང་། ",
            "གཞན་སྤྱི་འགྲོ་ལ་ནི། ",
            "མ་ཎི་རྡོ་འབུམ་ལ་ཡོད་ཚུལ་ལྟར་བྱེད་པ་ཤས་ཆེ་ཞིང་",
            ""
        ],
        [
            "དེ་ཡང་ཨ་འཐས་ཁ་ལྟ་ཕྱོགས་གཅིག་ཁོ་ནར་མི་བཟུང་།",
            "ཏིང་འཛིན་ཡེ་ཤེས་ཀྱི་རྣམ་རོལ་ཡིན་ཚེ་",
            "ཕྱོགས་གང་ནས་བལྟས་ཀྱང་",
            "ཁ་ཕྱོགས་ལོག་པ་སོགས་མ་ཡིན་པར་",
            "མདུན་འབའ་ཞིག་སྣང་བར་བྱེད་པ་ལགས། ",
            "བསྐྱེད་རིམ་གྱི་བརྡ་དོན་རྟགས་གསུམ་གང་ལ་ཟེར་གསུངས་པ། ",
            "འདི་ནི་སྤྱིར་རྙིང་ལུགས་ཀྱི་ཆོས་སྐད་དུ་གདའ་བས་",
            "གསར་མ་ལ་གྲགས་ཆུང་ནའང་། ",
            "རྗེ་དོན་ལྡན་ཞབས་ཀྱི་ཕག་མོའི་གཞུང་དུ། ",
            "བརྡ་དོན་རྟགས་གསུམ་གྱི་ཕག་མོ་དབྱེ་བ་མཛད་པ་དང་",
            "དགོངས་པ་གཅིག་ཉིད་ལགས་།",
            "དེ་ཀ་ལ་མཚོན་།",
            "བརྡའི་ཕག་མོ་ནི་ལྟེ་བའི་ཙཎྜ་ལི། ",
            "དོན་གྱི་ཕག་མོ་ནི་སེམས་ཉིད་ལྷན་སྐྱེས་ཀྱི་ངོ་བོ། ",
            "རྟགས་ཀྱི་ཕག་མོ་ནི་སྐུ་མདོག་ཕྱག་མཚན་སོགས་ཀྱི་",
            "རྣམ་པར་ཇི་ལྟར་བསྒོམ་པའི་བསྐྱེད་རིམ་དངོས་།",
            "དེ་གསུམ་ལ་ངོས་འཛིན་པ་ཡིན་ཚུལ་ནི་",
            "དགོངས་པར་ལོས་མངའ་།",
            ""
        ],
        [
            "རྙིང་ལུགས་ལྟར་ནའང་",
            "སྣོད་བཅུད་ཕུང་ཁམས་སྐྱེད་མཆེད་སོགས་གདོད་ནས་ལྷར་གྲུབ་པ་ནི་བརྡ། ",
            "དེའི་རང་བཞིན་གསལ་སྟོང་གཉིས་སུ་མེད་པ་ནི་དོན། ",
            "དོན་དེ་རྟོགས་ཤིང་མངོན་གྱུར་དུ་བྱ་ཕྱིར་",
            "རྣམ་པ་གསལ་བར་བསྐྱེད་པ་ནི་རྟགས་།",
            "དེ་གསུམ་ག་ཡང་རང་སེམས་ཀྱི་",
            "རྣམ་རོལ་ལས་ནི་མ་འདས་སོ།།",
            "འདི་ལ་རྟགས་དང་བརྡ་གཉིས་སྦྱོར་ས་གོ་བརྗེ་བ་ཡང་ཡོད་པ་དང་། ",
            "བསྡུ་ན་མཚོན་བྱེད་དཔེའི་བསྐྱེད་རིམ་དང་། ",
            "མཚོན་བྱ་དོན་གྱི་བསྐྱེད་རིམ་གཉིས་ལ་ཡང་འདུ་སྟེ",
            "བློས་བསྒོམ་པ་ནི་དཔེ། ",
            "གདོད་ནས་གྲུབ་པའི་དོན་ཡིན་ཕྱིར། ",
            "འདུས་བྱས་དང་འདུས་མ་བྱས་གཉིས་སམ། ",
            "ཀུན་རྫོབ་དོན་དམ་མམ། ",
            "གཟུགས་སྐུ་ཆོས་སྐུ་སོགས་ཀྱི་དོན་ལགས་།",
            "ཨོ་རྒྱན་རིན་པོ་ཆེས། ",
            "རྟགས་ཀྱི་སངས་རྒྱས་ལོངས་སྤྱོད་རྫོགས་སྐུ་དང་། །",
            "དོན་གྱི་སངས་རྒྱས་ཆོས་སྐུ་གང་ཡིན་པ། །",
            "ཆོས་ཉིད་རིག་པ་མངོན་སུམ་ཉིད་ཡིན་པས། །",
            "སངས་རྒྱས་གཞན་ནས་མ་འཚོལ་རྗེ་འབངས་རྣམས། །",
            "ཞེས་གསུངས་པ་ལྟར་ཡིན་ཚེ། ",
            "སེམས་ཉིད་ཀྱི་རང་བཞིན་རིག་ན་",
            ""
        ],
        [
            "བསྐྱེད་རིམ་གྱི་བརྡ་དོན་རྟགས་གསུམ་ངང་གིས་ཚང་བ་ནི། ",
            "ཇི་སྐད་དུ། ",
            "སྤྲོས་པ་མེད་པའི་རང་བཞིན་ལ།།",
            "ལྷ་དང་སྔགས་ནི་ཡང་དག་གནས། །",
            "ཞེས་པ་ལྟར་ལགས། ༈ ",
            "དེ་ལྟར་བསྐྱེད་རྫོགས་རིམ་ཅན་དུ་བསྒོམ་ཚུལ་ནི། ",
            "གང་ཟག་ལས་དང་པོ་པ་རྣམས་",
            "འཁྲིད་ཐབས་དགོངས་ནས་",
            "སོ་སོར་གསུངས་པ་མ་གཏོགས། ",
            "ཡང་དག་པའི་དོན་ལ་ནི་ནམ་ཡང་ཟུང་འཇུག་",
            "ཁོ་ན་ལས་མ་གཡོས་པ་།",
            "ཀུན་རྫོབ་ལྟར་སྣོད་ཀྱི་འཇིག་རྟེན་དང་བཅུད་ཀྱི་",
            "སེམས་ཅན་ཐམས་ཅད་ཀྱང་མེད་",
            "བཞིན་སྣང་བའི་ཆོ་འཕྲུལ་རྨི་ལམ་གྱི་ཡུལ་སྣང་ལྟ་བུ་།",
            "གཤིས་སྟོང་པ་ཉིད་དང་། ",
            "གདངས་འགག་པ་མེད་པ། ",
            "དེ་གཉིས་ཀྱང་ཚིག་ལ་ཐ་དད་དུ་བརྗོད་ཀྱང་དོན་ལ་",
            "གཉིས་སུ་མ་གྲུབ་པའི་ཟུང་འཇུག་འབའ་ཞིག་ཡིན་པ་དང་། ",
            "ལམ་པའི་རྣལ་འབྱོར་པ་ལ་ཡང་",
            "བསྐྱེད་རིམ་ལྷའི་འཁོར་ལོ། ",
            "རྫོགས་རིམ་སྟོང་ཉིད་ཡེ་ཤེས་ལ་སོགས་",
            "རྣམ་གྲངས་ཇི་སྙེད་བརྗོད་ཀྱང་། ",
            "གཞི་ལམ་འབྲས་གསུམ་ནམ་གྱི་དུས་ནའང་། ",
            "གཤིས་མ་གྲུབ་པ་སྟོང་པར་ཕྱམ་མེ། ",
            "གདངས་མ་འགག་པ་གསལ་བར་ལམ་མེ། ",
            "ངོ་བོ་གཉིས་མེད་ཟུང་འཇུག་ཏུ་",
            "ཧྲིག་གེ་བ་ལས་ནམ་ཡང་མ་གཡོས་ལ",
            "སྣང་བའི་ཆ་ཐམས་ཅད་ཡི་དམ་ཡབ་ཀྱི་རང་བཞིན། ",
            "སྟོང་པའི་ཆ་ཐམས་ཅད་ཡུམ་གྱི་རང་བཞིན། ",
            "སྣང་སྟོང་ཐ་མི་དད་པ་ནི་ཡབ་ཡུམ་ཟུང་འཇུག །",
            "དེ་ནི་རྣལ་འབྱོར་པའི་སེམས་དང་དབྱེར་མེད་པ་ཉིད་དོ།།",
            ""
        ],
        [
            "དེ་ལྟར་རྟོགས་ཚེ་སེམས་ཉིད་འགག་མེད་ཀྱི་",
            "འཆར་སྒོ་ཐམས་ཅད་ཐབས་བསྐྱེད་རིམ་གྱི་རང་བཞིན། ",
            "ངོ་བོ་སྟོང་ཉིད་ཀྱི་གནས་ཚུལ་ཐམས་ཅད་ཤེས་རབ་རྫོགས་རིམ་གྱི་རང་བཞིན། ",
            "དེ་གཉིས་ནི་གསེར་དང་སེར་པོའམ། ",
            "ཙནྡན་དང་དྲི། ",
            "མེ་དང་དྲོད། ",
            "ཆུ་དང་རླན་ལྟ་བུ་ཡེ་ནས་ཟུང་འཇུག་ཁོ་ན་མ་གཏོགས། ",
            "ཆུ་དང་ཕྱེ་བསྲེས་ནས་ཟན་གྱི་ངོ་བོར་",
            "བཟོས་པ་ལྟ་བུ་གློ་བུར་དུ་བྱས་ཤིང་བཅོས་པ་ནི་མ་ཡིན་ནོ།།",
            "འོ་ན་རྒྱུད་དང་མན་ངག་རྣམས་སུ་",
            "བསྐྱེད་རྫོགས་སོ་སོར་བསྟན་པ་གང་ཡིན་ཞེ་།",
            "རྒྱལ་བ་ཐབས་ལ་མཁས་པས་",
            "གདུལ་བྱ་བློ་དམན་རྣམས་ལ་ཐུགས་རྗེས་དགོངས་ཏེ་",
            "དང་པོར་སོ་སོ་ལ་བསླབས་པས་",
            "མཐར་ཟུང་འཇུག་ཏུ་རྟོགས་པར་བྱ་བའི་ཕྱིར། ",
            "ཀུན་རྫོབ་ལམ་དུ་བྱས་ནས་",
            "དོན་དམ་མངོན་དུ་བྱེད་པ་བསྐྱེད་རིམ་དང་། ",
            "དོན་དམ་ལམ་དུ་བྱས་ནས་",
            "ཀུན་རྫོབ་མངོན་དུ་བྱེད་པ་",
            "རྫོགས་རིམ་ཞེས་སོགས་བསྟན་ན",
            ""
        ],
        [
            "འང་། ",
            "མཐར་ཐུག་གི་དོན་ལ་ནི། ",
            "གཞི་བདེན་གཉིས་ཟུང་འཇུག །",
            "འབྲས་བུ་སྐུ་གཉིས་ཟུང་འཇུག་ཉིད་ལ་",
            "རྒྱལ་བས་གསུངས་པའི་ཆོས་ཐམས་ཅད་འདུ་མོད་ཀྱི། ",
            "དེ་ལྟ་བུར་མ་རྟོགས་་་་་་་་་འཇིག་རྟེན་པ། ",
            "ལོག་རྟོགས་་་་་་་་་མུ་སྟེགས་པ། ",
            "ཕྱོགས་རྟོགས་་་་་་་་་ཉན་རང་རྣམས། ",
            "ཀྱི་དབང་དུ་གྱུར་པ་དག་ནི་གང་ཟག་གི་རང་སྐྱོན་དུ་ཟད་།",
            "དོན་ཇི་བཞིན་རྟོགས་པ་རྣམས་ལ་",
            "བསྐྱེད་རྫོགས་གཉིས་པོ་ཟུང་འཇུག་ཏུ་ལྷུན་གྱིས་གྲུབ་པར་མཆིས་སོ།།",
            "༈ ཡང་། ",
            "བསྐྱེད་རྫོགས་གཉིས་ཀ་སྟན་ཐོག་གཅིག་ཏུ་",
            "མ་ཚང་ན་ཉེས་པ་ཅི་ལྟ་བུ་ཡོད་གསུངས་པ་ནི། ",
            "དེ་ཡང་རྫོགས་རིམ་གྱིས་མ་ཟིན་པའི་",
            "བསྐྱེད་རིམ་ནི་བློས་བྱས་ཀུན་བཏགས་ཡིན་པས། ",
            "དེས་ནི་གནས་སྐབས་ཀྱི་འབྲས་བུ་ཐུན་མོང་གི་",
            "དངོས་གྲུབ་ཙམ་འབྱུང་སྲིད་ནའང་། ",
            "མཐར་ཐུག་རྫོགས་བྱང་གི་འབྲས་བུ་ལ་མི་ཉེ་སྟེ",
            "ཇི་སྐད་དུ། ",
            "རྒྱན་དང་ཆ་ལུགས་གསལ་གྱུར་ཀྱང་། །",
            " ལྷ་ནི་རང་རྒྱུད་པར་བསྒོམ་ན།།",
            ""
        ],
        [
            "གཟུང་འཛིན་འཁྲུལ་པའི་བློ་ཡིན་པས། །",
            " མཁའ་ལ་རྒྱུ་བའི་རིགས་ཅན་གྱི། །",
            " ལྷའམ་འབྱུང་པོའི་རིགས་སུ་གོལ། །",
            " ཞེས་དང་། ",
            "ཡང་། ",
            "སྣང་ཆའམ་གསལ་ཆ་ཡེ་མི་འདོད་པར་",
            "མི་རྟོག་སྟོང་རྐྱང་ཁོ་ན་བསྒོམ་པ་ནི་",
            "འགོག་པའི་སྙོམས་འཇུག་ཏུ་གོལ་ཞིང་།",
            "ཐབས་ཀྱིས་མ་ཟིན་པས་སངས་རྒྱས་ལམ་དུ་མི་འགྱུར་བའི་ཚུལ་ནི། ",
            "ལྷ་ཉིད་གསལ་བར་མི་བསྒོམ་ཞིང་།།",
            "བསོད་ནམས་ཚོགས་ནི་མ་རྫོགས་ན།།",
            "ཡེ་ཤེས་ཚོགས་ཆེན་མི་རྫོགས་ཏེ།།",
            "གཟུགས་མེད་ཁམས་ཀྱི་ལྷ་རུ་སྐྱེ། །",
            "དེ་བས་སྣང་སྟོང་གཉིས་མེད་ཀྱི། །",
            "གནས་ལུགས་ཡེ་ཤེས་ཆོས་ཀྱི་སྐུ། །",
            "གསལ་དག་བདེ་བ་ཆེན་པོའི་སྐུར། །",
            "ཟུང་འཇུག་ཡོན་ཏན་དྲན་པས་བསྒོམ།།",
            "མི་དམིགས་ལས་བྱུང་བསྐྱེད་རིམ་དང་། །",
            "བསྐྱེད་པ་དམིགས་མེད་རྫོགས་རིམ་སྟེ།།",
            ""
        ],
        [
            "གཉིས་མེད་རྣམ་པར་གནས་པ་ནི། །",
            "རྡོ་རྗེ་འཆང་གི་ཆོས་ཉིད་དོ།།",
            "ཞེས་གསུངས་པས། ",
            "ཐབས་ཤེས་རིམ་གཉིས་ཚང་བར་ཉམས་སུ་",
            "མ་བླངས་ན་སངས་རྒྱས་མི་འགྲུབ་།",
            "བྱ་ནམ་མཁར་འཕུར་བ་ཡང་",
            "འདབ་གཤོག་ཚང་དགོས་པ་ལྟར་ལགས་མོད་ཀྱི། ",
            "ཚུལ་འདི་ལ་ལུང་མང་ཡང་",
            "ཡིག་ཚོགས་ལ་འཛེམས་ཏེ་མ་བྲིས་སོ།།༈ ",
            "དེ་ནས་ཡང་རྫོགས་རིམ་གཙོ་བོར་གྱུར་པའི་",
            "འཕྲོས་དོན་ལས་ནང་དོན་གྱི་ལུང་འདྲེན་གནང་།",
            "སྐབས་དོན་སྙིང་པོར། ",
            "རྩ་ཨ་ཝ་དྷཱུཏི་ལུས་ཅན་ཀུན་གྱི་སྲོག་རྩར་གསུངས་།",
            "འགྲོ་བ་དྲུག་ཀ་ལ་ཡོད་མེད་དང་། ",
            "བར་དོའི་སེམས་ཅན་འགྲོ་བ་དྲུག་ལ་",
            "གཏོགས་མ་གཏོགས་སོགས་ཀྱི་དྲི་བ་གནང་བ་ནི། ",
            "སྤྱིར་ལུས་ཅན་ཐམས་ཅད་སྲོག་གིས་བསྡུས་པ་ཡིན་ཕྱིར་",
            "སྲོག་གི་རླུང་ཙམ་ནི་ཡོད་པར་འདོད་དགོས་ན",
            ""
        ],
        [
            "འང་། གཟུགས་མེད་ཀྱི་ལྷ་སོགས་ལ་་་་་་་་་",
            "ཡིད་ལུས་རྣམས། ",
            "ཁྱབ་པའི་ངེས་པ་བསྒྲུབ་དཀའ་ཞིང་།",
            "ལར་ཡང་། ",
            "ཁམས་དྲུག་་་་་་་་་ས་ཆུ་མེ་རླུང་། ནམ་མཁའ། རྣམ་པར་ཤེས་པའི་ཁམས། ",
            "ལྡན་པ་མིའི་ལུས་ཁོ་ན་དང་དེ་ལས་ཀྱང་",
            "འཛམ་གླིང་མ་གཏོགས་གཞན་ལ་",
            "རྡོ་རྗེ་ཐེག་པའི་ལམ་གྱི་རྟེན་དུ་མི་རུང་བར་གསུངས་པས་།",
            "རྩ་ཐིག་རླུང་གསུམ་ཚང་བ་ནི་མི་ཁོ་ན་ལགས་ཤིང་། ",
            "འགྲོ་བ་གཞན་རྣམས་དབྱིབས་དང་",
            "ཁ་དོག་ཐ་དད་པའི་དབང་གི་རྩ་གསུམ་འཁོར་ལོ་དྲུག་སོགས་བཤད་པའི་",
            "དོན་ཡང་མ་མཆིས་པ་།",
            "དཔེར་ན་ཆུ་ལ་གནས་པའི་ཉའི་",
            "རིགས་རྣམས་ཀྱི་སྙིང་ནི་མགོའི་ནང་ཡོད་པ་རྒྱུད་སྡེ་ནས་གསུངས་ཕྱིར། ",
            "དེ་ལྟར་ན་འཁོར་ལོ་ལྔ་རིམ་པ་དག་ཀྱང་",
            "བཞད་གད་ཀྱི་གནས་སུ་འགྱུར་མོད་ཀྱི། ",
            "དེས་ན་སྲོག་རྩ་སོགས་ཀྱང་འགྲོ་བ་མིའི་ལུས་ཅན་ཁོ་ན་ལ་",
            "འཆད་པ་ཉིད་འཐད་པར་སེམས་སོ།།",
            "༈ བར་སྲིད་པའི་འགྲོ་བ་རྣམས་ཀྱང་འགྲོ་དྲུག་ལ་འདུ་བར་བཞེད་།",
            ""
        ],
        [
            "སྐྱེ་བ་ཕྱི་མའི་མངལ་དུ་མ་ཚུད་ཀྱི་བར་ལ་སྐྱེ་བ་སྔ་མ་",
            "དེ་ཉིད་ཀྱི་ཆ་ཤས་ཡིན་པའི་ཕྱིར་དང་། ",
            "འོན་ཀྱང་འཇིག་རྟེན་བདུན་པོ་ཞབས་ཀྱི་མནན་ཏེ།།",
            "ཞེས་སོགས་ཀྱི་སྐབས་སུ་ནི། ",
            "འགྲོ་བ་དྲུག་གི་སྟེང་དུ་གཤིན་རྗེའི་",
            "འཇིག་རྟེན་དང་བདུན་དུ་འདྲེན་པ་།",
            "གཤིན་རྗེའི་འཇིག་རྟེན་ནི་",
            "བར་སྲིད་ལ་འཇུག་པར་བཞེད་དོ།།",
            "༈ ཡང་། ",
            "ནང་དོན་ནས་གསུངས་པའི་མངལ་གྱི་གནས་སྐབས། ",
            "མཁྲང་གྱུར་ཞག་ནི་དང་པོ་ནས།།",
            "རང་སོར་ཕྱེད་དང་བཅུ་གསུམ་གྱི། །",
            "ཚད་ལྡན་དབུ་མ་སྲོག་རླུང་བཅས།།",
            "ཞེས་ཆགས་ཚུལ་གྱི་སྐབས་དེར་ཉིད་ཀྱི། ",
            "དེ་དུས་ཡན་ལག་གི་རྣམ་པ་ཙམ་ཡང་མ་འགྲུབ་པ་ལ༑",
            ""
        ],
        [
            "སོ་སོར་བགྲང་བའི་ཐབས་མ་མཆིས་གསུངས་པ་།",
            "འདིའི་དགོངས་པ་ནི། ",
            "སྤྱིར་གླིང་བཞིའི་མི་སོ་སོའི་ལུས་ཚད་ཐ་དད་པ་",
            "མངོན་པ་སོགས་ནས་གསུངས་པ་ལས། ",
            "འཛམ་བུ་གླིང་པ་རྣམས་ཚེ་ལོ་དང་བསོད་ནམས་དང་",
            "ལུས་ཚད་རྣམས་རིམ་གྱིས་བྲི་བ་ལས། ",
            "ད་ལྟར་སྤྱིར་རང་ཁྲུ་བཞི་དང་། ",
            "གཟུགས་ངན་རྣམས་ལས་རང་ཁྲུ་ཕྱེད་དང་བཞི། ",
            "ཞེས་བཤད་རྒྱུད་ནས་གསུངས་པ་བཞིན་ཡིན་པ་དང་། ",
            "སོར་མོ་བཅུ་གཉིས་སམ་ཕྱེད་དང་བཅུ་གསུམ་ལ་རང་མཐོ་གང་དང་། ",
            "མཐོ་དོ་ལ་ཁྲུ་གང་དུ་བཤད་ཅིང་། ",
            "དེ་བཞིན་གཤེགས་པའི་སྐུ་ཚད་ལ་སོར་བརྒྱ་ཉེར་ལྔ། ",
            "ས་གནས་ཀྱི་བྱང་སེམས་རྣམས་ལ་བརྒྱ་ཉི་ཤུ། ",
            "ཉན་རང་སོགས་ལ་བརྒྱ་དང་དགུ། ",
            "སོ་སྐྱེས་ཕལ་པ་འདོམ་གང་གྲུ་བཞི་མཉམ་པའི་",
            "ལུས་ཆུ་ཞེང་གབ་པ་ལ་སོར་དགུ་བཅུ་གོ་དྲུག་དང་། ",
            "གཞན་ཆུ་ཞེང་མཉམ་པ་དཀོན་ཕྱིར། ",
            "ཡས་མན་ལ་བརྒྱད་ཅུ་གྱ་བཞི་དང་། ",
            "ཕན་ཚུན་གྱི་འདོམ་ལ་དགུ་བཅུ་རྩ་དྲུག་ཡིན་པར་གསུངས་པས་།",
            "དེའི་ཕྱིར་མཁྲང་གྱུར་གྱིས་སྐབས་",
            "ཁྱབ་འཇུག་ཉའི་རྣམ་པའི་ལུས་ཚད་གང་ཡོད་པ་",
            "དེ་ཀའི་བརྒྱད་ཆ་གཅིག་ལ་ཁོ་རང་གི་རང་སོར་བཅུ་གཉིས་སམ་",
            "ཕྱེད་དང་བཅུ་གསུམ་དུ་རྩི་དགོས་པ་དང་། ",
            "ལར་འདི་སྐབས་སུ། ",
            "ནང་དོན་ལས་ནི་དུས་འཁོར་དང་མཐུན་པར་",
            "འཁོར་ལོ་ལྔའི་བར་ཐག་ཏུ་སོར་མོ་ཕྱེད་དང་བཅུ་གསུམ་དུ་གསུངས་ལ",
            "རྒྱུད་སྡེ་ལ་ལ་ནས་ནི། ",
            "སྐྱེས་བུ་ལུས་ཚད་རྫོགས་པ་ལ་དེ་ལྟར་ཡིན་ཀྱང་། ",
            "དེ་སྐབས་ལུས་ཆགས་ཚད་མ་རྫོགས་པའི་དབང་གིས། ",
            "འཁོར་ལོ་རྣམས་ཀྱི་བར་ཐུག་ལ་",
            "རང་སོར་བརྒྱད་བརྒྱད་དུ་བཤད་པ་ཡང་གདའ་ལགས། ",
            "ཡང་། ",
            "སྲོག་རྩ་དང་དབུ་མ་གཅིག་མི་གཅིག་དྲི་བ་གནང་བའི་སྐབས། ",
            "རྒྱལ་བ་ཡང་དགོན་པའི་རྡོ་རྗེ་ལུས་ཀྱི་སྦས་བཤད་དུ། ",
            "རྣལ་འབྱོར་ཆེན་པོའི་རྒྱུད་ལས། ",
            "སྲོག་གི་དབྱུག་པའི་ནང་གནས་པ༑ །",
            "ཞེས་སོགས་ཀྱི་ལུང་ཁུངས་དེ་རྣལ་འབྱོར་རྒྱུད་ལ་",
            "བླ་མེད་ཀྱི་ཚིག་འདི་འོང་མི་ཐང་གསུངས་པ་།",
            "ཚིག་འདིའི་ལུང་ཁུངས་རྣལ་འབྱོར་ཡོ་གའི་རྒྱུད་མ་ལགས་།",
            ""
        ],
        [
            "རྣལ་འབྱོར་ཆེན་པོ་ཞེས་པ་གསང་སྔགས་",
            "ནང་པ་བླ་མེད་ཀྱི་སྐབས་ཁོ་ནར་འཇུག་ཕྱིར། ",
            "རྙིང་མའི་ལུགས་ལ་ཐེག་པ་རིམ་དགུར་བགྲངས་པའི་ཚེ་ཡང་། ",
            "ཉན་རང་བྱང་སེམས་གསུམ་ཐེག་དམན་དང་",
            "ཐེག་ཆེན་ཏེ་མཚན་ཉིད་ཐེག་པ། ",
            "བྱ་སྤྱོད་རྣལ་འབྱོར་གསང་སྔགས་ཕྱི་པ། ",
            "མ་ཧཱ་ཡོ་ག །",
            "ཨ་ནུ་ཡོ་ག །",
            "ཨ་ཏི་ཡོ་ག་གསུམ་གསང་སྔགས་ནང་པ་བླ་མེད་ཡིན་ཕྱིར། ",
            "མ་ཧཱ་ཡོ་ག་བོད་སྐད་དུ་བསྒྱུར་ན་",
            "རྣལ་འབྱོར་ཆེན་པོ་ཟེར་བ་ལགས་ཚེ། ",
            "དེ་ལ་རྒྱུད་ཀྱི་རྩ་བ་ཏནྟྲ་སྡེ་བཅོ་བརྒྱད། ",
            "དེ་དག་གི་ཡན་ལག་རྒྱུད་སྡེ་མཐའ་ཡས་པ་དང་། ",
            "གསར་མའི་བདེ་དགྱེས་གསང་འཇིགས་དུས་འཁོར་སོགས་",
            "ཐམས་ཅད་རྒྱུད་སྡེ་འདི་དག་གི་ནང་མཚན་ལགས་མོད་ཀྱི། ",
            "དེས་ན་གོང་འོག་གི་ལུང་འདྲེན་དེ་ནི་",
            "ཕྱག་ཆེན་ཐིག་ལེ་ཁ་སྦྱོར་གྱི་རྒྱུད་ཚིག་ཏུ་གདའ་ལགས། ",
            "༈ སྲོག་རྩ་དང་དབུ་མ་གཅིག་གམ་ཐ་དད་པ་ནི། ",
            "སྤྱིར་བཞེད་པ་མི་གཅིག་པ་དུ་མར་འབྱུང་བ་ནི། ",
            "རྒྱལ་བས་འཇིག་རྟེན་མཁྱེན་པས་གཟིགས་པ་ཡིན་ཚེ་",
            "གདུལ་བྱའི་ཁམས་དབང་ཐ་དད་སྣ་ཚོགས་པའི་ངོར་",
            "རྒྱུད་སྡེ་ཡང་ཐ་དད་པ་དུ་མའི་",
            "འཆད་ཚུལ་མི་འདྲ་བ་བསམ་གྱིས་མི་ཁྱབ་པ། ",
            "ཇི་ལྟར་སྣོད་ཀྱི་བཟོ་དབྱིབས་ཐ་དད་པའི་",
            "ནང་གི་ནམ་མཁའི་དབྱིབས་ཀྱང་ཐ་དད་།",
            "སྣོད་ཆག་པའི་ཤུལ་ན་ནི་ནམ་མཁའི་དབྱིབས་",
            "ཐ་དད་མི་འབྱུང་བ་ལྟ་བུའི་དཔེ་ལྟར། ",
            "འཁོར་འདས་ཀྱི་ཆོས་རྣམས་རང་གི་",
            "ངོ་བོ་ངོས་བཟུང་དང་བྲལ་ཡང་། ",
            "ཀུན་རྫོབ་ཀྱི་སྣང་ཚུལ་ཙམ་དུ་གང་ཡང་འཆར་ཞིང་།",
            "ཤར་བ་ཉིད་བདེན་གྲུབ་ཏུ་མ་ཡིན་པའི་ཚུལ་རྣམས་མ་གོ་།",
            "གཞུང་ཐ་དད་པའི་འགལ་འདུ་ལ་ཨ་འཐས་སུ་བཟུང་ན་",
            "བྱིས་པ་ནམ་མཁའི་མཐའ་རྒྱ་ལ་རྩོད་པ་ལྟར་འགྱུར་བ་།",
            "དེས་ན་རང་ཉིད་གང་ལ་ཉམས་སུ་ལེན་པ་",
            "དེའི་ལུགས་ཉིད་དབང་བཙན་པར་བྱ་ཞིང་།",
            ""
        ],
        [
            "གཞན་ལུགས་རྣམས་ཀྱང་བློའི་ར་བར་ཤོང་བར་བྱེད་པ་འདི་ནི་",
            "ཆོས་ཐམས་ཅད་ཀྱི་སྒོ་འབྱེད་པའི་ལྡེ་མིག་",
            "དམ་པ་ལགས་པར་དགོངས་འཚལ་ཞེས་སྔོན་དུ་གསོལ་།",
            "བྱེ་བྲག་གི་སྐབས་དོན་།",
            "༈ སྲོག་པ་རྩ་དང་དབུ་མ་གཉིས་རགས་པའི་དབང་དུ་ནི་",
            "གཅིག་པར་གསུངས་ཕྱིར་ཟབ་མོ་ནང་དོན་ལས་ཀྱང་",
            "གཅིག་ཏུ་གསུངས་པ་ཉིད་ལགས་པ་དང་། ",
            "དགེར་དོན་ཕྲ་ཞིབ་ཀྱི་དབང་ལྟར་།",
            "མཆོག་གི་དབུ་མ་དང་། ",
            "མཆོག་མ་ཡིན་པའི་དབུ་མ་དང་། ",
            "སྲོག་རྩ་ཉིད་དང་། ",
            "རོ་རྐྱང་གཉིས་དང་ལྔ་པོ་ལ་ཡེ་ཤེས་ཀྱི་",
            "རྩ་རྡོ་རྗེ་རྩེ་ལྔ་པའི་དབྱིབས་ཡིན་པར་བཤད་པ་ཡང་ཡོད་ལ",
            "དབུ་མ་གཉིས་པོ་ཐབས་ཀྱི་དབུ་མ་དང་ཤེས་རབ་ཀྱི་དབུ་མའམ། ",
            "ཡབ་དང་ཡུམ་གྱི་དབུ་མ་ཞེས་སུ་གྲགས་ཤིང་། ",
            "དོན་དུ་སྲོག་རྩ་ལས་གྱེས་པའི་བྱེ་བྲག་ཡིན་པར་བཞེད་པ་དང་། ",
            "གནས་ཚུལ་ནི། ",
            "སྲོག་རྩའི་ནང་ལ་ནང་བཅུག་ལྟ་བུར་བཞེད་པའི་ལུགས་གཅིག་དང་། ",
            "སྲོག་རྩའི་མདུན་དུ་ཡོད་པར་བཞེད་པའི་ལུགས་གཅིག་ཀྱང་ཡོད་པ་།",
            "དེ་གཉིས་གང་ལྟར་ཡང་དབུ་མ་མཆོག་དེ་ནི་སྣང་ལ་",
            ""
        ],
        [
            "རང་བཞིན་མ་གྲུབ་པའི་ཚུལ་གྱི་ཕྱི་གསལ་ནང་གསལ་",
            "འོད་ཀྱི་རྣམ་པ་ལྟ་བུ་སྲོག་རྩ་དང་སྦུབས་གཅིག་ཏུ་",
            "སྦྲེལ་བར་གསུངས་པ་དང་། ",
            "ཆུ་ཤིང་ལྟར་དྲང་བ་མཚན་ཉིད་བཞི་ལྡན་དང་། ",
            "ཡར་མར་གྱི་རྩ་སྣ་སོགས་ཟུག་ཚུལ་སྦྲེལ་ཚུལ་རྣམས་",
            "ནང་དོན་སོགས་ནས་ཇི་ལྟར་གསུངས་པ་བཞིན་དང་། ",
            "དཀར་དམར་སོགས་གསུམ་གྱི་གནས་ཚུལ་ཡང་དེ་བཞིན་།",
            "འདིའི་མིང་གི་རྣམ་གྲངས་རྣམས་ཀྱི་",
            "ཞིབ་ཆ་དང་བཅས་པ་དག་ནི་ནང་དོན་དང་སྦས་བཤད་ལ",
            "ས་གསུངས་པ་དེ་དག་ལས་ལྷག་པ་འདིར་བརྗོད་མ་དགོས་ལ",
            "སུམ་ཅུ་རྩ་གཉིས་མདུད་དང་ལྡན་པ་ནི་",
            "རོ་རྐྱང་གཉིས་པོ་དབུ་མར་འཁྲིལ་ཚུལ་རེ་ལ་མདུད་པའི་གྲངས་སུ་བརྗོད་ཅིང་། ",
            "མཆོག་མ་ཡིན་པའི་དབུ་མ་ནི་དེའི་ཡན་ལག་ཡིན་ནོ།།",
            "སྲོག་རླུང་ཨ་ཡིག་གི་ཚུལ་དུ་གནས་པ་ཡང་",
            "བོད་ཡིག་གི་ཨ་གསུམ་ཁྱོག་འདི་མ་ཡིན་པར། ",
            "ཨ་ཤད་ཀྱི་རྣམ་པས་རང་གང་དུ་ཡོད་སར་བཞེད་པ་མང་བ་དང་། ",
            "ཁྱད་པར་སྐལ་བཟང་དགའ་བྱེད་དུ་བཤད་པའི་",
            "རྣམ་ཤེས་ཚོགས་བརྒྱད་ཀྱི་རྩ་བའི་འཆད་ཚུལ་དེ་ནི་",
            "རྙིང་མའི་སྒྱུ་འཕྲུལ་ཆེན་པོའི་རྒྱུད་སྡེ་རྣམས་ཀྱི་ལུགས་ལྟར་ཡིན་ཞིང་",
            "གསར་མ་ལྟར་ན་སྦས་བཤད་དུ་ཡོན་ཏན་གྱི་རྩ་ཁྱི་མོ་ཉལ་འདྲ་",
            "ཞེས་པ་དེ་དང་ཡང་འབྲེལ་གཅིག་པར་སེམས་།",
            ""
        ],
        [
            "ངོ་ཁྲོ་འགྲེལ་ཆེན་དུ་ནི་འདི་དང་བྷ་སནྟུ་སོགས་ལ་",
            "དགག་པ་མཛད་འདུག་རུང་། ",
            "རྒྱུད་སྡེ་ཐ་དད་ཀྱི་དགོངས་པ་ཡིན་ཚེ་",
            "དགག་པ་མཛད་པ་པོ་ངལ་བར་ཟད་དོ།།",
            "མདོར་ན་ཚོགས་བརྒྱད་ཀྱི་རྩ་འདི་རྣམས་དང་",
            "ནང་དོན་སོགས་ནས་གསུངས་པའི་རྩ་དབུ་མ་།",
            "་་་་་་་་མཛེས་མ་དང་། ",
            "རོ་བཅུད་མ། ",
            "ཀུན་སྐྱོབ་མ། ",
            "ཡན་ལག་་་་་་་་་གསུམ་སྐོར་པ། ",
            "འདོད་མ། ",
            "འཁྱིལ་མ། ",
            "གཏུམ་མོ། ",
            "བདུད་འདུལ་མ། ",
            "ལྔ་སྟེ་བརྒྱད་པོ་རྣམས་དང་ངོ་བོ་གཅིག་།",
            "ལྔ་སྟེ་བརྒྱད་པོ་རྣམས་དང་ངོ་བོ་གཅིག་།",
            "འདི་རྣམས་དབུ་མའི་རྩ་འདབས་སུ་ཡོད་ཅིང་། ",
            "རིན་ཆེན་ཅོད་པན་དང་མགོན་པོ་ཆེན་པོ་སོགས་",
            "སུམ་ཅུ་རྩ་གཉིས་པོ་ཕྱི་འདབ་ཡིན་པར་བཤད་དོ།།",
            "སྦས་པའི་རྩ་ལྔ་སོགས་ཀྱི་རྩ་ཡིག་རྣམས་ཀྱང་",
            "རྒྱུད་སྡེ་ཐ་དད་པར་མི་མཐུན་ཚུལ་",
            "སྦས་བཤད་དུ་ཞིབ་པར་མཆིས་ཤིང་། ",
            "ཡང་། ",
            "བྷ་སནྟུ་དང་རི་བོང་མིག་ཅེས་པ་གཅིག་།",
            "ཀ་ཏི་ཤེལ་སྦུག་དང་འདི་གཉིས་པོ་རྩ་བ་གཅིག་ལ་",
            "རྩེ་མོ་ཐ་དད་གྱེས་ཏེ་མིག་གཉིས་ལ་ཟུག་པ་དང་།",
            "་་་་་་་་འདི་ལ་ཡང་ནང་ཚན་དུ་མངོན་གྱུར་གྱི་སྒོ་མིག་ཁ་གཉིས་དང་། ",
            "ལྐོག་གྱུར་གྱི་རྣ་བ་གཉིས་ལ་ཟུག་པར་གསུངས་སོ།།",
            ""
        ],
        [
            "དེའི་ཡན་ལག་གི་ཆ་ཤས་གཅིག་",
            "ལྕེའུ་ཆུང་ཟུག་པའི་མདུད་བྲལ་མ་དེ་ཡིན་པར་།",
            "ལྕེའུ་ཆུང་ནི་ཕལ་སྐད་དུ་",
            "ལྕེ་རྐྱལ་ཟེར་བའི་འོག་གི་རྩ་བ་འདི་ལ་འདོད་དོ།།",
            "ཉིད་ཀྱིས་སྒོ་ལྔའི་རྣམ་ཤེས་ཀྱི་ཕྱི་མ་དེ་མ་གོ་གསུངས་པ་ནི། ",
            "ལུས་ཀྱི་རྣམ་ཤེས་ཞེས་བྱ་བ་རེག་བྱའི་",
            "ཡུལ་འཛིན་མཁན་གྱི་ཤེས་པ་དེ་ཡིན་མོད་ཀྱི། ",
            "དེའི་རྩ་གཅིག་མདུད་བྲལ་མ་འདི་ཡིན་པར་གསུངས་ལ",
            "རེག་བྱའི་རྩ་བྲན་གཞན་ནི་",
            "བ་སྤུའི་གྲངས་མཉམ་ཡིན་པས་བསམ་གྱིས་མི་ཁྱབ་བོ། །",
            "ཀ་ཏི་ཤེལ་སྦུག་གི་བྱེ་བྲག་གཞན་ཡང་། ",
            "རྫོགས་ཆེན་གྱི་སྣང་མིན་གཉིས་ཀྱི་ཉམས་ལེན་སྐབས་ཚོར་ནི་",
            "རྩའི་བྱེ་བྲག་གཞན་ཐམས་ཅད་བཏང་སྙོམས་སུ་བཞག་ནས",
            "དབུ་མའི་ཡལ་འདབ་ཀྱི་རྩ་ཕྲ་ལ་འཁྲིལ་དར་དཀར་རྣལ་མ། ",
            "གསེར་གྱི་རྩ་ཆེན་སྟོང་པ་རང་གྲོལ། ",
            "ཀ་ཏི་ཤེལ་སྦུག་།",
            "ཡེ་ཤེས་ལྔའི་རྩ་འདབ་རྣམས་ཀྱི་རྒྱས་བཤད་ཡོད་རུང་",
            "སྐབས་འདིར་བརྗོད་དོན་ཆུང་མོད་ཀྱི། ",
            "མདོར་ན་གོང་དུ་སྨོས་པ་བཞིན་གདམས་པ་གང་",
            "ཉམས་སུ་ལེན་པ་དེའི་གཞུང་དོན་དང་སྦྱར་བ་མ་གཏོགས་",
            "མཐའ་དག་གིས་གནས་ཚུལ་ནི་བསམ་པར་མི་ནུས་སོ།།",
            ""
        ],
        [
            "ཡང་མི་ཤིགས་པའི་དཔྱིད་་་་་་་་་",
            "དཔྱིད་ཀྱི་ཐིག་ལེ་ཞེས་པ་འདི་ལ་ཡང་བཤད་ཚུལ་ལ་ལར། ",
            "དཔྱིད་ནི་ཨ་ཤད་ཀྱི་མེ་དང་། ",
            "ཐིག་ལེ་ནི་སྤྱི་བོའི་ཧྂ་ལ་ངོས་འཛིན་པ་ཡང་།",
            "ཀྱི་ཐིག་ལེའི་དྭངས་མ་ལྔ་འདུས་ཀྱི་སྐབས་",
            "འདི་ལ་རྒྱུད་སྡེ་སྤྱི་མཐུན་དུ་ནི། ",
            "ཤ་ཡི་དྭངས་མ་དབུ་མའི་རྩ། །",
            "ཁྲག་གི་དྭངས་མ་ཨ་ཐུང་མེ། །",
            "རུས་པའི་དྭངས་མ་ཐིག་ལེ་ཧ། །",
            "དབུགས་ཀྱི་དྭངས་མ་སྲོག་གི་རླུང་། །",
            "ཡིད་ཀྱི་དྭངས་མ་ཀུན་གཞི་སེམས། །",
            "ཞེས་པ་འདི་ནང་དོན་གཞུང་འགྲེལ་སོགས་",
            "ཕལ་ཆེར་དགོངས་པ་མཐུན་ལ",
            "ལྔ་འདུས་ཀྱི་ཐིག་ལེ་དངོས་བསྟན་སྙིང་གར་ཡོད་ཚུལ་བཤད་པ་",
            "འདི་ལ་མུ་སྟེགས་པའི་ལུགས་དང་འདྲེས་དོགས་སྣང་ཡང་། ",
            "རྙིང་ལུགས་འོད་གསལ་ཐོད་རྒལ་གྱིས་གཞུང་མཐའ་དག་ཏུ་ནི་",
            "གོང་དུ་སྨོས་པའི་དྭངས་མ་ལྔ་པོ་འདི་དག་གི་དྭངས་མའི་དྭངས་མ་",
            "འོད་ཀྱི་ཐིག་ལེའི་རྣམ་པར་ཡོད་ཚུལ་ནན་གྱིས་གསུངས་ཤིང་། ",
            "ཀུན་ཏུ་ཁ་སྦྱོར་གྱི་རྒྱུད་ཚིག །",
            "སྙིང་གའི་དབུས་གྱུར་པདྨོ་ནི། །",
            "ཞེས་སོགས་ཀྱི་ལུང་དེ་དང་སྦྱར་ནས",
            "རྩ་མཆོག་དེ་ཉིད་ཁ་གྱེན་ལ་བསྒྱུར་བས་དྭངས་མ་ལྔ་འདུས་ཀྱི་",
            "ཡོན་ཏན་སྤེལ་ཐབས་རྒྱ་ཆེར་གསུངས་པ་ཡོད་ཅིང་། ",
            "དེ་དང་མཐུན་པ་སྦས་བཤད་དུ་ཡང་སྣང་།",
            "ལར་རྒྱལ་བ་ཡང་དགོན་པ་དེ་ཉིད་རྗེ་རང་བྱུང་གི་ལྟར། ",
            "ནང་རྡོ་རྗེ་ལུས་ཀྱི་སྣང་ཚུལ་ཇི་ལྟ་བར་གཟིགས་ཤིང་། ",
            "གཞན་ཡང་རིན་ཆེན་རྣམ་བཞི་་་་་་་་་རྒོད་ཚང་པ། ",
            "འབྲི་གུང་པ། ",
            "ས་སྐྱ་པ། ",
            "ཀོ་བྲག་པ་དང་བཞི་ཡིན་ནོ།།",
            ""
        ],
        [
            "ལ་བརྟེན་ནས་",
            "གསར་མའི་གདམས་ངག་ཟབ་དགུ་དང་། ",
            "མི་བསྐྱོད་པ་དང་ཕུལ་མར་བ་སོགས་ལས་",
            "རྙིང་མའི་གདམས་པ་རྣམས་ཀྱི་སྒྲོ་འདོགས་བཅད་པའི་",
            "མཐུས་གསུང་འབུམ་སྤྱི་དང་ཁྱད་པར་སྦས་བཤད་སྐོར་རྣམས་",
            "ཤིན་ཏུ་མཐའ་རྒྱ་ཆོད་པ་སྣང་བར་སེམས་ལགས་ཤིང་། ",
            "དེས་ན་གོང་དུ་སྨོས་པ་ལྟར། ",
            "ཆོས་རང་རང་གི་སྐབས་དོན་གྱི་དབང་གིས་",
            "ཐམས་ཅད་གཅིག་ཏུ་མཐུན་པ་ཞིག་ནི་",
            "གདམས་ངག་གང་ལ་ཡང་མི་འབྱུང་ངོ་།།",
            "ཡང་། ",
            "གོང་གི་ཚོགས་བརྒྱད་ཀྱི་རྩའི་ནང་ཚན་ཡེ་ཤེས་ཀྱི་རྩ་དེ་ལ་",
            "ཉོན་མོངས་པའི་དྲི་མ་ཡོད་དམ་མེད་གསུངས་པ་དེ་ནི། ",
            "སྤྱིར་ཉོན་མོངས་དང་ཡེ་ཤེས་ནི་གསང་སྔགས་སུ་",
            "ལམ་དུ་ལྷོངས་མ་ལྷོངས་ཀྱི་སྐྱོན་ཡོན་ཙམ་ལས་",
            "ངོ་བོ་ཐ་དད་དུ་མི་འདོད་པ་དང་། ",
            "ཁྱད་པར་ཐ་མལ་པའམ་ལམ་པའི་རྣལ་འབྱོར་གྱི་སྐབས་ལ་",
            "ཉོན་མོངས་ཀྱི་དྲི་མ་ཡོད་པར་གོར་མ་ཆག་།",
            "ནམ་ཞིག་ཉམས་ལེན་གྱི་འབྲས་བུ་མངོན་དུ་གྱུར་ཚེ་ནི། ",
            "རྩ་ཐིག་རླུང་སེམས་མཐའ་དག་ཡེ་ཤེས་ཀྱི་རང་བཞིན་དུ་དག་ཚེ་",
            "ཉོན་མོངས་ཀྱི་དྲི་མ་ཤུལ་དུ་ལུས་རྒྱུ་ནི་",
            "ག་ལ་མཆིས་ལགས་ཤིང་། ",
            "ད་ལྟ་ཡེ་ཤེས་ཀྱི་རྩ་མིང་དུ་བརྗོད་པ་ནི་",
            "ཡེ་ཤེས་འཆར་བའི་རྟེན་གནས་ཡིན་པ་ལ་དགོངས་པའོ།།",
            "ལར་ཡང་གསར་མའི་བདེ་དགྱེས་གསང་གསུམ་དང་",
            "དུས་འཁོར་རྣམས་སུ་འདི་དག་གི་མིང་དང་གནས་ཚུལ་",
            "ཅུང་ཞིག་མི་འདྲ་བ་འབྱུང་བ་ལྟར། ",
            "རྙིང་མའི་མ་ཧཱ་ཨ་ནུ་ཨ་ཏིའི་རྒྱུད་སྡེ་",
            "སོ་སོར་འཆད་ལུགས་མི་གཅིག་པས་།",
            "ཕྱི་ནང་གཞན་གསུམ་གྱི་ཚུལ་",
            "མཐའ་དག་ཡེ་ཤེས་ཀྱི་གཟིགས་པས་",
            "མངོན་སུམ་པར་གྱུར་པའི་སྐྱེས་ཆེན་རྣམས་མ་གཏོགས་",
            "རང་ཅག་གི་སྤྱོད་ཡུལ་མ་ཡིན་མོད་ཅིང་། ",
            "རྒྱུད་འགྲེལ་མང་པོའི་རབ་འབྱམས་སྨྲ་བར་",
            "ཞལ་གྱིས་བཞེས་པ་དག་ཀྱང་། ",
            "གྱི་ལིང་ཞར་བའི་འགྲོས་ལྟར་",
            "ཕྱོགས་རེར་ཅུང་ཟད་འཁྱོག་པ་མང་བར་གདའ་བས་།",
            ""
        ],
        [
            "རྨོངས་རྒན་བདག་འདྲ་བས་ཡིག་ཆ་རེ་རེ་གཉིས་གཉིས་ལ་བལྟས་པས་",
            "བླུན་ཚོད་འདིར་བྲིས་པའི་དགོས་པ་གང་ཡང་མ་མཆིས་ཤིང་། ",
            "སྐལ་བཟང་དགའ་བྱེད་དུ་ཚོགས་བརྒྱད་ཀྱི་རྩའི་དབུས་མ་གསུམ་",
            "ཆོས་ཉིད་ཀྱི་རྩ་ཞེས་པ་དེ་ཡང་",
            "རྩ་གཙོ་བོ་གསུམ་ལས་གཞན་ནི་མ་ལགས་ཀྱང་། ",
            "བརྗོད་བྱ་གམ་མ་གཙང་བས་ཉིད་ཀྱི་དགོངས་པར་",
            "འབྱོར་དཀའ་བ་ཤིན་ཏུ་ནས་ཐུགས་བདེན་།",
            "དེ་དག་གི་སྐབས་ཀྱི་འགྲོ་བ་དྲུག་གི་གནས་སྦྱོང་གི་ཡི་གེ་དང་",
            "སྐུ་གསུམ་གྱི་སྙིང་པོ་སོགས་ཀྱི་འཆད་ཚུལ་དེ་ཡང་ལུགས་གཅིག་",
            "ཁོ་ནའི་འཆད་ལུགས་ཡིན་པ་མ་གཏོགས། ",
            "གཞན་ལ་དེ་དང་མི་མཐུན་པའི་འཆད་ཚུལ་མཐའ་ཡས་པ་",
            "གཞུང་སོ་སོར་ཡོད་ཕྱིར་མཐའ་གཅིག་ཏུ་འཛིན་རྒྱུ་ནི་མ་ལགས་སོ། །",
            "ནཱ་ཌི་དབུ་མར་རེངས་པ་ཞེས་གསུངས་པའི་",
            "ནཱ་ཌི་དེ་སྲོག་གི་རླུང་ཡིན་ཤས་ཆེ་ཡང་། ",
            "སྐད་དོད་ཀྱི་ཡིག་ཆ་བྱེ་བྲག་རྟོགས་བྱེད་སོགས་སུ་ནི་མ་མཐོང་ལ",
            "ཁྲིམས་ཁང་ལོ་ཆེན་སོགས་ཀྱི་གསུང་སྒྲོས་སུ་",
            "ནཱ་ཌི་སྲོག་གི་རླུང་ལ་ངོས་འཛིན་པར་།",
            "ལར་ཡང་། ",
            "གསང་སྔགས་ཀྱི་མཐའ་དྲུག་ཚུལ་བཞིས་བཅིངས་པའི་",
            "མིང་འདི་འདྲའི་མཐའ་ཆོད་པར་དཀའ་བ་དང་། ",
            "ལོག་པ་དང་རེངས་པ་གཉིས་གཅིག་གམ་ཐ་དད་གསུངས་པ། ",
            "སྤྱིར་ནི་རླུང་གི་གནད་མ་འཆུན་པའི་གེགས་སྐྱོན་",
            "ཀུན་ལ་རླུང་ལོག་ཅེས་པར་གྲགས་མོད་ཀྱང་། ",
            "བྱེ་བྲག་ཏུ་ནི་མི་གཅིག་པར་གསུངས་ཏེ",
            "རླུང་ལོག་པ་ནི་རྒྱུ་བའི་ལམ་དེ་ལས་གོ་ཟློག་པའམ། ",
            "གནས་མིན་གྱི་ལམ་དུ་ཤོར་བ་ཡིན་།",
            "རེངས་པ་ནི། ",
            "དཔེར་ན་དགུན་གྱི་ཚེ་བུམ་པ་ལ་སོགས་པའི་",
            "སྣོད་ཀྱི་ཆུ་མཁྲེགས་ལས་སུ་མི་རུང་ཞིང་",
            "སྣོད་ཀྱང་ཆུད་ཟོས་སུ་འགྱུར་བ་ལྟ་བུ་ལ་འཇུག་པ་།",
            ""
        ],
        [
            "ལོག་རེངས་གཉིས་ཀྱི་གེགས་སེལ་ཡང་ཐ་དད་དུ་གདའ་ལགས་།",
            "རྩ་བཅུ་པོའི་མིང་དང་ངོས་འཛིན་སོགས་",
            "རྒྱུད་གཞན་ནས་གསུངས་པ་དང་། ",
            "དུས་འཁོར་ནས་སེར་སྐྱ་ཕྲ་མོ་ལུས་སྲོག་གི་",
            "མིང་དོན་ཕན་ཚུན་སྦྱོར་དཀའ་བར་སྣང་གསུངས་པ་དེ་ནི། ",
            "རང་འགྲེལ་ཉིད་ལས་ཅུང་ཟད་ཞིབ་པ་ཙམ་ངོ་",
            "ཁྲོའི་འགྲེལ་པར་དྲི་མེད་འོད་ཀྱི་ལུང་དང་བཅས་ཏེ་",
            "སྣང་བས་དེར་གཟིགས་པར་ཞུ་ཞིང་",
            "གཞན་ཡང་། ",
            "ལས་དང་ཡེ་ཤེས་ཀྱི་རླུང་་་་་་་་་",
            "ཨོ་རྒྱན་རིན་པོ་ཆེའི་གསུང་ལས་ནི། ",
            "རྒྱུད་སྡེ་སྤྱི་ཁྱབ་ནས་ལས་དང་ཡེ་ཤེས་ཀྱི་",
            "རླུང་གིས་འགྱུ་གྲངས་དང་འཕོ་སོགས་",
            "ངེས་ངེས་པོར་བཤད་པའི་རིགས་རྣམས་གང་ཟག་གི་",
            "ཁྱད་ཀྱི་ངེས་རྟགས་མི་འབྱུང་བར་གསུངས་སོ།།",
            "གི་འགྲོ་ལྡོག་དང་ལོ་གསུམ་ཕྱོགས་གསུམ་གྱི་རྣམ་།",
            ""
        ],
        [
            "མཉམ་དང་མི་མཉམ་པའི་ཁྱིམ་གྱི་འཕོ་།",
            "ཕྱི་ནང་གཉིས་ཀྱི་ཉི་ཟླར་སྒྲ་གཅན་གྱི་འཇུག་ཚུལ་སོགས་ཀྱི་",
            "རྣམ་དབྱེ་ཞིབ་པ་གཅིག་བགྱིས་ན་",
            "འཕྲལ་ཡུན་གྱི་བློ་གསལ་མང་པོར་ཕན་པར་",
            "འགྱུར་ཚུལ་གྱིས་བཀའ་ཕེབས་པའི་ཆ་།",
            "སྤྱིར་བདག་ཐོག་མ་ནས་ཤེས་རབ་ཀྱི་སྟོབས་རྩལ་དམན་ཞིང་",
            "ཐོས་བསམ་གྱི་བསགས་པ་དང་མི་།",
            "སྒོས་སུ་གསང་སྔགས་གསར་མའི་གཞུང་ལུགས་དང་",
            "དུས་འཁོར་རྒྱུད་འགྲེལ་སོགས་ལ་འདྲིས་གོམས་ཆུང་བ་དང་། ",
            "ནང་དོན་ཡང་བཀླག་ལུང་ཙམ་ལས་གཞན་པའི་",
            "འགྲེལ་བཤད་ཞིབ་པ་ནི་མ་ཐོབ་པ་དང་། ",
            "ལྷོ་བྲག་སྲས་མཁར་སོགས་སུ་བསྡད་སྐབས་ཀྱང་། ",
            "སྐྱབས་གནས་དེ་ཉིད་བདག་འདྲར་ཐུགས་རྗེས་གཟིགས་ཚུལ་ནི་",
            "གཞན་དང་མི་འདྲ་བ་ཞིག་ཡོད་ཅིང་། ",
            "དེ་སྐབས་ཕྱག་ཕྱིར་ཡང་མདོ་སྔགས་ཀྱི་ཆོས་ལ་",
            "དབང་འབྱོར་བའི་མཁས་གྲུབ་ཚར་དུ་དངར་བ་གདའ་ནའང་། ",
            "རང་ཉིད་བསོད་ནམས་དམན་ཏེ་",
            ""
        ],
        [
            "དགོན་ཆུང་རྣམས་ཀྱི་གཉེར་ཁུང་རང་ཐོག་ཏུ་བབས་པའི་རྐྱེན་གྱིས། ",
            "ཞབས་ཕྱིར་ཡུན་དུ་སྡོད་དབང་མ་བྱུང་བས་ཐོས་",
            "བསམ་གྱི་ཡལ་འདབ་མ་རྒྱས་པའི་ངང་ནས་",
            "ལང་ཚོའི་མེ་ཏོག་ཡོལ་བ་ཞིག་བྱུང་བའི་རྒྱུ་ལས། ",
            "བཀའ་ཕེབས་པའི་གནད་དོན་འདི་དག་",
            "སྨྲ་བའི་ནུས་པས་དབེན་ཕྱིར། ",
            "དེས་ན་སྐུ་ཉིད་ནང་དོན་གྱི་བདག་པོར་སྣང་བས་",
            "མི་མཁྱེན་མི་གཟིགས་པའི་ཆ་ཙམ་མི་འབྱུང་མོད་ལ",
            "སྤྱིར་ཡང་། ",
            "གཙུག་ལག་འཕྲེང་བའི་གསུང་ལས་ནི། ",
            "ནང་དོན་གྱི་འགྲེལ་པ་ཕྱིས་བྱུང་བ་ལ་ནི་",
            "མཁས་གྲུབ་དྭགས་རམ་པ་ཆོས་རྒྱལ་བསྟན་པས་མཛད་པ་དེ་ལས་",
            "ལེགས་པ་མི་འདུག་ཅེས་གསུངས་པ་སྣང་ཡང་",
            "བདག་གིས་ནི་ཕྱིས་རྟིང་ལས་མ་མཇལ། ",
            "ངོ་ཁྲོ་འགྲེལ་ཆེན་ནི་རྒྱུའི་ཐེག་པའི་",
            "བཤད་པ་རྒྱ་ཆེར་གནང་བ་ཙམ་ལས། ",
            "གཞུང་དོན་ཉིད་ནི་རང་འགྲེལ་ལས་ཞིབ་པ་ཞིག་",
            "གནང་ཡོད་མདོག་མི་ཁ་བར་སེམས་ལགས་པ་དང་། ",
            "རྙིང་མའི་ལུགས་ལ་ནི། ",
            "སློབ་དཔོན་རིན་པོ་ཆེས་གསུངས་པའི་གཏེར་ཆོས་ཕལ་ཆེར་དུ་",
            "རྩ་ཐིག་རླུང་གསུམ་གྱི་གདམས་པ་",
            "རྒྱས་བསྡུས་བསམ་མི་ཁྱབ་པ་མཆིས་པའི་ནང་།",
            "རང་ཉིད་ཀྱིས་མཐོང་བ་ལ་ནི་བླ་མ་དགོངས་པ་འདུས་པའི་",
            "ནང་གི་ལམ་འབྲས་ཆེན་མོ་རྩ་རླུང་རྡོ་རྗེ་དྲྭ་མིག་གི་",
            "ཆོས་སྐོར་ཉིད་ཁོ་ན་ལེགས་པར་གོ་ཞིང་།",
            "དེའི་དངོས་པོའི་གནས་ལུགས་འཆད་པའི་སྐབས་རྣམས་ནི་",
            "ཡང་དགོན་པའི་སྦས་བཤད་དང་ཤིན་ཏུ་མཐུན་པར་ཡོད་པ་དང་། ",
            "གཞན་ཡང་། ",
            "ཡང་དགོན་པའི་རི་ཆོས་ཞེས་དིང་སང་",
            "འབྲུག་ལུགས་སོགས་ལ་རླུང་ལྟར་གྲགས་པ་དེ་ཡང་། ",
            "མངའ་བདག་མྱང་གི་གཏེར་ཆོས་ཀྱི་ཁྲོད་ན་པདྨ་ལམ་རིམ་",
            "ཞེས་པ་དེ་དང་ཞུས་དག་ཕེར་ལ་ཁད་དུ་ཡོད་ཚེ། ",
            "དེས།",
            "ཨོ་རྒྱན་སྤྲུལ་པ་ཡང་དགོན་རྒྱལ་བ་འབྱུང་།།",
            ""
        ],
        [
            "ཞེས་ལུང་བསྟན་འགའ་ལ་འདུག་པ་དེ་ཡང་ཤིན་ཏུ་",
            "བདེན་ནམ་ཞེས་རང་ཉིད་ཁོ་ན་སེམས་ལགས། ",
            "ཞེས་འཕྲོས་དོན་དུ་གསོལ་བ་དང་། ༈ ",
            "སྙིང་པོའི་གསོལ་འབྲས། ",
            "བདག་ཚོ་ནི་གསར་རྙིང་གི་ཁྲིད་སྐོར་གང་ཞུས་རྣམས་ཀྱི་",
            "ཞར་ལས་འོངས་པའི་ཐབས་ལམ་གྱི་རིགས་མང་ཞིག་",
            "ཐོབ་ཐོབ་ཏུ་བགྲང་བ་ཙམ་ལས། ",
            "བློའི་གཏོད་ཡུལ་ནི་རྫོགས་ཆེན་སྐོར་གྱི་མན་ངག་རྣམས་ལས་འབྱུང་བ་ལྟར། ",
            "རྩ་ཐམས་ཅད་ཀྱི་ཡེ་ཤེས་ཀྱི་རྩ་ཆོས་དབྱིངས་སྤྲོས་བྲལ། ",
            "རླུང་ཐམས་ཅད་ཡེ་ཤེས་ཀྱི་རླུང་རིག་པ་རང་།",
            "ཐིག་ལེ་ཐམས་ཅད་བདེ་ཆེན་ཡེ་ཤེས་ཀྱི་",
            "ཐིག་ལེ་མ་བཅོས་ཁྱབ་གདལ་ཆེན་པོར་འདུས་་་་་་་་་",
            "མར་པ་ནས་བརྒྱུད་པའི་རྫོགས་རིམ་རླུང་སེམས་དབྱེར་མེད་ཀྱི་རྩ་བའི་ཟབ་གནད། ",
            "སྐྱེ་མེད་རླུང་སེམས་དབྱེར་མེད་དུ་གྲགས་པའི་",
            "དགོངས་པ་ཡང་འདི་ཀ་ལགས་།",
            "པའི་ཉམས་ལེན་གཅིག་པུར་དྲིལ་ཁུལ་ཙམ་ལས་གཞན་པའི་",
            "ཉམས་མྱོང་གི་དབེན་ཕྱིར་ནང་དོན་སོགས་ཀྱིས་",
            "དགོངས་འགྲེལ་རྒྱས་པར་འབུལ་བའི་ནུས་པ་མ་མཆིས་ལགས། ༈ ",
            "ཡང་འཕོ་བའི་སྐབས་དོན་གྱི་དྲི་བ་གནང་བའི་ཆར། ",
            "ཕ་རོལ་པོའི་ལུས་དང་རང་ལུས་གཉིས་ཀ་ལྷར་གསལ་དགོས་སམ་མི་དགོས་གསུངས་པ་ནི། ",
            "སྤྱིར་འཕོ་བའི་གདམས་པ་ཡང་ལུགས་མི་འདྲ་བ་ཤིན་ཏུ་མང་ཕྱིར། ",
            "རང་ཉིད་གང་གི་ལུགས་ལ་གོམས་པ་དེ་ཀ་དང་",
            "མཐུན་པར་བྱེད་དགོས་པར་གཞིར་བཅས་།",
            "རང་ལུས་ལྷར་བསྒོམ་ན་བྱིན་རླབས་ཆེ་བར་ཡོད་ཤས་ཆེ་ཡང་། ",
            "འདི་སྐབས་ངེས་པར་བསྒོམ་དགོས་པ་རུ་ནི་མ་།",
            "ཕ་རོལ་པོ་ཡང་བསྐྱེད་རིམ་སོགས་གོ་རྟོགས་འཕྲོད་པ་ཞིག་ཡིན་པའམ། ",
            "ཁྱད་པར་སྔར་ནས་བསྐྱེད་རིམ་གྱི་འཕོ་བ་བྱང་བ་ཞིག་ཡིན་ན་མ་།",
            ""
        ],
        [
            "གཞན་དེ་སྐབས་ལྷར་གསལ་བ་སོགས་ཀྱི་དམིགས་པ་མང་ན་",
            "མི་ཟིན་པས་དོན་མི་འགྲུབ་ཚེ། ",
            "ལུས་སྟོང་རའི་ནང་དུ་དབུ་མ་ཡང་འདི་སྐབས་",
            "རག་དུང་གྱེན་ལ་བསྟན་པ་ལྟ་བུ་ཙམ་ལ་བསྡུ་བ་མ་གཏོགས་",
            "རླུང་སོགས་བསྒོམ་དུས་ཀྱི་དམིགས་པ་ལྟར་",
            "དབུ་མ་མཚན་ཉིད་བཞི་ལྡན་སོགས་ཀྱི་",
            "ཞིབ་ཆ་མང་པོ་ནི་དེ་དུས་རང་དབང་མི་འདུ་བས། ",
            "དམིགས་པ་མདོར་བསྡུ་བ་ཞིག་ཁོ་ན་གལ་ཆེ་བ། ",
            "ཁོའི་རྣམ་ཤེས་ཀྱི་ངོ་བོ་ཡང་གཞུང་སོ་སོའི་ཁྱད་ཀྱིས་ལྷ་སྐུ། ",
            "ཡིག་འབྲུ། ",
            "ཕྱག་མཚན། ",
            "འོད་ཀྱི་ཐིག་ལེ་སོགས་བསྒོམ་ཚུལ་སྣ་ཚོགས་འབྱུང་མོད་ཀྱི། ",
            "ཕ་རོལ་པོ་ཡི་གེ་མི་ཤེས་མཁན་ཡིན་ན་ནི་",
            "ཧཱུྃ་སོགས་ཡིག་འབྲུའི་དམིགས་པ་ནི་སྤྲོད་ཐབས་ཀྱང་",
            "མི་འབྱུང་བས་གཞན་གང་འཐད་ཙམ་དང་། ",
            "གཙོ་བོར་འདི་ནི་རྣམ་ཤེས་འཐོན་པའི་སྒོ་ཁ་ནས་",
            "ཁྱད་པར་དུ་བྱེད་པ་ཡིན་ཕྱིར། ",
            "ཁྱེད་རང་གི་རིག་པ་སྤྱི་གཙུག་ཁོ་ནར་གཏོད་ཟེར་བ་ཙམ་གྱིས་ནི་",
            "ཁྱད་པར་ཆེ་བར་ཡོད་པར་གསུངས་ཤིང་། ",
            "ཁོ་རང་གང་ལ་མོས་པའི་",
            "བླ་མ་དེ་ཉིད་སྤྱི་བོར་བསྒོམ་དུ་བཅུག་ནས་",
            "མོས་གུས་གདུང་ཤུགས་ཀྱིས་དེའི་ཐུགས་ཀར་",
            "སེམས་རྩེ་གཅིག་ཏུ་གཏད་དུ་བཅུག་ལ",
            "རང་གིས་ཀྱང་གསོལ་འདེབས་དང་",
            "སྨོན་ལམ་གཟུངས་སྔགས་བྱིན་རླབས་ཅན་དང་",
            "སངས་རྒྱས་ཀྱི་མཚན་བསྒྲགས་པ་སོགས་",
            "ཁོའི་མགོ་ཕྱོགས་ནས་གསལ་དག་སྙན་པས་བྱ་ཞིང་།",
            "སྤྱི་གཙུག་ལས་གཞན་པའི་ཁྱད་པར་སྨད་ཕྱོགས་ལ་",
            "མི་རེག་པར་བྱ་བ་ནི་ཐམས་ཅད་ལ་གལ་ཆེ་བར་གསུངས་པས། ",
            "དུད་འགྲོ་ཡན་ཆོད་ལ་ཡང་དེ་ཙམ་གྱིས་ཀྱང་ཕན་པར་བཤད་།",
            ""
        ],
        [
            "རྣམ་ཤེས་སྤར་རྗེས་བསྐྱེད་རིམ་བསྡུ་བ་སོགས་ནི་",
            "དགོས་པའི་གནས་མེད་དོ།།",
            "རང་ཉིད་ནི་ཕ་རོལ་པོ་ལ་དམིགས་པ་སྤྲོད་མཁན་དང་",
            "བསྒོམ་མཁན་བྱེད་པ་ལྟ་བུ་ཙམ་མ་གཏོགས་རང་ལུས་ལ་",
            "བསྒོམ་རྒྱུ་མིན་ཚེ་མཉམ་དུ་འཕོ་བའམ་ཚེ་ལ་",
            "གཟན་པ་སོགས་ཀྱི་དོགས་པ་མེད་ལགས་ཤིང་། ",
            "འཕོ་བ་འདེབས་པའི་ཉེ་སྐོར་དུ་གཉེན་འཁོར་སོགས་སུ་",
            "བྱུང་བྱུང་ཚོགས་ན་སྔགས་ཀྱི་གསང་སྒྲོགས་སུ་ཡང་ལོས་འགྱུར་མོད་ལ",
            "གཞན་ཡང་དེར་ཡོད་རྣམས་ཀྱི་མྱ་ངན་དང་",
            "ངུ་འབོད་སོགས་ཀྱིས་ནི་དམིགས་ཡུལ་དེ་ལ་",
            "གནོད་ཚབས་རབ་ཏུ་ཆེ་ཚེ་དེ་འདྲའི་",
            "རིགས་ཉེ་སྐོར་གྱི་ཕྱོགས་ཙམ་དུ་ཡང་",
            "མེད་པར་བྱེད་པ་ནི་གལ་པོ་ཆེར་སྣང་ངོ་། །",
            "ལར་ནས་རྣམ་ཤེས་སྤྱི་བོར་འཐོན་ཐབས་ཙམ་མ་གཏོགས། ",
            "འཕོ་བ་ཚུལ་ལྡན་ཐེབས་པར་བྱེད་པ་ལ་སྔར་ནས་སྦྱངས་སྦྱངས་པ་དང་། ",
            "དམིགས་པ་སོགས་ལ་གོ་རྟོགས་ཡོད་མཁན་དང་དམ་ཚིག་མ་ཉམས་པ་ཞིག་མ་གཏོགས། ",
            "ཐ་མལ་པ་ཀུན་གྱིས་ཡོང་བར་མ་གསུངས་ཀྱང་། ",
            "དིང་སང་གསང་སྔགས་འཆལ་པའི་དབང་གིས་",
            "སྐྱེ་བོ་ཕལ་པ་ཤི་ཚད་ལ་འཕོ་བའི་དམིགས་པ་འདེབས་པ་འདི་བཞིན་དར་སྣང་ཡང་། ",
            "དོན་ཚུལ་བཞིན་འགྲུབ་པ་ནི་མ་ཐོས་ལ",
            "འདེབས་པའི་དུས་མཚམས་ཀྱང་། ",
            "ཕྱི་དབུགས་ཆད་ནས་ནང་དབུགས་མ་ཆད་པའི་",
            "བར་དེར་གདབ་དགོས་པར་གསུངས་།",
            "དིང་སང་ནི་ཕུང་པོ་ལ་བཟོ་བཅོས་ཐུག་རེག་མང་དུ་བྱས་རྗེས་",
            "འཕོ་བ་འདེབས་མོད་ཀྱང་། ",
            "ཕུང་པོ་བསྒུལ་སྐྱོད་བྱས་ན་",
            "རྣམ་ཤེས་འཐོན་འགྲོ་བས། ",
            "སླར་འཕོ་བ་བཏབ་པའི་དོན་མ་མཆིས་ལགས་ཚེ། ",
            "གང་ལྟར་དིང་སང་གི་ཕྱག་ལེན་ཅི་ལ་བལྟས་ཀྱང་",
            "ཆོས་ཀྱི་གཞུང་ནས་གསུངས་པ་དང་",
            "མཐུན་པ་ཞིག་རང་གཞན་སུ་ལའང་དཀོན་པར་ཟད་དོ།།",
            ""
        ],
        [
            "ཡང་འཕོ་བ་སྦྱང་བའི་རིགས་ལ་ནི། ",
            "ལ་ལར་རླུང་བུམ་ཅན་རབ་འབྲིང་ཐ་གསུམ་གང་རུང་མི་ནུས་ན་",
            "མི་སྦྱོང་བར་བཤད་འདུག་ཀྱང་། ",
            "དེའི་ངེས་པ་ནི་མི་སྣང་སྟེ",
            "རྙིང་ལུགས་ཀྱི་འཕོ་བའི་ཁྲིད་རྣམས་སུ་",
            "རླུང་ཅི་ཡང་མེད་པས་ཀྱང་འཕོ་བའི་རྟགས་ཐོན་ཏེ་",
            "ཚངས་སྦུག་ཏུ་འཇག་མ་ཚུགས་པ་ནི་ཞག་གསུམ་བཞི་ལས་",
            "ཕྱིར་མི་འགྱངས་པར་འདུག་ལགས་པ་ནི་མངོན་སུམ་ཚད་གྲུབ་སྟེ",
            "དམིགས་པའི་ཟབ་གནད་ཀྱི་ནུས་པ་ཡིན་པར་།",
            "༈ ཡང་། ",
            "ཐུགས་དམ་རྫོགས་རིམ་གྱི་སྐབས་ཀྱི་འཕྲོས་དོན་དུ། ",
            "མར་པའི་མགུར་ཆེན་གྱི་ནང་གི་རྩ་བ་ཁྱིམ་ན་གནས་པ་",
            "ཞེས་སོགས་ཀྱི་དགོངས་དོན་ནི་ཉིད་རང་གིས་",
            "གང་གསུངས་པ་དེ་ཀར་འདུག་ཅིང་། ",
            "ཀུན་གཞིའི་སྐབས་འདི་།",
            ""
        ],
        [
            "མདོ་ལུགས་དང་བྱམས་ཆོས་སོགས་སུ་",
            "བདེ་གཤེགས་སྙིང་པོའི་རྣམ་བཤད་ཀྱི་སྐབས་སུ། ",
            "ཇི་སྐད་དུ། ",
            "སྙིང་པོ་དེ་ལ་ཀུན་གཞིའི་སྒྲས། །",
            "དེ་བཞིན་གཤེགས་པས་བསྟན་པར་མཛད།།",
            "སྙིང་པོ་ཀུན་གཞིར་བསྒྲགས་པའི་དོན། །",
            "བློ་དམན་རྣམས་ཀྱི་མི་ཤེས་སོ།།",
            "ཞེས་སོགས་དང་། ",
            "རྫོགས་ཆེན་རྣམས་སུ་ནི་ཀུན་གཞི་ལ་ཡང་། ",
            "ཡེ་དོན་གྱི་ཀུན་གཞི། ",
            "སྦྱོར་བ་དོན་གྱི་ཀུན་གཞི། ",
            "བག་ཆགས་སྣ་ཚོགས་ཀྱི་ཀུན་གཞི་སོགས་དབྱེ་མོད་ཀྱང་། ",
            "ཕྱག་ཆེན་གྱི་སྐབས་འདིར་ནི་སྤྲོ་མི་འཚལ་ཞིང་",
            "ཡིད་ཀྱི་རྣམ་ཤེས་བཙོན་དུ་བཟུང་བ་ནི་འཁྲུལ་པ་ཨ་འཐས་སུ་མི་འཆོར་བར་བྱ་བ་།",
            "བཙོན་དུ་བཟུང་རྒྱུ་དང་བཟུང་མཁན་ཐ་དད་གཉིས་སུ་ཡོད་པ་ནི་མ་ལགས་ཚེ། ",
            "རང་ངོ་ཤེས་པར་བྱ་བ་ཉིད་དང་། ",
            "ཚིག་འོག་མ་གཉིས་ཀྱི་དོན་ནི་ཉིད་ཀྱིས་གསུངས་པ་ལྟར། ",
            "རང་ངོ་ཤེས་པ་དེ་ལས་ལྷག་པ་སླར་བཅོས་མའི་",
            "བསྒོམ་རྒྱུ་མེད་པའི་དོན་དུ་སྣང་ལ",
            "སྤྱི་བསྡོམས་ལྟར་།",
            ""
        ],
        [
            "སྟོང་ཉིད་སྙིང་རྗེ་དབྱེར་མེད་པ་སོགས་",
            "ཤོ་ལོ་ཀ་གཅིག་གིས་ལྟ་བའི་དོན་།",
            "རྩ་བ་ཁྱིམ་ན་གནས་པ་སོགས་",
            "ནས་ཚིག་རྐང་བརྒྱད་ཀྱི་སྒོམ་ཚུལ་།",
            "དེ་མཐོང་ནས་ནི་སོགས་ཚིག་དྲུག་གིས་སྤྱོད་པ་།",
            "འཁོར་བ་སྐྱོན་དུ་མི་ལྟ་ཞིང་།།",
            "སོགས་ཀྱི་འབྲས་བུའི་དོན་བཤད་པར་གདའ་ལགས་ཤིང་། ",
            "དེ་ཐམས་ཅད་ཀྱི་རྩ་བའི་གནད་ནི། ",
            "ཐ་མལ་ཤེས་པ་རང་ལུགས་དེ།།",
            "མ་བཅོས་སོ་མ་ཉིད་དུ་།",
            ""
        ],
        [
            "ཅེས་གསུངས་པ་འདི་ལས་ལྷག་པའི་སྒོམ་ནི་ཕྱག་རྫོགས་",
            "ཞི་བྱེད་གཅོད་ཡུལ་སྦྱོར་དྲུག་སོགས་གང་ནས་ཀྱང་མ་གསུངས་སོ།།",
            "ཡང་ལྷག་མཐོང་གི་མིང་འདི་ཅུང་གོ་དཀའ་བ་དང་། ",
            "ཡིད་ལ་མི་བྱེད་པ་འདི་གོ་བདེ་བར་གདའ་གསུངས་པ་ནི། ",
            "ཞི་ལྷག་གི་མིང་འདི་ནི་",
            "སྤྱིར་མདོ་སྔགས་གཉིས་ཀའི་ཆོས་སྐད་ཡིན་པ་དང་། ",
            "ཁྱད་པར་སྔགས་ཀྱི་སྒོམ་ཕྱོགས་མཐའ་དག་ནས་གསུངས་མོད་ལ",
            "བྱེད་ལས་ནི། ",
            "ཞི་གནས་ཀྱིས་ནི་ཉོན་མོངས་མགོ་གནོན་ལ།།",
            "ལྷག་མཐོང་གིས་ནི་ཉོན་མོངས་རྩ་བ་འབྱིན།།",
            "ཅེས་པ་ལྟར་དང་། ",
            "ལྷག་མཐོང་གི་དབྱེ་བ་གསུམ་བཤད་པ་སོགས་",
            "སྒོམ་གྱི་གཞུང་ཐམས་ཅད་ནས་རྒྱས་པར་འབྱུང་མོད་ཀྱི། ",
            "ལྷག་མཐོང་རང་གི་ངོ་བོ་མཛུབ་ཚུགས་སུ་ངོས་འཛིན་།",
            "ད་ལྟའི་ཤེས་པ་རྗེན་པ་འདི་ཀ་ཡིན་ཕྱིར་མཉམ་པར་བཞག་མ་།",
            ""
        ],
        [
            "ཞི་བར་གནས་མི་གནས། ",
            "རྟོག་པར་འགྱུས་མ་འགྱུས་སོགས་ཚོར་མཁན་ནམ་",
            "རིག་མཁན་འདི་ཀ་ལ་ལྷག་མཐོང་ཟེར་བ་ལགས། ༈ ",
            "ཡིད་ལ་མི་བྱེད་པ་ཞེས་པའི་སྐད་དོད་།",
            "ཨ་མ་ན་སི་ཀ་ར་ཞེས་བྱ་བ་།",
            "མཻ་ཏྲི་པ་ནས་རྒྱ་གར་ཕྱག་ན་དང་། ",
            "བལ་པོ་ཨ་སུ་སོགས་ལ་བརྒྱུད་པའི་ཆོས་སྐོར་རྣམས་ཡིན་ཞིང་།",
            "རྫོགས་ཆེན་སེམས་སྡེ་པ་རྣམས་དང་ཕྱོགས་མཚུངས་པར་ཅུང་ཟད་སྟོང་ཆ་ཆེ་བར་བཤད་པ་དང་། ",
            "རྗེ་མི་ལས་རོང་སྟོན་ལྷ་དགའ་ལས་",
            "རྫོགས་ཆེན་གསན་པ་ཡང་སེམས་སྡེའི་རིགས་ཡིན་པས། ",
            "གྲུབ་མཐའ་གཞན་རྣམས་ཀྱིས་ནི་",
            "ཆད་ལྟ་ཡིན་པ་ཙམ་དུ་འཛིན་ཅིང་། ",
            "རྫོགས་ཆེན་གོང་མ་རྣམས་ལས་ཀྱང་",
            "འདི་ཕྱོགས་ལ་སྟོང་ཞེན་གྱི་གོལ་ས་ཅུང་ཟད་བཤད་ཅིང་། ",
            "དེང་སང་ནི་རྫོགས་ཆེན་སེམས་ཕྱོགས་འདི་ནུབ་ནས་མི་སྣང་ལ",
            "གང་ལྟར་ཕྱག་ཆེན་གྱི་ཡིད་ལ་མི་བྱེད་པ་འདི་དང་། ",
            "ཉི་ཚེ་བའི་སྟོང་པ་གཉིས་ནོར་དོགས་འདུག་",
            "གསུངས་པ་ཐུགས་བདེན་།",
            ""
        ],
        [
            "ཅི་ཡང་ཡིད་ལ་མི་བྱེད་དོ་སྙམ་ན་ནི། ",
            "དེ་ཀ་ཡིད་བྱེད་ཆེ་ཤོས་སུ་འགྱུར་།",
            "ཡིད་ལ་བྱེད་མི་བྱེད་གཉིས་ཀ་མ་དྲན་ན་ནི་",
            "ཉི་ཚེ་བའི་སྟོང་པའམ་དྲན་མེད་ཀྱི་གཏི་མུག་ཏུ་འགྱུར་བ་།",
            "དེ་གཉིས་གང་ཡང་ཕྱག་ཆེན་དུ་མི་འགྲོ་བས། ",
            "འོ་ན་གང་ཡིན་།",
            "བློས་བྱས་ཀྱི་ཡིད་བྱེད་རྣམ་རྟོག་རང་ག་མའམ། ",
            "མཚན་བཅས་ཀྱི་དམིགས་པའི་རིགས་སོགས་མདོར་ན་",
            "ཡིད་ཀྱིས་བཅོས་མ་བྱེད་དགོས་པའི་རིགས་ཐམས་ཅད་དོར་།",
            "ཐ་མལ་གྱི་ཤེས་པའི་བབས་གང་ཤར་དེ་",
            "ཀའི་ངང་ལ་འཇོག་པ་ཉིད་ལགས་སོ། །",
            "ཡང་། ",
            "ཧྭ་ཤང་གི་སྒོམ་གཉིད་ཐུག་པོ་ལྟ་བུ་དང་། ",
            "ནང་དོན་སོགས་ཀྱི་གཉིད་སྟུག་ཆོས་སྐུར་གསུངས་པ་",
            "དེ་གཉིས་ཀྱི་ཁྱད་པར་གང་ཡིན་གསུངས་པ་།",
            ""
        ],
        [
            "དེ་ནི་སྔོན་བསྟན་པ་སྔ་དར་གྱི་མཇུག་ཏུ། ",
            "མཁན་སློབ་ཆོས་གསུམ་སོགས་མ་བཞུགས་པའི་སྐབས་དེར། ",
            "ཧྭ་ཤང་མ་ཧཱ་ཡཱ་ནས་སྒོམ་དཀར་པོ་གཅིག་ཐུབ་ཡིན་ཟེར་བའི་",
            "དྲན་མེད་ཉི་ཚེ་བའི་སྟོང་པ་བསྒོམ་ལུགས་བསླབས་།",
            "རྒྱུ་འབྲས་བླང་དོར་བཀག་པས། ",
            "དེའི་རྗེས་འབྲང་མང་པོར་གྱུར་ནས་",
            "བསྟན་པ་དངོས་ལ་གནོད་ཅིང་སྟོན་མིན་",
            "རྩེན་མིན་དུ་གྱེས་ནས་བསྟན་པའི་སེལ་དུ་གྱུར་སྐབས་དེར། ",
            "སློབ་དཔོན་ཀ་མ་ཤཱི་ལ་གདན་དྲངས་ནས་ཧྭ་ཤང་བཏུལ་ཞིང་",
            "སྒོམ་རིམ་རྣམ་གསུམ་གྱིས་བསྟན་བཅོས་མཛད་པ་སོགས་ཀྱི་",
            "ལོ་རྒྱུས་ནས་བྱུང་བ་ལྟར། ",
            "ཧྭ་ཤང་གི་སྒོམ་དེ་",
            "ནི་དྲན་མེད་ཧད་པོ་ལ་སྒོམ་དངོས་གཞིར་འདོད་པ་ནི་",
            "ཕྱག་རྫོགས་ཀྱི་གསལ་རིག་སྟོང་གསུམ་ཟུང་འཇུག་ལམ་དུ་འཁྱེར་བ་འདི་དང་",
            "རྒྱབ་འགལ་དུ་གྱུར་ལགཉིད་ཐུག་ཆོས་སྐུར་བཤད་པའི་",
            "སྐབས་ཀྱི་ཆོས་སྐད་ནི། ",
            "གསང་སྔགས་སུ་གཞི་སེམས་ཅན། ",
            "ལམ་རྣལ་འབྱོར། ",
            "འབྲས་བུ་སངས་རྒྱས་དང་བཅས་པ་ནམ་གྱི་",
            "ཚེ་ཡང་སྐུ་བཞིའི་ངོ་བོ་ལས་མ་འདས་པར་གསུངས་པའི་",
            "ནང་ཚན་གྱི་གཉིད་ཐུག་ཆོས་སྐུ། ",
            "རྨི་ལམ་ལོངས་སྐུ། ",
            "སད་པ་སྤྲུལ་སྐུ། ",
            "སྙོམས་འཇུག་བདེ་བ་ཆེན་པོའི་སྐུ་།",
            "གནས་སྐབས་བཞི་དང་སྐུ་བཞི་སྦྱར་བ་ཡིན་ཚེ། ",
            "རྒྱུའམ་གཞི་ལ་དེ་ལྟར་ཡོད་པ་མངོན་དུ་བྱེད་པ་ལ་",
            "ཉམས་ལེན་གྱི་གནད་རྣམས་དགོས་ཕྱིར། ",
            "གཉིད་ཆོས་སྐུར་བྱེད་ཐབས་འོད་གསལ། ",
            "རྨི་ལམ་ལོངས་སྐུར་བྱེད་པ་སྒྱུ་ལུས། ",
            "སད་པ་སྤྲུལ་སྐུར་བྱེད་པ་བསྐྱེད་རྫོགས། ",
            "སྙོམས་འཇུག་བདེ་ཆེན་དུ་བྱེད་པ་གཏུམ་མོ་རྣམས་གསུངས་པ་ལགས་།",
            ""
        ],
        [
            "ཡང་བྱམས་སྨོན་ནས་གསུངས་པའི་",
            "ཏིང་འཛིན་རྣམ་པ་གསུམ་གྱི་དྲི་བ་གནང་བའི་ཆ་།",
            "སྤྱིར་སངས་རྒྱས་བྱང་སེམས་སོགས་ཏིང་འཛིན་",
            "མངོན་གྱུར་རྣམས་ལ་ནི་ཏིང་འཛིན་གཅིག་གི་ངང་ནས་",
            "ཏིང་འཛིན་བརྒྱ་སྟོང་མང་པོའི་སྒོ་འབྱེད་པའི་ཕྱིར་",
            "རྒྱལ་བའི་ཡུམ་ལས་གསུངས་པ་ལྟར་ཏིང་འཛིན་གྱི་རྣམ་གྲངས་མཐའ་ཡས་མོད་ལ",
            "སྐབས་འདིར་འཕྲོས་དོན་།",
            "ཆོས་རྒྱལ་ཁྲི་སྲོང་གི་དུས་སུ་སློབ་དཔོན་སངས་རྒྱས་གསང་བ་",
            "གངས་ཏི་སེར་བྱོན་ཚེ་བོད་ལ་གདན་འདྲེན་དུ་བཏང་བས། ",
            "ཁོ་བོ་བོད་ལ་ཕན་ཐོགས་མི་ཐོགས་",
            "ཡི་དམ་ལྷ་ལ་འདྲི་དགོས་གསུངས་ནས",
            "མཚོ་མ་ཕམ་ལ་གསང་འདུས་ཀྱི་དཀྱིལ་འཁོར་སྤྲུལ་།",
            "ལྷ་ཐམས་ཅད་ནུབ་ཏུ་ཞལ་གཟིགས་པ་བྱུང་བ་།",
            ""
        ],
        null,
        [
            "༈ དེས་ན་སྐབས་དོན་གྱི་ཏིང་འཛིན་གསུམ་པོ་འདིའི་རྡོ་རྗེ་ལྟ་བུའི་",
            "ཏིང་འཛིན་ནི་མདོ་ལུགས་སུ་ས་བཅུ་རྒྱུན་མཐའི་",
            "ཡེ་ཤེས་དེ་ཡིན་པར་གསུངས་ནའང་། ",
            "ཡེ་ཤེས་དེ་ཉིད་གང་ལ་ཟེར་ན",
            "ཐར་རྒྱན་དུ་རྗེ་མི་ལྷའི་གསུང་ལུང་དུ་དྲངས་།",
            "ཡེ་ཤེས་བྱ་བ་ཡང་ད་ལྟར་གྱི་ཤེས་པ་བཟོ་བཅོས་མ་ཕོག་པ་འདི་།",
            "ཡོད་མེད་རྟག་ཆད་སོགས་ཀྱི་ཚིག་དང་བློ་ལས་འདས་པ་འདི་རང་ཡིན་ནོ།།",
            "ཞེས་གསུངས་པ། ",
            "ཏིང་འཛིན་ཐམས་ཅད་ཀྱི་རྩ་བ་ནི་",
            "འདི་གཅིག་པུར་འདུས་གདའ་བ་དང་། ",
            "སྒྱུ་མ་ལྟ་བུའི་ཏིང་འཛིན་ནི་འཁོར་འདས་ཀྱི་",
            "ཆོས་ཐམས་ཅད་གང་ལྟར་སྣང་ཡང་བདེན་འཛིན་དང་བྲལ་བ་དང་། ",
            "དཔའ་བར་འགྲོ་བ་ནི་དེ་ལྟ་བུའི་ངང་ནས་",
            "སྙིང་རྗེས་སེམས་ཅན་གྱི་དོན་ལ་སྐྱོ་བའམ་",
            "ངལ་དུབ་ཀྱི་དབང་དུ་མི་འགྱུར་བའམ་",
            "གཞན་གྱིས་གནོད་པ་དང་ལོག་སྒྲུབ་སོགས་ཀྱིས་མི་བརྫི་བ་།",
            ""
        ],
        [
            "དེ་ལྟར་འཆད་ཚུལ་འདི་ནི་ཐུན་མོང་བའི་ལུགས་ཡིན་།",
            "ཐུན་མོང་མ་ཡིན་པ་སྔགས་ཀྱི་ལུགས་ལྟར་།",
            "པདྨ་སྙིང་གུར་བརྩེགས་པའི་རྒྱུད་ལས། ",
            "དཔའ་བར་འགྲོ་ལ་སྣོད་བཅུད་ལྷར་བལྟ་ཞིང་།།",
            "སྒྱུ་མ་ལྟ་བུ་སྒྲ་རྣམས་ཆོས་ཀྱི་དབྱངས། །",
            "རྡོ་རྗེ་ལྟ་བུ་རང་རིག་དོན་དམ་ངང་། །",
            "ཏིང་འཛིན་གསུམ་ལས་རྒྱུན་དུ་གཡོ་མི་བྱ།།",
            "ཞེས་ཁྱེར་སོ་གསུམ་ལ་སྦྱོར་བ་དང་། ",
            "ཡང་རྙིང་ལུགས་ཀྱི་ལས་གཞུང་རྣམས་སུ་ནི། ",
            "གསུམ་པོ་འདི་ལ་མིང་གི་རྣམ་གྲངས་སུ། ",
            "དེ་བཞིན་ཉིད་ཀྱི་ཏིང་འཛིན། ",
            "ཀུན་ཏུ་སྣང་བའི་ཏིང་འཛིན། ",
            "རྒྱུའི་ཏིང་འཛིན་དང་གསུམ་དུ་མཛད་དེ",
            "གུ་རུའི་ལས་བྱང་རྣམས་སུ། ",
            "དང་པོར་ཆོས་རྣམས་དམིགས་མེད་ཅིང་། །",
            "སྨྲ་བརྗོད་བྲལ་བའི་རྫོགས་པ་ཆེ།།",
            ""
        ],
        [
            "བློ་འདས་ཆོས་སྐུ་མི་འགྱུར་ན།།",
            "དེ་བཞིན་ཉིད་ཀྱི་ཏིང་འཛིན་བསྒོམ།།",
            "ཞེས་པ་ནི་རྡོ་རྗེ་ལྟ་བུའི་ཏིང་འཛིན་ཡིན་།",
            "བློ་བྲལ་དེ་ཡི་ངང་ལས་ནི། །",
            "སེམས་ཅན་ཀུན་ལ་ཁྱབ་པ་ཡི། །",
            "བརྩེ་བའི་སྙིང་རྗེ་ཆེན་པོ་བསྒོམ།།",
            "ཞེས་ཀུན་སྣང་སྒྱུ་མ་ལྟ་བུ་དང་། །",
            "སྟོང་ཉིད་སྙིང་རྗེའི་ངང་ཅན་གྱི། །",
            "འགྲོ་དོན་དཔག་མེད་བྱེད་པའི་ཕྱིར། །",
            "རང་རིག་ཧྲཱིཿལས་རྡོ་རྗེར་བསྒོམ།།",
            "ཞེས་དཔའ་བར་འགྲོ་བ་རྒྱུའི་ཏིང་འཛིན་གྱི་སྒོ་ནས་",
            "སྣོད་བཅུད་ལྷའི་དཀྱིལ་འཁོར་བསྐྱེད་ཚུལ་རྣམས་འབྱུང་།",
            ""
        ],
        [
            "འདི་ལྟར་རྙིང་མའི་ལས་གཞུང་མཐའ་དག་ཏུ་",
            "ཚིག་དང་ལྷའི་རྣམ་པ་ཐ་དད་ཀྱང་",
            "དོན་གྱི་གསལ་འདེབས་ཏིང་འཛིན་གསུམ་འདི་",
            "ཐམས་ཅད་ལ་གཅིག་པར་ཡོད་དོ།།",
            "ཡང་ཁྱད་པར་ཕྱག་རྒྱ་ཆེན་པོའི་སྐབས་སུ་ནི། ",
            "ཏིང་འཛིན་འདི་རྣམས་སྦྱོར་ལམ་དང་རྣལ་འབྱོར་བཞི་ལ་སྦྱོར་བའི་ཚུལ་ནི། ",
            "གསང་བ་བསམ་གྱིས་མི་ཁྱབ་པའི་རྒྱུད་ལས། ",
            "སེངྒེ་རྣམ་པར་བསྒྱིངས་པའི་ཏིང་འཛིན་གྱིས། །",
            "མི་གཡོ་རྩེ་གཅིག་དྭངས་པའི་ཤེས་པ་གསལ།།",
            "རང་རིག་ཡེ་ཤེས་ཁོང་ནས་སད་པར་བྱེད།།",
            "བཟོད་པ་བརྟན་པོས་ངན་སོང་སྡུག་བསྔལ་སྤོང་།།",
            "གཉིས་པ་སྒྱུ་མ་ལྟ་བུའི་ཏིང་འཛིན་གྱིས། །",
            "སྤྲོས་དང་བྲལ་བའི་མཉམ་བཞག་ཆེན་པོ་ལས། །",
            "བསམ་གྱིས་མི་ཁྱབ་ཏིང་འཛིན་རྩལ་དུ་ཤར།།",
            "དྲོད་ཐོབ་ནས་ནི་སྐྱེ་ལ་དབང་བ་ཡིན།།",
            ""
        ],
        [
            "གསུམ་པ་དཔའ་བར་འགྲོ་བའི་ཏིང་འཛིན་གྱིས། །",
            "དུ་མ་རོ་གཅིག་ས་བཅུའི་རྟོགས་པ་ཤར།།",
            "དུས་གསུམ་རྒྱལ་བའི་སྲས་པོ་གཞན་དོན་མཛད།།",
            "རྩེ་མོ་ཐོབ་ནས་འཕེལ་བ་རྒྱུན་མི་འཆད།།",
            "བཞི་པ་རྡོ་རྗེ་ལྟ་བུའི་ཏིང་འཛིན་གྱིས། །",
            "བསྒོམ་དུ་མེད་པའི་ཉམས་ལེན་བརྩོན་པ་ལས། །",
            "མཁྱེན་པའི་ཡེ་ཤེས་སངས་རྒྱས་ཞིང་ཁམས་མཐོང་།།",
            "མ་བཙལ་ལྷུན་གྲུབ་ཆོས་མཆོག་ཆེན་པོའི་ངང་། །",
            "ཞེས་གསུངས་པ་།",
            "ཏིང་འཛིན་འདི་གསུམ་།",
            ""
        ],
        [
            "ཏིང་འཛིན་གྱི་སྒོ་ཐམས་ཅད་འདུ་ཞིང་།",
            "དེ་གསུམ་ཡང་རྡོ་རྗེ་ལྟ་བུ་ལ་འདུས་པ་དང་། ",
            "དེ་ནི་མངོན་དུ་གྱུར་མ་གྱུར་གྱི་ཁྱད་ཙམ་ལས། ",
            "ས་བཅུའི་རྒྱུན་མཐའི་དེ་དང་། ",
            "སངས་རྒྱས་ཀྱི་མཁྱེན་པ་གཉིས་ལྡན་གྱི་ཡེ་ཤེས་དེ་དང་། ",
            "ད་ལྟའི་ཐ་མལ་ཤེས་པ་བཟོ་མེད་དུ་འཇོག་པ་འདི་དང་",
            "གསུམ་པོ་ངོ་བོ་ཁྱད་མེད་ཚུལ་ནི། ",
            "གོང་དུ་མི་ལའི་གསུང་དེ",
            "ས་གོ་མོད་ལ",
            "ཉིད་ཀྱིས་འདི་ཤེས་རབ་ཀྱི་སྨོན་ལམ་དུ་དགོས་མདོག་ཁ་ཡང་། ",
            "བསམ་གཏན་དུ་བྱུང་གསུངས་པ་ནི། ",
            "ཤེས་རབ་ཀྱི་དོན་དེ་རྟོགས་པའི་ཐབས་ནི་",
            "བསམ་གཏན་ཡིན་པ་ལ་དགོངས་པར་གོའོ།།",
            "ཡང་ཟུང་འཇུག་ཡན་ལག་བདུན་ལྡན་ཞེས་པའི་",
            "འདྲེན་ཚུལ་གང་ཡིན་གསུངས་པ་འདི་ནི་",
            "གསར་མ་རང་ལ་གྲགས་ཆེ་བས་",
            "དགོངས་པར་ལོས་བཞུགས་མོད་ཀྱིས། ",
            "འདི་ལ་འབྲས་བུའི་ཡན་ལག་བདུན་དང་། ",
            "རྒྱུའི་ཡན་ལག་བདུན་ཏེ་གཉིས་ཡོད་པ་ལས། ",
            "འབྲས་བུའི་བདུན་ནི། ",
            "འོག་མིན་གྱི་གནས་སུ་དག་པའི་འཁོར་འབའ་ཞིག་ལ་",
            "ཟབ་གསལ་གྱི་ཆོས་འཁོར་ལ་རྟག་ཏུ་ལོངས་སྤྱོད་པས་།",
            "ལོངས་སྤྱོད་ཀྱི་ཡན་ལག ",
            "༡།མཚན་རྫོགས་ལོངས་སྐུ་རང་འོད་ཀྱི་ཡུམ་དང་འདུ་འབྲལ་མེད་པ། ",
            "ཁ་སྦྱོར་གྱི་ཡན་ལག ",
            "༢།ཟག་མེད་ཡེ་ཤེས་ཀྱི་བདེ་བ་རྒྱུན་ཆད་མེད་པས། ",
            "བདེ་ཆེན་གྱི་ཡན་ལག ",
            "༣།དམིགས་མེད་ཐུགས་རྗེ་མཁའ་ལྟར་ཁྱབ་པས། ",
            "སྙིང་རྗེས་གང་བའི་ཡན་ལག ",
            "༤།ཕྲིན་ལས་འཁོར་བའི་མཐའ་མཉམ་དུ་འབྱུང་བས། ",
            "རྒྱུན་མི་འཆད་པའི་ཡན་ལག ",
            "༥།ཞི་བའི་མཐའ་ལ་མི་གནས་པས། ",
            "འགོག་པ་མེད་པའི་ཡན་ལག ",
            "༦།སྟོང་ཉིད་སྙིང་རྗེ་ཟུང་འཇུག་གི་རང་བཞིན་སྤྲོས་པའི་",
            "མཐའ་ལས་འདས་པ་ནི་རང་བཞིན་མེད་པའི་ཡན་ལག ",
            "༧།དེ་ལྟར་སྐུ་གསུམ་དབྱེར་མེད་ཀྱི་ཆེ་བའི་ཡོན་ཏན་བདུན་དུ་འདྲེན་།",
            ""
        ],
        [
            "༈ གཉིས་པ་འབྲས་བུ་དེ་ལྟ་བུ་",
            "འགྲུབ་བྱེད་རྒྱུའི་ཡན་ལག་བདུན་ནི། ",
            "ཟུང་འཇུག་གི་ལམ་ཉམས་སུ་བླང་བྱའི་",
            "དོན་གྱི་ཡེ་ཤེས་དེ་ཉིད་ལ་",
            "ཡོད་མེད་རྟག་ཆད་གཉིས་འཛིན་གྱི་མཚན་མའི་མཐའ་དང་བྲལ་བས་",
            "རང་བཞིན་མེད་པའི་ཡན་ལག་དང་། ",
            "༡ ཕྱི་ནང་བདག་གཞན་ཐབས་ཤེས་དབྱིངས་དང་ཡེ་ཤེས་སོགས་",
            "གཉིས་ཆོས་ཐམས་ཅད་ཟུང་འཇུག་ཏུ་",
            "གདོད་ནས་ལྷུན་གྱིས་གྲུབ་པར་ཤེས་པ་ནི་ཁ་སྦྱོར་གྱི་ཡན་ལག ",
            "༢།བདེ་སྡུག་ཚ་གྲང་སོགས་སུ་བཏགས་པའི་ཚོར་བ་ཐམས་ཅད་",
            "ལྷན་སྐྱེས་བདེ་ཆེན་གྱི་ངོ་བོར་རྟོགས་པ་ནི་",
            "བདེ་བ་ཆེན་པོའི་ཡན་ལག ",
            "༣།འདོད་ཡོན་ལྔ་སོགས་ཡུལ་དང་དངོས་པོར་སྣང་བ་",
            "བཟང་ངན་ཐམས་ཅད་རོ་མཉམ་བདུད་རྩིའི་ཆེན་པོར་",
            "ལོངས་སྤྱོད་པ་ནི་ལོངས་སྤྱོད་ཀྱི་ཡན་ལག ",
            "༤།དེ་ལྟར་མ་རྟོགས་པའི་འགྲོ་ལ་",
            "རིས་མེད་ཕན་པ་བསྒྲུབ་པར་གོ་ཆ་བགོ་བ་ནི་",
            "སྙིང་རྗེས་གང་བའི་ཡན་ལག ",
            "༥།དེ་ལྟ་བུའི་བརྩོན་པ་རྒྱུན་མི་འཆད་པར་",
            "རིམ་གཉིས་ཀྱི་ཉམས་ལེན་ཟབ་མོ་གཞན་དོན་དུ་འབད་པ་ནི་",
            "རྒྱུན་ཆད་མེད་པའི་ཡན་ལག ",
            "༦།དེ་ལྟ་བུ་ལ་ཁེངས་རློམ་དང་",
            "བདག་ལྟ་སོགས་ཀྱི་དྲི་མས་མ་གོས་པར་",
            "འཁོར་གསུམ་ཡོངས་དག་ཆེན་པོར་སྤྱོད་པ་ནི་",
            "འགོག་པ་མེད་པའི་ཡན་ལག་།",
            "༧།དེ་ལྟར་བདུན་ལྡན་ལ་བརྟེན་པས་",
            "འབྲས་བུའི་ཡན་ལག་བདུན་པོ་གེགས་མེད་དུ་འགྲུབ་པར་གསུངས་སོ།།",
            "དེ་ནས་ཡང་རྡོ་རྗེ་ཐེག་པ་ཉམས་སུ་ལེན་པའི་རྟེན་གཞི་",
            "སོ་སོར་ཐར་པའི་སྡོམ་པ་ངེས་པར་དགོས་མི་དགོས་ཀྱི་དྲི་བ་དང་། ",
            "ཞར་ལ་ཇོ་བོའི་ལམ་སྒྲོན་གྱི་ལུང་། ",
            "སོ་སོ་ཐར་པ་རིས་བདུན་གྱི། །",
            "ཞེས་སོགས་ཀྱི་དགོངས་པ་ལྟར་",
            "བྱང་སྡོམ་གྱི་རྟེན་དུ་",
            "སོ་ཐར་དགོས་མི་དགོས་སོགས་གསུངས་པའི་ཆར། ",
            "༈ སྤྱིར་ནི་རྒྱལ་བའི་བསྟན་པའི་གཞི་མ་འདུལ་བ་ཡིན་པ་དང་། ",
            "དེའི་བསླབ་པ་ཐམས་ཅད་ཀྱི་རྩ་བ་ནི། ",
            "ཉེས་སྤྱོད་སྡོམ་པ། ",
            "དགེ་བ་ཆོས་སྡུད་པ། ",
            "སེམས་ཅན་དོན་བྱེད་དང་གསུམ་དུ་འདུ་ལ",
            "དེ་གསུམ་ནི་བྱང་སྡོམ་དང་སྔགས་སྡོམ་གཉིས་ཀའི་དོན་གྱི་རྩ་བ་ཡིན་ཕྱིར་དང་། ",
            "སོ་ཐར་ནི་གཞན་ལ་གནོད་པ་སྤོང་བ། ",
            "བྱང་སྡོམ་ནི་ཕན་པ་བསྒྲུབ་པ། ",
            "སྔགས་སུ་ནི་དག་སྣང་ལམ་འཁྱེར་ཡིན་ཕྱིར་",
            "གནོད་པ་མ་སྤངས་པར་གཞན་གཉིས་ནམ་ཡང་མི་འགྲུབ་པ་དང་། ",
            "གཞན་ཡང་སྔགས་ལམ་ཉམས་སུ་ལེན་པའི་རྟེན་ནི་རབ་དགེ་སློང་། ",
            "འབྲིང་དགེ་།",
            "ཐ་མ་ཁྱིམ་པ་དགེ་བསྙེན་དུ་གསུངས་པ་དང་། ",
            "ཡང་། ",
            "ས་ཐོབ་མ་གཏོགས་ཁྱིམ་པ་ཡིས། །",
            "བླ་མའི་མིང་དུ་མི་བྱའོ།།",
            ""
        ],
        [
            "ཞེས་པས་ཡེ་ཤེས་ཀྱི་རྒན་པ་ཡིན་ན་མ་གཏོགས་སྔགས་ཀྱི་",
            "སྡོམ་ལྡན་ཁྱིམ་པའི་ཆ་བྱད་ནི་རབ་བྱུང་གི་གྲལ་གོང་དང་",
            "ཕྱག་དང་བསྙེན་བཀུར་སོགས་སྤང་དགོས་ཚུལ་དང་། ",
            "མ་སྤངས་ན་",
            "རྒྱལ་བའི་བསྟན་པ་དང་དཀོན་མཆོག་གསུམ་ལ་",
            "བརྙས་པར་འགྱུར་ཚུལ་སོགས་དུ་མ་འབྱུང་ཕྱིར། ",
            "དེས་ན་སྔགས་ཀྱི་སྡོམ་པའི་རྟེན་དུ་འོག་མ་རྣམས་ཚང་བར་ཡོད་ན་",
            "གསུམ་ལྡན་རྡོ་རྗེ་འཛིན་པ་ཞེས་མཆོག་ཏུ་གྱུར་པར་གསུངས་མོད་ལ",
            "བྱང་སྡོམ་གྱི་རྟེན་དུ་ཡང་སོ་ཐར་ཡོད་ན་",
            "མཆོག་ཏུ་ལེགས་ཤིང་། ",
            "དབུ་སེམས་གཉིས་ཀྱི་བཞེད་པ་དང་མཐུན་པར་འགྱུར་མོད་ཀྱི། ",
            "འོན་ཀྱང་གོང་གི་ལམ་སྒྲོན་གྱི་ལུང་དེ་ནི་",
            "བྱམས་མགོན་ཐོགས་མེད་སྐུ་མཆེད་ལས་བརྒྱུད་པའི་",
            "སེམས་ཙམ་གྱི་བཞེད་པ་ཡིན་ལ",
            "འཇམ་དབྱངས་ཀླུ་སྒྲུབ་ཡབ་སྲས་ནས་བརྒྱུད་པ་དབུ་མའི་ལུགས་ལ་ནི། ",
            "སྐྱབས་སྡོམ་ལ་བརྟེན་པས་ཀྱང་རུང་བ་དང་། ",
            "ལྷ་ལ་སོགས་པ་ཡང་བྱང་སྡོམ་གྱི་གང་ཟག་སྣོད་རུང་དུ་གསུངས་པ་ལྟར་ལགས་།",
            ""
        ],
        [
            "༈ དམིགས་བསལ་གྱི་སྐབས་དོན་།",
            "སྔགས་ཀྱི་རྟེན་དུ་སོ་ཐར་གྱི་རབ་བྱུང་ཁོ་ན་ངེས་པར་དགོས་པ་ནི་མ་ལགས་།",
            "རྒྱ་གར་དུ་ཨིནྡྲ་བོ་དྷི་དང་རྒྱལ་པོ་ཛཿདང་",
            "རབ་གསལ་ཟླ་བ་སོགས་མཐའ་ཡས་པ་དང་། ",
            "དུས་འཁོར་ཆོས་རྒྱལ་རིགས་ལྡན་ཐམས་ཅད་དང་། ",
            "བོད་ཡུལ་དུ་མེས་དབོན་རྣམ་གསུམ་སོགས་དང་། ",
            "གཞན་ཡང་མར་མི་ཡབ་སྲས་རྣམས་དང་། ",
            "ས་སྐྱའི་དཀར་པོ་རྣམ་གསུམ་སོགས་དང་། ",
            "རྙིང་མའི་གྲུབ་ཐོབ་ཕལ་ཆེར་དང་། ",
            "གཡུ་ཐོག་མགོན་པོ་སོགས་མདོར་ན་ཁྱིམ་པའི་ཚུལ་གྱི་",
            "སྔགས་ཀྱི་གྲུབ་ཐོབ་ནི་བསམ་གྱིས་མི་ཁྱབ་པས། ",
            "ཨོ་རྒྱན་གྱི་ལུང་བསྟན་དག་ལས་ཀྱང་། ",
            "གྲངས་ཀྱི་བསྟན་པ་སྡེ་བན་རྒྱས་ན་ཡང་། །",
            "གྲུབ་ཐོབ་རྟོགས་ལྡན་སྔགས་པ་སྒོམ་ཆེན་མང་།།",
            "ཞེས་དང་། ",
            "དགེ་འདུན་གྱི་སྡེ་ཚོགས་གྲངས་མང་པོར་འབྱུང་ཡང་། ",
            "གྲུབ་པ་བརྙེས་པ་ནི་སྔགས་འཆང་དང་",
            "སྒོམ་ཆེན་རྣམས་མང་བར་གསུངས་ཤིང་། ",
            "ཅི་འོ་ན་སོ་ཐར་སྔགས་ཀྱི་གཞི་རྟེན་ཡིན་ན",
            "རབ་བྱུང་མ་ཡིན་པ་དེ་དག་ཅིའི་ཕྱིར་སྔགས་འགྲུབ་ཅེ་།",
            ""
        ],
        [
            "དེ་དག་ལྟར་སྣང་དུ་འདུལ་བ་ཁོ་ནའི་རྟགས་དང་",
            "ཆོ་ག་མ་བླངས་པ་ཙམ་མ་གཏོགས། ",
            "དོན་གྱི་སྡོམ་པ་གསུམ་ལྡན་ཡང་དག་པ་ཡིན་།",
            "དབང་གི་སྐབས་སུ། ",
            "ཚུལ་ཁྲིམས་ཀྱིས་ནི་བསླབ་པ་དང་། །",
            "ཞེས་སོགས་མཐའ་དག་ཐོབ་པའི་ཕྱིར་།",
            "སྒྱུ་འཕྲུལ་དྲྭ་བ་ལས། ",
            "བླ་མེད་མཆོག་གི་སྡོམ་པ་རུ། །",
            "འདུལ་བའི་དབང་གི་སྡོམ་པ་དང་། །",
            "བྱང་ཆུབ་སེམས་དཔའི་བསླབ་པ་སོགས། །",
            "མ་ལུས་ཀུན་འདུས་རྣམ་པར་དག །",
            "ཅེས་གསུངས་པ་ལྟར་ཡིན་ལ",
            "འོ་ན་ཇོ་བོ་རྗེ་དང་། ",
            "འཇིག་རྟེན་གསུམ་མགོན་དང་། ",
            "གཙང་པ་རྒྱ་རས་སོགས་སྐྱེས་ཆེན་མང་པོ་སྔགས་ཀྱི་གྲུབ་པ་བརྙེས་ནས་ཀྱང་",
            "སླར་བསྙེན་པར་རྫོགས་ཚུལ་བསྟན་པ་ཅི་ཡིན་སྙམ་ན",
            "དེ་དག་ནི་རང་དོན་མངོན་དུ་གྱུར་ཀྱང་གདུལ་བྱ་ཐུན་མོང་མང་པོ་ཐེག་པ་",
            "རིམ་འཇུག་གི་ལམ་ལ་ཁྲིད་ནས་",
            "བསྟན་པའི་བྱ་བ་རྒྱ་ཆེར་བསྒྲུབ་པའི་སླད་དུ་",
            "བླ་མ་དང་ལྷ་ཡི་ལུང་བསྟན་པ་ལ་བརྟེན་ནས་",
            ""
        ],
        [
            "དེ་ལྟར་མཛད་པ་ཡིན་གྱིས། ",
            "གསང་སྔགས་ཀྱི་ཆོས་སྒོ་མ་ཆོད་པར་",
            "སོ་ཐར་ལ་འཇུག་པ་ནི་མ་ཡིན་ནོ།།",
            "ཡང་སོ་ཐར་གྱི་སྡོམ་པ་བསྲུང་མ་ནུས་པས་",
            "གསང་སྔགས་པ་ཡིན་པར་རློམ་པའི་རྩིང་སྤྱོད་པ་རྣམས་ནི་",
            "མདོ་སྔགས་གཉིས་ཀར་མི་རུང་།",
            "སྔགས་གསར་མའི་དམ་ཚིག་གི་སྐབས་ཀྱི་",
            "བརྟུལ་ཞུགས་ཉེར་ལྔའི་ཐོག་མ་ནི་རྩ་བཞི་ཆང་དང་ལྔ་ཡིན་ཕྱིར་དང་། ",
            "རྙིང་མའི་སྐུ་གསུང་ཐུགས་ཀྱི་",
            "དམ་ཚིག་ཉེར་བདུན་གྱི་ནང་ཚན་ཡང་དེ་དག་ཡིན་ཕྱིར། ",
            "བྱེ་བྲག་གཞན་རྣམས་ཕར་ཞོག །",
            "རྩ་བ་བཞི་པོ་མ་བསྲུང་བ་དེ་ནི་འདུལ་བ་ཙམ་དུ་མ་ཟད་",
            "སྔགས་ཀྱི་དམ་ཉམས་སུ་འགྱུར་བ་ཉིད་།",
            "འཇམ་དཔལ་རྩ་རྒྱུད་ལས། ",
            "ཚུལ་ཁྲིམས་འཆལ་པས་སྔགས་འགྲུབ་པར། །",
            "རྒྱལ་བ་རྣམས་ཀྱིས་མ་གསུངས་ཏེ།།",
            "མྱ་ངན་འདས་འགྲོར་འགྱུར་བ་ཡི། །",
            "ཡུལ་དང་ཕྱོགས་མཚམས་མ་ཡིན་ནོ།།",
            "ཞེས་གསུངས་ཤིང་། ",
            "ཡང་དེ་ལྟར་དབང་གསུམ་པ་སོགས་སྦྱོར་སྒྲོལ་གྱི་ལམ་རྣམས་ཅི་ཡིན་ཞེ་།",
            ""
        ],
        [
            "གསང་སྔགས་པ་སྤྱི་ལ་ནི་",
            "དེ་རྣམས་སྒྲ་ཇི་བཞིན་མ་ཡིན་པའི་ཚིག་ཏུ་གསུངས་པ་ཡིན་།",
            "དགོངས་པ་ལུང་སྟོན་གྱི་རྒྱུད་ལས། ",
            "མ་བྱིན་ལེན་ནི་བྱང་ཆུབ་སེམས། །",
            "ཀུན་རྫོབ་སྟོན་ལ་རྫུན་དུ་བརྗོད།།",
            "ཕུང་པོ་སྲོག་ཆགས་གསོད་པའི་ཚིག །",
            "ཚངས་པའི་གནས་བཞི་བུད་མེད་ཅེས། །",
            "དགོངས་པ་ཡིས་ནི་བཤད་པ་ལ།།",
            "བྱིས་པ་རྣམས་ཀྱི་ཡི་གེར་འཁྲུལ། །",
            "རྡོ་རྗེ་ཐེག་པར་གནས་འདོད་ཀྱང་། །",
            "ཆོས་ཉིད་དེ་ཡིས་མི་ཤེས་སོ།།",
            "ཞེས་གསུངས་པ་ལྟར། ",
            "དེ་ཡང་གང་ཟག་ཁྱད་པར་བ་ཡུལ་དང་",
            "ཡུལ་ཅན་ཐ་དད་དུ་འཛིན་པའི་བློ་དང་ཞེན་པ་ཟད་དེ་",
            "རྟོགས་པ་མངོན་དུ་གྱུར་པ་དག་ལ་ནི་",
            "སྒྲ་ཇི་བཞིན་པར་སྤྱད་དུ་རུང་བ་།",
            ""
        ],
        [
            "ཡེ་ཤེས་རྒྱས་པའི་རྒྱུད་ལས། ",
            "ཇི་ལྟར་སྒྱུ་མའི་མཁན་པོ་དག །",
            "རང་གིས་སྤྲུལ་པའི་སྒྱུ་མ་ལ།།",
            "དགེ་དང་མི་དགེའི་འདུས་བྱས་ཀྱང་། །",
            "ཉེས་པ་གང་གིས་མི་གོས་ལྟར། །",
            "ཐབས་ལ་མཁས་པས་དེ་བཞིན་སྤྱད།།",
            "ཅེས་གསུངས་ཤིང་། ",
            "འདི་ལྟ་བུ་ཡང་མདོ་སྔགས་གཉིས་ཀ་དགོངས་པ་མཐུན་།",
            "ཏིང་འཛིན་རྒྱལ་པོའི་མདོར། ",
            "ངོ་བོ་ཉིད་སྟོང་རང་བཞིན་འོད་གསལ་བ། །",
            "བདག་མེད་ཆོས་རྣམས་དེ་ཡིས་རྣམ་རིག་ན།།",
            "དེ་ལ་ནམ་ཡང་སྡོམ་པ་མེད་མི་འགྱུར།།",
            "ཞེས་དང་། ",
            "འདུལ་བ་ཉིད་ནས་ཀྱང་ཇི་སྐད་དུ། ",
            "རབ་ཏུ་བྱུང་བ་དེ་ལྟ་བུ་ལ་ནི་ཀརྵ་པ་ཎ་སྟོང་རི་བའི་གོས་དང་། ",
            "མི་ལྔ་བརྒྱ་ཤོང་བའི་ཙནྡན་གྱི་ཁང་བརྩེགས་དང་། ",
            "རོ་བརྒྱ་དང་ལྡན་པའི་ཟས་རྣམས་ཀྱང་རྗེས་སུ་གནང་ངོ་།།",
            ""
        ],
        [
            "ཞེས་དང་། ",
            "གཞན་ཡང་། ",
            "རྒྱན་གྱིས་བརྒྱན་པར་བྱས་ཀྱང་ཆོས་སྤྱོད་ཅིང་། །",
            "སོགས།",
            "དགེ་སློང་དགེ་སྦྱོང་དེ་ཡིན་བྲམ་ཟེའང་དེ།།",
            "ཞེས་སོགས་ཀྱིས་གོ་མོད་ཀྱང་། ",
            "དེ་ལྟ་བུའི་ནུས་ལྡན་ནི་དིང་སང་དཀོན་པར་ཟད་དོ།།",
            "དེའི་ཕྱིར་།",
            "རང་རང་གི་རྒྱུད་ཚོད་དམ། ",
            "ནུས་པ་དང་མཐུན་པའི་སྤྱོད་པ་གལ་ཆེ་བ་དང་། ",
            "དེ་ལྟར་ཤེས་ན་",
            "གོང་གི་དམ་སྡོམ་ཀུན་ཀྱང་རང་རྒྱུད་ལ་",
            "ཡོངས་རྫོགས་སུ་འབྱུང་བ་ལགས། ༈ ",
            "ཡང་སོ་ཐར་གྱི་སྡོམ་པ་འདི་ཟ་མ་དང་",
            "མ་ནིང་ལྷ་དང་གསུམ་ལ་མི་སྐྱེ་བའི་རྒྱུ་གང་ཡིན་པ་དང་། ",
            "བརྒྱ་བྱིན་ནི་ས་གསུམ་པའི་བྱང་སེམས་སུ་གསུངས་ན",
            ""
        ],
        [
            "སྡོམ་པ་མི་སྐྱེ་བའི་ལྷ་དེ་གང་ཡིན་པ་སོགས་དྲི་བ་གནང་བ་།",
            "དེ་ཡང་སྡོམ་པའི་རྩ་བའི་གནད་དོན་ནི། ",
            "མདོ་སྔགས་དགོངས་པ་གཅིག་པ་ཡིན་ཕྱིར། ",
            "འདུལ་བ་ནས་སྤང་བྱར་བཤད་པའི་",
            "ཉེས་སྤྱོད་རྣམས་གསང་སྔགས་ནས་ཐབས་ཀྱིས་",
            "མ་ཟིན་པར་རང་གར་སྤྱད་ཆོག་པ་ནི་ནམ་དུ་ཡང་མ་གསུངས་ཕྱིར། ",
            "མི་ཚངས་སྤྱོད་སྡོམ་གྱི་དབང་དུ་བགྱི་ན",
            "འདུལ་བ་ནི་ཆགས་ཡུལ་དང་ཆགས་སྤྱོད་སྤོང་བ་ཡིན་།",
            "གསང་སྔགས་སུ་སྤྱོད་ཀྱང་ཆགས་པའི་དྲི་མས་མ་གོས་པར་བྱ་བ་ཡིན་ཚེ། ",
            "དེ་གཉིས་ཀ་ཐ་མལ་རང་གའི་ཆགས་པའི་",
            "སྐྱོན་གྱིས་མ་གོས་པར་མཚུངས་པ་།",
            "དེས་ན་འདུལ་བའི་སྐབས་སུ་ཆགས་སྤྱོད་ཀྱི་",
            "ནུས་པ་ཡོད་བཞིན་མི་སྤྱོད་པ་",
            "དེ་ལ་ཚངས་པར་སྤྱོད་པ་ཞེས་བྱ་།",
            "སྤྱོད་པའི་ནུས་པ་མེད་ན་སྤོང་བ་དང་བསྲུང་བའི་",
            "ཕན་ཡོན་འོང་དོན་མེད་པ་ལ་དགོངས་།",
            ""
        ],
        [
            "མ་ནིང་སོགས་ལ་སྣོད་མིན་དུ་གསུངས་ཤིང་། ",
            "མ་ནིང་ལ་དབྱེ་ན་རིགས་བཅུ་བཞིར་",
            "བགྲངས་མོད་ཀྱང་བསྡུ་ན་ཕོ་མོའི་",
            "དབང་པོ་དོན་བྱེད་ནུས་པ་དང་མི་ལྡན་པ་ལ་འཇུག་ཅིང་། ",
            "ཟ་མ་ནི་སྤྱིར་མ་ནིང་བཅུ་བཞིའི་ནང་ཚན་དུ་འདུ་ཡང་། ",
            "དམིགས་བསལ་དུ་ཕོའི་འབྲས་བུ་བཅད་པ་ལ་འཇུག་པ་།",
            "རྒྱ་གར་རྒྱ་ནག་སོགས་སུ་བཙུན་མོ་བསྲུང་མཁན་དང་། ",
            "གཡོག་རྣམས་ལ་འབྲས་བུ་ཕྱུངས་ནས་",
            "དེ་ལ་ཉུག་རུམ་པ་ཞེས་འབོད་པ་ལྟ་བུ་ཟ་མ་ཞེས་བྱ་བ་དང་། ",
            "དེའི་ཞར་།",
            "དགེ་ཚུལ་ལ་ལོ་བདུན་དང་། ",
            "བསྙེན་རྫོགས་སུ་ཉི་ཤུ་ལོན་དགོས་པ་དང་། ",
            "བར་ཆད་དྲི་བའི་ཚེ་ཡང་། ",
            "ལོ་བཅོ་ལྔ་མ་ལོན་པ་མ་ཡིན་ནམ། ",
            "ལོ་བཅོ་ལྔ་ལོན་པ་བྱ་རོག་སྐྲོད་མི་ནུས་པ་མ་ཡིན་ནམ། ",
            "ཞེས་པ་ཡང་། ",
            "ཆགས་སྤྱོད་ཀྱི་ནུས་པ་རྫོགས་མ་རྫོགས་ལ་",
            "དགོངས་པར་གསུངས་སོ།།",
            ""
        ],
        [
            "ལྷ་དང་སྒྲ་མི་སྙན་དང་། ",
            "མི་མ་ཡིན་རྣམས་ལ་སྡོམ་པ་མི་སྐྱེ་བ་ནི། ",
            "སོ་ཐར་ནི་ངེས་འབྱུང་ལ་བརྟེན་དགོས་ཀྱི། ",
            "ལྷ་དང་སྒྲ་མི་སྙན་སོགས་གནས་སྐབས་སུ་རང་གི་",
            "བསོད་ནམས་ཀྱི་ལོངས་སྤྱོད་དང་",
            "ཚེ་སོགས་འབྱོར་པ་རྒྱ་ཆེ་བས་",
            "ངེས་འབྱུང་གི་བློ་མི་སྐྱེ་བ་དང་། ",
            "ཉོན་མོངས་རགས་པ་མངོན་གྱུར་ཀྱང་",
            "ཆེར་མེད་པས་སྡོམ་པར་བྱ་བའི་རྒྱུ་མ་ཚང་བ་ཡིན་ལ",
            "ཚངས་པ་དང་བརྒྱ་བྱིན་སོགས་ཐུབ་པའི་ཞབས་པད་ལ་བསྟེན་ཞིང་",
            "བྱང་ཆུབ་སེམས་དཔའ་ཡིན་ནའང་སོ་ཐར་གྱི་དགེ་སློང་མ་ཡིན་ནོ།།",
            "དེ་ནས་ཡང་། ",
            "གནས་བརྟན་བཅུ་དྲུག་གི་ལོ་རྒྱུས་སྐོར་གྱི་ཞིབ་ཆའི་དྲི་བ་གནང་བའི་ཆར། ",
            "བདག་གིས་གནས་བཅུའི་ཆོ་ག་དང་",
            "རྗེས་གནང་གི་རིགས་སོགས་རྙིང་ལུགས་དང་། ",
            "བཀའ་གདམས་ལུགས་སོགས་འགའ་ཞིག་ཐོབ་ནའང་། ",
            "ལོ་རྒྱུས་ཀྱི་རིགས་ནི་དགེ་བའི་བཤེས་གཉེན་གྱི་རྟོགས་བརྗོད་ལས་བྱུང་བ་ལྟར། ",
            "ཉིད་ཀྱིས་གསུངས་པ་དེ་ལས་ཞིབ་པ་གཅིག་མ་མཐོང་ཞིང་",
            "དེ་ཀའི་ལུགས་ནས་གནས་བརྟན་རྣམས་ཀྱི་མཚན་དང་",
            "བཞུགས་གནས་དང་དགྲ་བཅོམ་གྱི་གྲངས་སོགས་དེང་སང་གི་",
            "ཡོངས་གྲགས་དང་ཅུང་ཟད་མི་འདྲ་བ་བྱུང་།",
            "སློབ་དཔོན་རིན་པོ་ཆེའི་གསུང་ལ"
        ],
        [
            "ས་བྱུང་བའི་གཏེར་ཆོས་ཀྱི་གཞུང་རྣམས་དང་། ",
            "དིང་སང་ཆོས་བརྒྱུད་ཐམས་ཅད་ཀྱིས་ཚོགས་འདོན་དུ་བྱེད་པ། ",
            "པཎ་ཆེན་ཤཱཀྱ་ཤྲཱིས་མཛད་པའི་གནས་བརྟན་ཕྱག་འཚལ་ནི་མཐུན་པར་སྣང་ངོ་། །",
            "དེས་ན་སྐབས་དོན་འབུལ་རྒྱུར། ",
            "གནས་བརྟན་བཅུ་དྲུག་རྒྱ་དཀར་ནག་ལུགས་གཉིས་སུ་བཤད་པ་",
            "དེ་ནི་ངོ་བོ་མི་གཅིག་པ་གཉིས་ནི་མ་ལགས་མོད་ཀྱང་། ",
            "དིང་སང་སྐུ་འདྲ་ལ་ན་བཟའི་ཁྱད་ཀྱིས་ཕྱེ་བ་།",
            "རབ་བྱུང་ཆ་བྱད་གཙང་མར་ཡོད་པ་དེ་རྒྱ་གར་ལུགས་དང་། ",
            "ཟབ་བེར་རམ་ཕོད་ཀ་སོགས་ལྷབ་ལྷུབ་སྣ་ཚོགས་ཡོད་པ་",
            "དེ་ལ་རྒྱ་ནག་ལུགས་སུ་གྲགས་པར་སྣང་།",
            "དེ་ནི་རྒྱ་ནག་གི་རྒྱལ་པོ་ཐ་ཧི་ཛུས་དང་པོར་",
            "བིརྦ་པ་སོགས་གྲུབ་ཐོབ་མང་པོ་སྤྱན་དྲངས་ནས་མཆོད་པ་།",
            "དེ་ནས་གནས་བརྟན་བཅུ་དྲུག་སྤྱན་དྲངས་ནས་མཆོད་ཅིང་། ",
            "ན་བཟའི་ཁྱད་པར་མང་པོ་ཕུལ་བའི་སྐབས་ཀྱི་",
            "དིང་ཕོན་སོགས་ཡོད་པར་དཔྱད་དོན་མཁན་རྣམས་འཆད་།",
            "ཉིད་ཀྱི་བཀའ་ཕེབས་ལྟར། ",
            "ཧྭ་ཤང་ཞེས་པ་ནི་སྤྱིར་རྒྱ་ནག་གི་རབ་བྱུང་བསམ་གཏན་པ་",
            "ཐམས་ཅད་ལ་ཧྭ་ཤང་དུ་འབོད་པར་སྣང་།",
            "གནས་བརྟན་རྣམས་ཀྱི་སྦྱིན་བདག་འདི་ལ་ཡང་ཧྭ་ཤང་ཟེར་བ། ",
            "དང་པོར་ཁྱིམ་པ་ཡིན་ཞིང་",
            ""
        ],
        [
            "འབྱོར་པ་ཤིན་ཏུ་ཆེ་ཡང་། ",
            "བུ་མེད་པའི་སྡུག་བསྔལ་ལ་བརྟེན་ནས་",
            "གནས་བརྟན་རྣམས་ཁྱིམ་དུ་གདན་དྲངས་ཏེ་",
            "རྒྱ་ཆེར་མཆོད་ཅིང་གསོལ་བ་བཏབ་པས་བུ་བཅུ་དྲུག་བྱུང་།",
            "ཕྱིས་ཁོ་རང་རབ་ཏུ་བྱུང་བས་ཧྭ་ཤང་ཞེས་གྲགས་པ་ཡིན་པར་ཐོས་།",
            "དྷརྨ་ཏཱ་ནི་འཕགས་པ་སྤྱན་རས་གཟིགས་ཉིད་ཤཱཀྱའི་བསྟན་པ་སྐྱོང་ཕྱིར་",
            "དགེ་བསྙེན་དུ་སྤྲུལ་ཏེ་གནས་བརྟན་རྣམས་ཀྱི་",
            "ཞབས་འབྲིང་བའི་ཚུལ་གྱིས་འགྲོ་དོན་མཛད་པ་།",
            "དེ་ཉིད་བོད་ཡུལ་དུ་ཡང་འབྲོམ་སྟོན་རྒྱལ་བའི་",
            "འབྱུང་གནས་སོགས་སུ་སྤྲུལ་ཏེ་",
            "བསྟན་པའི་བྱ་བ་མཛད་པར་ཨོ་རྒྱན་གྱི་ལུང་བསྟན་མང་པོར་གདའ་འོ།།",
            "དེས་ན་གནས་བཅུ་རྒྱ་ནག་ལུགས་ཞེས་",
            "ཟེར་བའི་རྒྱུ་མཚན་ནི་དེ་ཙམ་དུ་ཟད་།",
            ""
        ],
        [
            "སྤྱིར་གནས་བརྟན་ཞེས་པ་ནི་དགེ་འདུན་རྣམས་ཀྱི་གཙོ་བོ་།",
            "དིང་སང་གི་ཆོས་སྡེའི་སློབ་དཔོན་ལྟ་བུ་ཡིན་པར་སྣང་ཞིང་།",
            "བཅུ་དྲུག་པོ་འདི་དག་ནི་ཤཱཀྱའི་དབང་པོ་འདི་ཁོ་ནའི་",
            "སྤྲུལ་པའི་ཉན་ཐོས་ཀྱི་ཚུལ་གྱིས། ",
            "ཇི་སྲིད་ཤཱཀྱའི་བསྟན་པའི་མཐའ་མ་རྫོགས་ཀྱི་རིང་ལ་",
            "མྱ་ངན་ལས་འདའ་བ་མེད་པར་བཞུགས་ནས",
            "སྐུ་གསུང་ཐུགས་རྟེན་དང་གཙུག་ལག་ཁང་དང་གཎྜི་སོགས་ཀྱི་",
            "རབ་གནས་ཚུལ་ལྡན་གང་དུ་བྱེད་པའི་ས་དང་། ",
            "གཞན་ཡང་དགེ་འདུན་གྱི་འདུ་ཚོགས་སམ། ",
            "དད་ལྡན་གང་གིས་སར་མཆོད་པ་བཤམས་ཤིང་གུས་པས་སྤྱན་དྲངས་།",
            "རྫུ་འཕྲུལ་གྱིས་འབྱོན་པར་འགྱུར་བ་ནི་",
            "གོང་གི་ཧྭ་ཤང་གི་དཔེས་གོ་བ་ལྟར་དང་། ",
            "སྔོན་མ་གྷ་དྷ་བཟང་མོས་གྲོང་ཁྱེར་བུ་རམ་ཤིང་འཕེལ་ནས་",
            "དད་པའི་ཤུགས་དང་སྤོས་ཀྱི་མཆོད་པས་",
            "སྟོན་པ་འཁོར་བཅས་སྤྱན་དྲངས་པའི་སྤོས་དུད་ཀྱིས་",
            "རྒྱལ་བྱེད་ཚལ་གྱི་ནམ་མཁའ་ལ་སྤོས་ཀྱི་སྤྲིན་ཆགས་ཤིང་། ",
            "དཔག་ཚད་ལྔ་བཅུའི་ས་དེར་སྐད་ཅིག་ལ་བྱོན་ནས་",
            ""
        ],
        [
            "ཡུལ་ཁམས་དེ་དག་སྨིན་པར་མཛད་པ་ལྟ་བུ་ལགས་ཤིང་། ",
            "སྟོན་པ་འདི་ཁོ་ན་མ་གཏོགས་སངས་རྒྱས་གཞན་ལ་ནི་",
            "གནས་བརྟན་བཅུ་དྲུག་གི་ཐ་སྙད་ནི་མེད་པ་དང་། ",
            "ཡང་ཉིད་ཀྱིས་འདི་དག་ལ་གནས་བརྟན་གྱི་མཚན་ཡོང་ལུགས་ཀྱིས། ",
            "གྲུབ་མཐའ་འང་གནས་བརྟན་སྡེ་པ་ཡིན་ནམ་གསུངས་པ་དེ་ནི་མ་ལགས་།",
            "གནས་བརྟན་གྱི་མཚན་ཙམ་ནི་མང་།",
            "གནས་བརྟན་འོད་སྲུང་། ",
            "གནས་བརྟན་རབ་འབྱོར། ",
            "ཞེས་སོགས་ཐམས་ཅད་ལ་འབོད་ཅིང་། ",
            "གྲུབ་མཐའ་སྡེ་པ་བཞི་དང་། ",
            "དེ་ལས་གྱེས་པ་བཅོ་བརྒྱད་སོགས་ནི་",
            "བཀའ་བསྡུ་གཉིས་པ་ཕྱིན་ཆད་ལ་བྱུང་བ་མ་གཏོགས། ",
            "སྟོན་པ་བཞུགས་དུས་སུ་ཐ་དད་མེད་མོད་ཀྱི། ",
            "ལར་གྲུབ་མཐའ་གྱེས་ཚུལ་ལའང་ལ་ལའི་བཞེད་ཀྱིས། ",
            "ཐོག་མར་ཕལ་ཆེན་དང་གནས་བརྟན་པ་གཉིས་སུ་བྱུང་།",
            "དེ་ལས་ཀྱང་གསུམ་དང་བཞི་སོགས་གྱེས་པར་བཤད་།",
            "བཀའ་བརྒྱུད་འདི་ཡི་ལུགས་ལ་ནི་",
            "དང་པོ་ནས་བཞིར་གྱེས་པར་བཞེད་།",
            "ཕྱི་རོལ་པ་རྣམས་ཀྱི་འཇིག་རྟེན་གྱི་མི་རིགས་བཞི་པོ་ཚངས་པའི་",
            "གདོང་པ་བཞི་ལས་སོ་སོར་བྱུང་བར་འདོད་པ་དང་སྒོ་བསྟུན་།",
            ""
        ],
        [
            "དུས་ཀྱི་འཁོར་ལོའི་ཞལ་བཞི་ལས་སྡེ་པ་བཞི་བྱུང་བར་གསུངས་པ་དང་། ",
            "ནང་གི་རྩ་འཁོར་བཞི་ཡི་སྤྱི་གཙུག་ནི་",
            "ཁམས་བྱང་ཆུབ་ཀྱི་སེམས་ཕལ་ཆེར་འདུ་ཕྱིར། ",
            "ཕལ་ཆེན་པའི་སྡེ་དང་། ",
            "མགྲིན་པ་ནི་ཟས་སྐོམ་གྱི་བཀུར་གནས་ཡིན་ཕྱིར། ",
            "མང་བཀུར་སྡེ་དང་། ",
            "སྙིང་ག་ནི་དྲན་བསམ་ཐམས་ཅད་ཀྱི་",
            "འབྱུང་གནས་ཡིན་ཕྱིར་ཐམས་ཅད་ཡོད་སྨྲ་དང་། ",
            "ལྟེ་བ་ནི་ཆགས་པའི་སྔ་ཤོས་ཡིན་ཚེ། ",
            "རྒན་པོའམ་གནས་བརྟན་པའི་སྡེར་མིང་གི་གསུངས་པ་སོགས་ནི་",
            "གསང་སྔགས་ཀྱི་སྒྲ་ཇི་བཞིན་མ་ཡིན་པའི་བརྡའི་",
            "བྱེ་བྲག་འདི་ལྟ་བུ་ནི་བསམ་གྱིས་མི་ཁྱབ་།",
            "སྡེ་པ་བཞིའི་མཁན་པོའི་བྱུང་ཁུངས་ཀྱང་བཀའ་བརྒྱུད་ཀྱི་བཞེད་པར། ",
            "སྒྲ་གཅན་འཛིན་ལས་མང་བཀུར་དང་། ",
            "འོད་སྲུང་ལས་གནས་བརྟན་དང་། ",
            "ཀ་ཏྱཱ་ཡ་ན་ལས་ཕལ་ཆེན་པ་དང་། ",
            "ཉེ་བར་འཁོར་ལས་ཡོད་སྨྲ་རྣམས་བྱུང་ཚུལ་གྱི་ལུགས་འདི་ནི། ",
            "དབྱིག་བཤེས་ཀྱིས་མཛད་པའི་རིག་པ་ཀློག་པའི་འཁོར་ལོའམ། ",
            "སྡེ་པ་ཐ་དད་བཀླག་པའི་འཁོར་ལོ་ཞེས་པའི་",
            "གཞུང་དེའི་དགོངས་པར་བཞེད་ལ",
            "ཀུན་མཁྱེན་ཀློང་ཆེན་པ་སོགས་ཀྱིས་བཞེད་།",
            "སློབ་དཔོན་པདྨས་མཛད་པའི་དགེ་སློང་དང་",
            "དགེ་ཚུལ་གྱི་ལོ་དྲི་བ་ཞེས་པ་དེའི་ལུགས་ཡིན་པར་གསུངས་ཤིང་། ",
            "ལུགས་འདི་ལ་ནི། ",
            "སྒྲ་གཅན་འཛིན་ཡོད་སྨྲ། ",
            "འོད་སྲུང་ཕལ་ཆེན་པ། ",
            "ཀ་ཏྱཱ་གནས་བརྟན་པ། ",
            "ཉེ་བར་འཁོར་མང་བཀུར་དུ་བཤད་དེ",
            "རང་ཉིད་ཀྱི་གོ་ཚུལ་ནི་ཕྱོགས་ཞེན་མ་ཡིན་།",
            ""
        ],
        [
            "བོད་འདིར་འདུལ་བའི་སྡོམ་རྒྱུན་སྔ་ཕྱི་ཐམས་ཅད་ཡོད་སྨྲའི་ལུགས་འབའ་ཞིག་།",
            "འདིའི་མཁན་བརྒྱུད་ནི་སྒྲ་གཅན་འཛིན་ནས་བརྒྱུད་ལུགས་ལ་དཔག་།",
            "སྡེ་པ་བཞིའི་ངོས་འཛིན་ལུགས་ཀྱང་སློབ་དཔོན་པདྨའི་",
            "བཞེད་པ་འདི་བདེན་ནམ་བསམ་པ་བླུན་ཚོད་ལགས། ",
            "གཞན་ཡང་ཇོ་བོ་རྗེ་ནི་ཕལ་ཆེན་པ་ཡིན་པས། ",
            "ཇོ་བོ་བོད་དུ་ཕེབས་སྐབས་སུ་དང་པོར་ནི། ",
            "ཁྱོད་བོད་ཡུལ་འདིར་ཡོད་སྨྲའི་སྡེ་གཅིག་པུ་ལས་མི་འདུག་པས། ",
            "ཕལ་ཆེན་པའི་མཁན་པོ་ང་རང་གིས་།",
            "གཞན་གཉིས་པོའི་མཁན་པོ་རྒྱ་གར་ནས་གདན་དྲངས་།",
            "བོད་འདིར་སྡེ་པ་བཞི་ཀ་ཚང་བར་འཛུགས་དགོས་གསུངས་པ་།",
            "ཕྱིས་བོད་ཀྱི་བཙུན་པ་རྣམས་ཆང་འཐུང་བ་གཟིགས་པས་ཤིན་ཏུ་ཐུགས་ཁྲེལ་།",
            ""
        ],
        [
            "དེ་ཕྱིན་ཆད་སུ་ལ་ཡང་སྡོམ་པ་མ་གནང་བས། ",
            "བོད་འདིར་ཐམས་ཅད་ཡོད་སྨྲ་ལས་གཞན་པའི་སྡེ་མ་བྱུང་བ་དང་། ",
            "གཞན་ཡང་ལོ་རྒྱུས་འགའ་ཞིག་ཏུ། ",
            "ཕལ་ཆེན་པའི་སྡེ་པ་རྣམས་ཆོས་གོས་རྣམ་གསུམ་དཀར་པོར་བྱེད་ཕྱིར། ",
            "ཇོ་བོ་ཡང་དང་པོ་ན་བཟའ་དཀར་པོར་ཡོད་ཀྱང་། ",
            "བོད་ལ་གོས་དཀར་ཅན་ལ་རབ་བྱུང་དུ་མི་རྩི་བ་གསན་པས། ",
            "མང་ཡུལ་དུ་ཕེབས་ནས་ན་བཟའ་ངུར་སྨྲིག་ཏུ་",
            "བསྒྱུར་བ་ཡིན་པར་གྲགས་ཀྱང་དེ་ནི་མི་བདེན་པར་མངོན་ཏེ",
            "ཇོ་བོའི་རྣམ་ཐར་ཉིད་དུ་གསེར་གླིང་དུ་ཕེབས་དུས་",
            "དཔོན་སློབ་བརྒྱ་དང་ཉི་ཤུ་རྩ་ལྔའི་སྣམ་སྦྱར་ངུར་སྨིག་གི་",
            "འོད་ཀྱི་བར་སྣང་ཐམས་ཅད་ཐུན་མཚམས་ཀྱི་འོད་ལྟར་",
            "གྱུར་ཚུལ་སོགས་ཀྱིས་གོ་མོད་ཅིང་། ",
            "སྡེ་པ་བཞི་རྣམས་སྣམ་སྦྱར་གྱི་རྟགས་ཐ་དད་དུ་བཤད་པ་",
            "མ་གཏོགས་ཁ་དོག་ཐ་དད་དུ་མ་བཤད་པའི་ཕྱིར་རོ། །",
            "ཡང་གོང་གི་འཕྲོར། ",
            "ཉིད་ཀྱིས་ཚེ་ལོ་བཅུ་པ་ནས་ཤཱཀྱའི་བསྟན་པ་རྫོགས་པ་ཡིན་པར་བཤད་པ་དང་། ",
            "སླར་ཡར་འཕེལ་གྱི་བདུན་བརྒྱ་པ་ལ་",
            "གནས་བརྟན་བཅུ་དྲུག་རྣམས་བསྟན་པའི་",
            "བྱ་བ་མཛད་ཚུལ་བཤད་པ་གཉིས་འགལ་བས་ཐེ་ཚོམ་བྱུང་གསུངས་པ་།",
            "ཤཱཀྱའི་བསྟན་པ་དངོས་ཀྱི་གནས་ཚད་ནི་",
            "ཚེ་ལོ་བཅུ་པར་རྫོགས་ཚུལ་ཡིག་ཆ་ཀུན་མཚུངས་མོད་ཀྱི། ",
            "འོན་ཀྱང་ལོ་གྲངས་མ་མཐུན་པ་དུ་མ་ནི་",
            "མདོ་སྡེ་རྣམས་ལས་གསུངས་པ་དང་། ",
            "རྗེས་འབྲང་གི་བསྟན་བཅོས་རྣམས་ནས་ཀྱང་སྣ་ཚོགས་འབྱུང་བ་།",
            "འདུལ་བ་ལུང་ཕྲན་ཚེགས་།",
            "ཤཱཀྱའི་བསྟན་པ་མི་ལོ་བདུན་སྟོང་གནས་རྒྱུ་།",
            "སྐྱེ་དགུའི་བདག་མོ་རབ་ཏུ་བྱུང་བའི་རྐྱེན་གྱིས་ཉིས་སྟོང་མར་བྲི་།",
            ""
        ],
        [
            "ལྔ་སྟོང་གནས་པར་གསུངས་པ་དང་། ",
            "མདོ་བསྐལ་བཟང་ལས། ",
            "བསྟན་པ་དངོས་ལོ་ལྔ་བརྒྱ། ",
            "གཟུགས་བརྙན་ཙམ་ལྔ་བརྒྱ་སྟེ་",
            "ལོ་སྟོང་གནས་པར་གསུངས་པ་དང་། ",
            "སྙིང་རྗེ་པདྨ་དཀར་པོ་ལས་ཕྱེད་དང་ཉིས་སྟོང་དང་། ",
            "ཟླ་བ་སྙིང་པོའི་མདོར་ཉིས་སྟོང་དང་། ",
            "བློ་གྲོས་མི་ཟད་པའི་མདོའི་འགྲེལ་པར་ཡང་སྟོང་དང་། ",
            "རྡོར་གཅོད་འགྲེལ་པར་ཕྱེད་དང་གསུམ་སྟོང་དང་། ",
            "འབུམ་ཊིཀ་གནོད་འཇོམས་ལས་ལྔ་སྟོང་དུ་གསུངས་པ་ལས། ",
            "དིང་སང་ནི་ཕྱི་མ་འདི་ཁོ་ནའི་",
            "ལུགས་ལ་ཆ་འཇོག་པ་མང་བ་དང་། ",
            "ལུགས་འདི་ལ་ལོ་ལྔ་བརྒྱ་ཕྲག་བཅུར་བྱེད་པའི་དང་པོ་གསུམ་།",
            "དགྲ་བཅོམ་པ། ཕྱིར་མི་འོང་།",
            "རྒྱུན་དུ་ཞུགས་པ་།",
            "འབྲས་བུའི་དུས་གསུམ་དུ་བརྗོད་།",
            "དེ་ནས་བར་པ་གསུམ་།",
            "ལྷག་མཐོང་དང་། ",
            "ཏིང་འཛིན་དང་། ",
            "ཚུལ་ཁྲིམས་།",
            ""
        ],
        [
            "སྒྲུབ་པའི་དུས་གསུམ་དང་། ",
            "དེ་ནས་ཕྱི་མ་གསུམ་།",
            "མངོན་པ་དང་། ",
            "མདོ་སྡེ་དང་། ",
            "འདུལ་བ་།",
            "ལུང་གི་དུས་གསུམ་དང་། ",
            "མཐར་རྟགས་ཙམ་འཛིན་གྱི་",
            "དུས་གཅིག་དང་བཅས་པ་རྣམས་ཡོད་པ་ལས། ",
            "དིང་སང་ནི་གཞན་རྣམས་རྫོགས་།",
            "མདོ་སྡེའི་དུས་ཀྱི་ལྷག་མ་ལོ་ཉིས་བརྒྱ་ཙམ་དང་། ",
            "འདུལ་བའི་ལྔ་བརྒྱ་དང་། ",
            "རྟགས་ཙམ་འཛིན་གྱི་ལྔ་བརྒྱ་རྣམས་ཡོད་པར་",
            "གསུང་མཁན་མང་བར་གདའ་ནའང་། ",
            "དེ་ལ་ཡང་སྟོན་པའི་འཁྲུངས་ལོ་ནས་བཟུང་།",
            "འདྲེན་མི་འདྲེན་གྱི་ཚུལ་དང་འཁྲུངས་ལོའི་",
            "འདོད་ཚུལ་ལུགས་མི་མཐུན་པ་མང་བས་",
            "མཐའ་གཅིག་ཏུ་འཛིན་དཀའ་ཞིང་།",
            ""
        ],
        [
            "དུས་འཁོར་གྱི་བསྟན་རྩིས་མཁན་པོ་རྣམས་ཀྱང་",
            "བཞེད་པ་མི་གཅིག་པར་སྣང་བས། ",
            "བདག་ནི་དཀར་རྩིས་སོགས་དང་པོར་བསླབ་པའི་ཁུལ་གྱི་འགོ་བཙུགས་ནས་སླར། ",
            "སྒོམ་ཕྱོགས་ལ་འབད་ལོ་དང་འདི་རྣམས་རྒྱབ་འགལ་དུ་",
            "གོ་བ་ནས་རྒྱང་དུ་བསྐྱུར་བས་མི་ཤེས་ལ",
            "ཉིད་དཀར་རྩིས་སོགས་ལོས་མཁྱེན་།",
            "བསྟན་རྩིས་ཀྱི་རྣམ་བཞག་སོགས་དགོངས་པར་བཞུགས་མཆི། ",
            "གཞན་ཡང་བྱམས་པ་ལུང་བསྟན་གྱི་མདོར། ",
            "ཤཱ་རིའི་།",
            "ང་ཡོངས་སུ་མྱ་ངན་ལས་འདས་ནས་ལོ་སྟོང་ཕྲག་ལྔའི་བར་ལ་",
            "རྣམ་པ་ལྔ་པོ་འདི་དག་རིམ་གྱིས་ནུབ་པར་འགྱུར་རོ། །",
            "ལྔ་གང་ཞེ་།",
            "དང་པོ་ལ་འབྲས་བུ་ཐོབ་པ་རྣམས་ནུབ་པར་འགྱུར་བ་དང་། ",
            "དེ་ནས་སྒྲུབ་པ་ལ་གནས་པ་རྣམས་ནུབ་པར་འགྱུར་བ་དང་། ",
            "དེ་ནས་ལུང་གི་ཆོས་རྣམས་ནུབ་པར་འགྱུར་བ་དང་། ",
            "དེ་ནས་ངུར་སྨྲིག་གི་རྟགས་རྣམས་ནུབ་པར་འགྱུར་བ་དང་། ",
            "དེ་ནས་ཐུབ་པའི་རིང་བསྲེལ་རྣམས་ནུབ་པར་འགྱུར་བ་ཡིན་ནོ།།",
            "ཞེས་གསུངས་པ་འདི་ཡང་འབུམ་ཊཱིཀ་དང་མཐུན་མོད་ཀྱི། ",
            "དེ་ཡང་བསྟན་པ་དངོས་ནི་ལོ་ལྔ་སྟོང་ནས་རྫོགས་པར་གསལ་ཞིང་།",
            ""
        ],
        [
            "སླར་ཡར་འཕེལ་གྱི་དྲུག་བརྒྱ་ནས་བདུན་བརྒྱའི་བར་དུ་",
            "གནས་བརྟན་རྣམས་ཀྱིས་ཀྱང་གདུལ་བྱའི་",
            "ལྷག་མ་རྣམས་ལ་རང་རང་གི་སྐལ་བ་དང་",
            "འཚམས་པའི་འགྲོ་དོན་མཛད་པར་གོ་།",
            "དེའི་མཐར་དེ་བཞིན་གཤེགས་པའི་བཀའ་དང་། ",
            "རིང་བསྲེལ་སོགས་ལྷ་ཀླུ་མིའི་",
            "གནས་ཐམས་ཅད་ནས་གང་བཞུགས་ཀུན་བསྡུས་ཏེ་",
            "བྱང་ཆུབ་ཀྱི་སྙིང་པོ་རྡོ་རྗེ་གདན་དུ་",
            "རིན་ཆེན་གྱི་མཆོད་རྟེན་དུ་བཞུགས་སུ་གསོལ་ནས་",
            "ཕྱག་མཆོད་མཛད་དེ་",
            "གནས་བརྟན་རྣམས་ཀྱང་ལྷག་མེད་ཀྱི་",
            "དབྱིངས་སུ་མྱ་ངན་ལས་འདས་ཤིང་། ",
            "མཆོད་རྟེན་དེ་ཡང་རིམ་གྱིས་དབང་ཆེན་གསེར་གྱི་",
            "ས་གཞི་ལ་ཐུག་པར་ནུབ་ནས་མི་སྣང་བར་འགྱུར་ལ",
            "ནམ་སེམས་ཅན་རྣམས་ནད་དང་མཚོན་དང་མུ་གེའི་",
            "བསྐལ་པ་སོགས་ཀྱིས་མནར་བའི་ཚེ། ",
            "སླར་ཡང་རིང་བསྲེལ་དེ་དག་ནོར་བུ་རིན་པོ་ཆེ་བཻ་ཌཱུརྻ་ཏོག་གི་",
            "བློ་གྲོས་ཞེས་བྱ་བའི་རང་བཞིན་དུ་གྱུར་ནས",
            ""
        ],
        [
            "སྐྱེ་འགྲོ་གང་གིས་མཐོང་ཐོས་རེག་པ་ཙམ་གྱིས་",
            "སྡུག་བསྔལ་དེ་དག་ལས་སྐྱོབ་པ་དང་། ",
            "རིན་པོ་ཆེ་དེ་རྣམས་ནམ་མཁར་འཕགས་ཏེ་",
            "འོག་མིན་གྱི་གནས་ལ་ཐུག་གི་བར་གྱི་",
            "འགྲོ་བ་རྣམས་ལ་མེ་ཏོག་དང་རིན་ཆེན་གྱི་ཆར་།",
            "ཆོས་ཀྱི་སྒྲ་སྒྲོག་པ་སོགས་ཀྱི་གཞན་ཕན་མཐའ་ཡས་མཛད་ཚུལ་",
            "བྱམས་པ་ལུང་བསྟན་དང་སྙིང་རྗེ་པདྨ་དཀར་པོ་སོགས་",
            "མདོ་སྡེ་རྣམས་ལས་གསུངས་ཕྱིར་སངས་རྒྱས་ཀྱི་",
            "ཕྲིན་ལས་ནི་མཐའ་གཏུགས་པ་མ་མཆིས་མོད་ཀྱི། ",
            "གོང་གི་བསྟན་པའི་རྫོགས་ཚད་སོགས་འདི་དག་ནི་",
            "གདུལ་བྱ་ཐུན་མོང་བའི་སྣང་ངོར་སྡེ་སྣོད་གསུམ་གྱི་",
            "བསྟན་པ་ཁོ་ནའི་དབང་དུ་མཛད་མོད་ལ",
            "ཐུན་མོང་མ་ཡིན་པ་རྡོ་རྗེ་ཐེག་པའི་ངེས་དོན་གྱི་དབང་ལྟར་ན་ནི། ",
            "སངས་རྒྱས་མྱ་ངན་ཡོངས་མི་འདའ། །",
            "ཆོས་ཀྱང་ནུབ་པར་མི་འགྱུར་ཏེ།།",
            "ཞེས་པ་ལྟར། ",
            "ཇི་སྲིད་སེམས་ཅན་གྱི་ཁམས་ནམ་མཁའི་མཐའ་མཉམ་དེ་སྲིད་",
            "སངས་རྒྱས་ཀྱི་ཕྲིན་ལས་མཚུངས་པར་འབྱུང་བ་ཉིད་དོ།།",
            "འདིའི་འཕྲོས་ཞོར་དུ། ",
            "རབ་བྱུང་གི་ཡོ་བྱད་ཆོས་གོས་རྣམ་གསུམ་གདིང་",
            "ལྷུང་ཆབ་རིལ་སོགས་ཀྱི་དགོས་པ་དང་ཆག་ཚད། ",
            "དབྱེ་བ། ",
            "ཡང་གོས་ལྷམ་སྦུབས་ཅན་གྱི་རིགས་སྤང་དགོས་པའི་",
            "རྒྱུ་མཚན་སོགས་འདུལ་བའི་སྐབས་ཀྱི་དྲི་བ་ཞིབ་རྒྱས་གནང་བའང་། ༈ ",
            "སྤྱིར་དེང་སང་གི་རྙིང་མ་བ་དང་། ",
            "ཁྱད་པར་བདག་ཅག་མཐའ་འཁོབ་དྭགས་ཀོང་གི་རྙིང་ཧྲུལ་རྣམས་ལ་",
            "འདུལ་བའི་དྲི་ཙམ་སྣོམ་མ་མྱོང་བས་ཅི་ཞུ་བ་ལས་མེད་ཀྱང་། ",
            "ཕྲན་ཚེགས་ཙམ་གྱི་གོ་ཚོད་སྙན་དུ་འབུལ་རྒྱུར། ",
            "དེ་ཡང་སོ་སོར་ཐར་པའི་སྡོམ་པ་ལ་གནས་མཁན་ཞིག་",
            "བྱེད་ཕྱིན་ཆད་སྦྱངས་ཡོན་བཅུ་གཉིས་ནི་མེད་ཐབས་མེད་པར་གསུངས་ཏེ",
            ""
        ],
        [
            "གང་ཞེ་ན། ",
            "ཟས་ཉིན་གཅིག་འཚོ་བའི་བསོད་སྙོམས་དང་། ",
            "༡ ཉིན་རེ་ལ་མང་པོ་མི་ཟ་བ་སྟན་ཅིག་པ་དང་། ",
            "༢ ཆོག་ཤེས་བཞིན་སླར་ཡང་འདོད་པ་མི་བྱེད་པས་ཕྱིས་མི་ལེན་པ་།",
            "༣ དེ་ལྟར་ཟས་ཀྱི་སྦྱངས་ཡོན་གསུམ། ",
            "གོས་གསར་པ་འཆོར་པོ་སོགས་ཀྱི་ཞེན་འདོད་སྤོང་ཕྱིར་ཕྱག་དར་ཁྲོད་པ་དང་། ",
            "༤ སྤུ་ཅན་དང་འཇམ་པོ་དང་སྦུབས་ཅན་སོགས་སྤོང་བ་ཕྱིང་པ་བ་དང་། ",
            "༥ གོས་ཐེབས་ལྷག་མང་པོ་མི་འཛིན་ཕྱིར་ཆོས་གོས་གསུམ་པ་།",
            "༦ གོས་ཀྱི་སྦྱངས་ཡོན་གསུམ། ",
            "གནས་རྣམ་གཡེང་འདུ་ལོང་ཅན་སོགས་སྤོང་བ་དགོན་པ་བ་དང་། ",
            "༧ སྟེང་ནས་ཐོག་འབུབས་པ་དང་། ",
            "མཐའ་བསྐོར་ནས་བརྩིགས་པ་དང་། ",
            "གྱང་དང་ལྕགས་རི་སོགས་གཤོམ་ཞིང་བཙན་པའི་ཞེན་པ་སྤོང་བས། ",
            "བླ་གབ་མེད་པ་དང་། ",
            "༨ ཤིང་དྲུང་པ་དང་། ",
            "༩ གནས་སྐྱིད་པོ་ལ་ཞེན་ཆགས་བདག་བཟུང་སྤོང་ཕྱིར་དུར་ཁྲོད་པ་།",
            "༡༠ དེ་ལྟར་གནས་ཀྱི་སྦྱངས་ཡོན་བཞི། ",
            "ཉལ་བ་ཁོ་ན་ལ་ཞེན་པ་སྤོང་བ་ཙོག་བུ་བ་དང་། ",
            "༡༡ མལ་གདན་སོགས་འཇམ་པོ་དང་དྲོ་འཇམ་བདེ་བ་སོགས་ཀྱི་",
            "རྩོལ་ཞེན་སྤོང་བས་གཞི་ཇི་བཞིན་པ་།",
            "༡༢ མལ་གདན་གྱི་སྦྱངས་ཡོན་གཉིས་རྣམས་བསྡོམས་པའི་",
            "སྦྱངས་ཡོན་བཅུ་གཉིས་ལ་རྟག་ཏུ་",
            "སྤྱོད་པར་འདུལ་བ་ནས་གསུངས་ན",
            ""
        ],
        [
            "འང་། ",
            "དེང་སང་གི་དགེ་སྦྱོང་རྣམས་ཀྱི་སྤྱོད་པ་དང་རྒྱབ་འགལ་དུ་གདའ་།",
            "གོས་སྦུབས་ཅན་ཞེས་ཕུ་དུང་། ",
            "དོར་མ། ",
            "ལྷམ་ཡུ་བ་ཅན་སོགས་ནི་ཁྱིམ་པའི་རྟགས་ཡིན་ཕྱིར་དང་། ",
            "དེ་དང་མཚུངས་པར་སྐྲ་མི་འབྲེག་པ་དང་། ",
            "རྒྱན་གྱི་བྱེ་བྲག་དང་། ",
            "རྟ་ལ་སོགས་པའི་གཞོན་པའི་རིགས་རྣམས་དང་། ",
            "གྲི་ཆུང་སོར་བཞིའམ་དྲུག་ལས་ལྷག་པའི་མཚོན་ཆའི་རིགས་དང་། ",
            "གཞན་ཡང་ཕྱག་དར་དང་ཞིང་ལས་ཀྱི་",
            "ཡོ་བྱད་སོགས་ཁྱིམ་པའི་རྟགས་སུ་གྱུར་པའི་",
            "ལག་ཆ་དང་ཡོ་བྱད་ཀྱི་རིགས་མཐའ་དག་འཆང་བར་མ་གནང་ངོ་།།",
            "འཆང་དུ་རུང་བའི་ཡོ་བྱད་ཀྱི་གཙོ་བོ་ནི་",
            "སྡོམ་པའི་ལས་ཆོག་ལས་བྱུང་བའི། ",
            "ཆོས་གོས་རྣམ་པ་གསུམ་ནི་སྣམ་སྦྱར། ",
            "བླ་གོས། ",
            "མཐང་གོས་དང་གསུམ། ",
            "ལྷུང་བཟེད། ",
            "གདིང་བ། ",
            "ཆུ་ཚགས་དང་བཅས་པ་ནི་གཙོ་བོ་ཡིན་པར་བཤད་ཅིང་། ",
            "ལྷག་པའི་ཡོ་བྱད་བཅུ་གསུམ་དུ་བགྲང་བའི་ཚེ་།",
            "སྣམ་སྦྱར། ",
            "བླ་གོས། ",
            "མཐང་གོས། ",
            "ཤམ་ཐབས། ",
            "དེའི་གཟན། རྔུལ་གཟན། ",
            "དེའི་གཟན། ",
            "གདིང་བ། ",
            "གདོང་ཕྱིས། ",
            "སྣག་ཟན། ",
            "གཡན་དགབ། ",
            "སྐྲ་བཟེད། ",
            "དབྱར་གྱིས་རས་ཆེན་ཏེ་བཅུ་གསུམ་དང་། ",
            "ཁྱད་པར་བ་ནི་སྲ་ཀྱང་སོགས་དང་། ",
            "འཁར་གསིལ་དང་རིལ་བ་སོགས་ཞར་ལ་",
            "ཕྲན་ཚེགས་ཀྱི་ཡོ་བྱད་རྣམས་གསུངས་མོད་ཀྱང་། ",
            "གཞན་རྣམས་དེང་སང་དར་ཆ་ཆུང་ལ",
            "གཙོ་བོར་དགེ་ཚུལ་ལ་སྣམ་སྦྱར་མི་འབྱུང་མོད་ཀྱི་",
            "གཞན་དགེ་སློང་དང་མཚུངས་པ་།",
            "ཆོས་གོས་རྣམ་གསུམ་གྱི་རྒྱུར་རུང་དང་མི་རུང་གི་བྱེ་བྲག་མང་ཡང་། ",
            "བོད་དུ་ནི་སྤུ་ཅན་དང་རྔ་ཐེར་མིན་པའི་རྒྱུ་ལ་བྱ་བ་དང་། ",
            "ཁ་དོག་ནི། ",
            "རྒྱ་སྐྱེགས་ལེབ་རྒན་རྩི་དང་བཙོད། ",
            "རྨ་ཤིང་རྩི་དང་མཐིང་ཤུན་མཚལ། །",
            "སིནྡྷུ་ར་དང་གུར་ཀུམ་སྟེ།།",
            ""
        ],
        [
            "འདི་དག་ཚོན་ཆེན་བརྒྱད་དུ་གྲགས།།",
            "ཞེས་པ་རྣམས་མི་རུང་།",
            "རུང་བའི་ཚོན་གསུམ་ནི། ",
            "སྔོན་པོ་བཙག་དང་ངུར་སྨྲིག་རྩི། །",
            "འདི་དག་རུང་བའི་ཚོན་གསུམ་ཡིན།།",
            "ཞེས་པས་སྔོ་སྐྱ་དང་། ",
            "བཙག་ཁ་དང་། ",
            "ཆུ་རྩའི་མདོག་རྣམས་བྱ་བར་གསུངས་མོད་ཅིང་། ",
            "ཆེ་ཆུང་གི་ཚད་ནི། ",
            "སྣམ་སྦྱར་དང་བླ་གོས་གཉིས་ལ་",
            "ཡས་མན་དུ་ཁྲུ་གསུམ་ཕན་ཚུན་ལ་ཁྲུ་ལྔ་།",
            "འདི་ནི་ཆེ་ཚད་ཡིན་ཞིང་།",
            "ཆུང་ཚད་ནི་ཡས་མན་ཕྱེད་དང་གསུམ་ཕན་ཚུན་ཕྱེད་ལྔ་།",
            ""
        ],
        [
            "དེ་ལྟར་ལུས་ཚད་ཆེ་ཆུང་དང་བསྟུན་ནས་འཚམས་པར་བྱ་ཞིང་།",
            "མཐང་གོས་ཀྱི་ཚད་ནི་ཡས་མན་དུ་ཁྲུ་དོའི་ཕྱེད་དང་དོ།།",
            "ཕན་ཚུན་ལ་ཁྲུ་ལྔའམ་བཞིར་གསུངས་པ་དང་། ",
            "གདིང་བའི་དཀྱུས་ལ་ཁྲུ་གསུམ། ",
            "ཞེང་དུ་ཁྲུ་དོ་སོར་དྲུག་ཏུ་གསུངས་མོད་ཀྱི། ",
            "དེང་སང་ནི་སྤྱིར་ཡང་ཆག་ཚད་དང་མི་མཐུན་པ་འབའ་ཞིག་དང་། ",
            "ཁྱད་པར་མཐང་གོས་ཀྱི་དར་ཆ་ཆུང་བས་",
            "ཤམ་ཐབས་དཀྱུས་མ་འདི་ལའང་ཚད་མེད་འཆོར་མཛེས་ཁོ་ན",
            "ར་བྱེད་པར་ཟད་དོ།།",
            "ལྷུང་བཟེད་སོགས་ཡོ་བྱད་གཞན་རྣམས་ཀྱི་ཚད་སོགས་ནི་",
            "བརྗོད་པའི་དགོས་པ་དེང་སང་མི་སྣང་།",
            "ཉིད་ཀྱི་དྲི་བའི་སྐབས་དོན་གྱི་སྙིང་པོར། ",
            "སྡེ་པ་བཞི་ལ་བླ་གོས་མཐང་གོས་གདིང་བ་སོགས་མཐུན་ན",
            ""
        ],
        [
            "འང་། ",
            "སྣམ་སྦྱར་གྱི་སྣམ་ཕྲན་དང་རྟགས་ཀྱི་ཁྱད་པར་མི་འདྲ་བའི་",
            "ཚུལ་ཉིད་རང་གི་ཇི་ལྟར་གསུངས་པ་དེ་བཞིན་ལགས་ཀྱི། ",
            "དེ་ལ་སྣམ་ཕྲན་དང་གླེགས་བུ་དང་ཚལ་བུ་སོགས་",
            "ངོས་འཛིན་ཚུལ་དང་འདྲེན་ཚུལ་མི་མཐུན་པ་མང་ཡང་། ",
            "འོ་སྐོལ་གྱི་ལུགས་ལ་ནི་",
            "སྣམ་སྦྱར་ཆོས་གོས་གཉིས་རབ་བྱུང་ལ་དྲས་དྲུབ་ཁོ་ན་དང་། ",
            "ཁྱད་པར་སྣམ་སྦྱར་ནི་ངེས་པར་",
            "དྲས་དྲུབ་བྱ་བར་འདུལ་བ་ནས་གསུངས་ཀྱང་། ",
            "དེང་སང་ནི་ལྷན་ཐབས་མ་འདི་ཁོ་ན་མང་བར་གདའ་བས། ",
            "འདིའི་དབང་དུ་བགྱིས་ན",
            "ཡས་མན་དུ་ཀ་བ་ལྟ་བུར་ཡོད་པ་འདི་ནི་སྣམ་ཕྲན་ཡིན་།",
            "ཕན་ཚུན་དུ་གདང་བུ་ལྟ་བུ་ལ་གླེགས་བུ་ཞེས་བྱ་བ་ཡིན་པ་དང་། ",
            "འདི་གཉིས་ཀྱི་ཚེམས་བུའི་ཆེ་ཆུང་ནི་ཚད་ནི་སོར་བཞི། ",
            "གསུམ་གཉིས་ཀྱི་བར་གང་འཚམས་བྱ་བར་།",
            "མཐའ་ལྗགས་ལ་ནི་ཚལ་བུ་ལས་སོར་གཉིས་ཀྱི་ཆེ་བར་བྱེད་དོ།།",
            "སྣམ་ཕྲན་གྱི་གྲངས་འདྲེན་པ་ནི། ",
            "ཀ་བ་རེ་དང་དེའི་བར་གྱི་",
            "ས་སྟོང་རེ་བསྡོམས་པ་ལ་སྣམ་ཕྲན་རེ་རྩིས་།",
            "རྒྱབ་གཞུང་གི་སྣམ་ཕྲན་དེ་ལ་ནི་",
            "ཀ་བ་གཉིས་གཡས་གཡོན་སོ་སོར་ཁ་བསྟན་ཞིང་།",
            ""
        ],
        [
            "གཞན་རྣམས་དེ་དང་འགྲོས་མཐུན་པར་",
            "གཡས་གཡོན་ལ་ཆར་ཁེབས་སམ་",
            "སྤུ་གནོན་གྱི་ཚུལ་དུ་འགྲོ་བའི་སྣམ་ཕྲན་ཇི་ཙམ་ཡོད་པའི་སྟེང་དུ་",
            "རྒྱབ་གཞུང་གི་སྣམ་ཕྲན་དེ་དང་བསྡོམས་པས། ",
            "བདུན་ནམ་དགུ་ནས་ཉེར་ལྔའི་བར་གྱི་རྒྱས་བསྡུས་རྣམས་འབྱུང་ལ",
            "སྣམ་ཕྲན་གྱི་གྲངས་ནི་ཕན་ཚུན་གྱི་",
            "རྣམ་པ་བགྲང་བ་མ་གཏོགས་ཡས་མན་གྱི་གླེགས་བུ་ནི་མི་ཐེའོ།། ",
            "ཡན་མན་གྱིས་གླེགས་བུ་ནི་",
            "སྣམ་སྦྱར་བསྡུས་པ་དང་བླ་གོས་གཉིས་ཀ་མཐུན་པར། ",
            "ཀ་བ་གཉིས་རེའི་བར་དུ་གླེགས་བུ་ཕྱེད་དང་གསུམ་ཡོད་།་་་་་་་་",
            "སྣམ་སྦྱར་རྒྱས་པ་ལ་ལར་ཕྱེད་དང་བཞི་པ་དང་། ",
            "རྒྱས་པ་ལ་ཕྱེད་དང་ལྔ་ཡང་འབྱུང་ངོ་།།།",
            "དེས་ན་སྣམ་ཕྲན་གྱི་གྲངས་འདི་སྣམ་སྦྱར་ཉིད་ལ་",
            "རྒྱས་བསྡུས་རིམ་པ་མི་གཅིག་ཀྱང་བླ་གོས་ལ་ནི་",
            "སྣམ་ཕྲན་བདུན་ཁོ་ན་ཡིན་པས། ",
            "འདི་གོ་ན་སྣམ་སྦྱར་ལ་གོ་བར་འགྱུར་རོ། །",
            "མཐང་གོས་ལ་སྣམ་ཕྲན་ལྔ་དང་། ",
            "གླེགས་བུ་ཕྱེད་དང་གཉིས་གཉིས། ",
            "གདིང་བ་ནི་གླེགས་བུ་གཅིག་པ་ཟེར་ཡང་། ",
            "དོན་ལ་ཕྱེད་དང་གཉིས་པར་འགྱུར་བ་ཉིད་ལགས་སོ། །",
            "ཆོས་གོས་ཞེས་པ་ནི་གསུམ་གའི་སྤྱི་མིང་ཡིན་ལ",
            "འདི་རྣམས་ཀྱི་དགོས་ཆེད་ནི། ",
            "ཁྱིམ་པ་དང་མུ་སྟེགས་སོགས་ལས་ཁྱད་པར་དུ་འབྱེད་པའི་",
            "དཀོན་མཆོག་གི་རྟགས་ཡིན་ཕྱིར། ",
            "ལྷ་ཀླུ་གནོད་སྦྱིན་དྲི་ཟ་ལ་སོགས་མི་དང་",
            "མི་མ་ཡིན་པ་ཀུན་གྱི་ཕྱག་མཆོད་བཀུར་སྟིའི་",
            "གནས་སུ་འགྱུར་བ་དང་། ",
            "རང་ཉིད་ཀྱང་དགེ་སྦྱོར་གྱི་འདུ་ཤེས་དང་",
            "མི་འབྲལ་བའི་དགོས་པ་ཡོད་པར་གསུངས་སོ།།",
            ""
        ],
        [
            "ཆབ་རིལ་ནི། ",
            "གུནྡེའམ་རིལ་བ་སྤྱི་བླུགས་ཞེས་དབྱིབས་ལས་མིང་དུ་བཏགས་པ་",
            "འདི་ནི་རྒྱ་གར་བྲམ་ཟེ་དྲང་སྲོང་སོགས་ཀུན་གྱི་ཐོགས་།",
            "གྷ་ཊུ་ཞེས་གྲགས་པའི་ཁ་ཆོད་ཅན་བུམ་པ་",
            "འདྲ་མིན་ལྟ་བུ་འདི་ལ་བྱ་མ་བུམ་ཞེས་བྱ་།",
            "ཆུ་ལེན་པ་སོགས་གནས་སྐབས་ཀྱི་ཉེར་མཁོ་ཙམ་ཡིན་ཚེ། ",
            "རབ་བྱུང་གི་ཆབ་རིལ་དངོས་ནི་རྒྱན་དྲུག་མ་འདི་ཡིན་ཟེར་བ་དང་། ",
            "རྒྱན་དྲུག་ནི་ཕར་ཕྱིན་དྲུག་མཚོན་བྱེད་ཡིན་ཟེར་བ་སོགས་",
            "ངག་རྒྱུན་ལ་སྣང་ནའང་ཡིག་ཆ་ལ་མ་མཐོང་ཞིང་",
            "རྒྱན་དྲུག་པོ་གང་ཡིན་པ་ཡང་",
            "བཤད་ཚུལ་ངེས་དག་མི་འདུག་པ་དང་། ",
            "དེ་བཞིན་དུ་ལྷུང་བཟེད་ཤུབས་ལ་རྟེན་འབྲེལ་བཅུ་གཉིས་ཀྱི་",
            "མཚོན་བྱེད་བཤད་མཁན་སོགས་གདའ་བའི་ཁུངས་ནི་མ་མཐོང་ཚེ། ",
            "རིག་བཟོས་སྦྱར་ན་",
            "གང་ལ་སྦྱོར་སྦྱོར་འོང་མོད་ཀྱང་། ",
            "གཞུང་གི་ཁུངས་དགོས་པར་སེམས་།",
            ""
        ],
        null,
        null,
        [
            "བཞུགས་གདིང་སྐུ་སྟོད་དུ་བཞེས་པ་ལ་བརྟེན་།",
            "ཇོ་གདན་པའི་ཕྲག་ཡུ་མར་གྲགས་པ་དེ་དར་བ་ཡིན་པར་ཐོས་།",
            "ད་ལྟའི་སྟོད་འགག་འདི་ལ་ཡང་",
            "ཕུ་དུང་མེད་ཚེ་སྦུབས་ཅན་གྱི་ལྟུང་བ་མེད་དམ་སྙམ་ཞིང་།",
            "གོས་ཆེན་སོགས་ཀྱི་འཆོར་རྒྱན་དུ་བྱེད་པ་དེ་ནི་",
            "ནམ་ཡང་རུང་བར་མི་སེམས་སོ།།",
            "མདོར་ན་ཤཱཀྱའི་བསྟན་ལ་ཞུགས་ཕྱིན་ཆད། ",
            "བསླབ་པའི་གནས་ཕྲ་ཞིབ་མང་པོ་འོ་སྐོལ་བོད་འདིར་",
            "ཡུལ་དང་དུས་དབང་གིས་དཀའ་མོད་།",
            "འགག་ཏུ་དྲིལ་བའི་སྙིང་པོར། ",
            "སྡིག་པ་ཅི་ཡང་མི་བྱ་ཞིང་།།",
            ""
        ],
        null,
        [
            "བལྟས་ན་",
            "རྟགས་ཙམ་འཛིན་པ་འདི་ཀ་ཡིན་ནམ་སྙམ་པས་ཡིད་སྐྱོ་ཞིང་",
            "གཞན་ཡང་ཟླ་བ་སྙིང་པོའི་མདོ་དང་། ",
            "དཀོན་བརྩེགས་སོགས་མང་པོར་སྙིགས་དུས་ཀྱི་",
            "དགེ་སྦྱོང་རྣམས་ཆོས་བཞིན་མི་སྤྱོད་པར། ",
            "ཞིང་ལས་དང་། ",
            "ཚོང་ཁེ་དང་། ",
            "དམག་དང་། ",
            "འཁྲུག་རྩོད་དང་། ",
            "བུད་མེད་སོགས་ཁྱིམ་པའི་བྱ་བ་དང་། ",
            "ནོར་གྱི་རྩོལ་སྒྲུབ་གསོག་འཇོག་དང་། ",
            "སྡེ་རིས་གཉེན་སྲིད་ཀྱི་ཕྱོགས་ཆད་དང་། ",
            "རྒྱལ་པོ་དང་སྦྱིན་བདག་སོགས་ཀྱི་ཉེ་གནས་དང་ཕོ་ཉ་བྱེད་ཅིང་། ",
            "བཟའ་བཏུང་། ",
            "གོས་རྒྱན། ",
            "གླུ་གར། ",
            "གཞོན་པ། ",
            "གོ་མཚོན་ལ་སོགས་ཀྱི་ཡིད་རྣམ་པར་གཡེང་།",
            "ལོག་པར་གཡེང་།",
            "ཤིན་ཏུ་རབ་ཏུ་གཡེང་།",
            "མི་རུང་བའི་བྱ་བ་འབའ་ཞིག་གི་དབང་དུ་གྱུར་ཚེ། ",
            "བསྟན་པ་ལ་དགའ་བའི་དཀར་ཕྱོགས་ཀྱི་",
            "ལྷ་རྣམས་མྱ་ངན་དུ་གྱུར་ནས་རིང་དུ་།",
            ""
        ],
        null,
        [
            "དགེ་བསྐུལ་དུ་བསྙད་པས་ཟང་ཟིང་བསྡུ་བ་དང་། ",
            "གཞོགས་སློང་ཡང་དེ་དང་ཆ་འདྲ་བ་།",
            "སྔོན་གང་དུ་ཀུན་དགའ་ར་བའི་བཙུན་པ་གཡོ་ཅན་ཞིག་གིས། ",
            "གཙུག་ལག་ཁང་མཇལ་མཁན་གྱི་",
            "ཡོན་བདག་ཕོ་མོ་མང་པོ་འོང་བའི་སར་བསྡད་།",
            "གདིང་བ་རྩིད་སྐུས་ཀྱིས་བཙེམ་ཚུལ་བྱས་པས། ",
            "ཁོང་རྣམས་ཀྱིས་སྐུད་པ་དེ་འདྲས་ཚེམ་དུ་མི་རུང་ངམ་ཟེར་བ་།",
            "ཁོས་བདག་ལ་བལ་སྐུད་མ་འཛོམས་པ་ཡིན་བྱས་པས། ",
            "འོ་ན་བདག་ཅག་གི་འབུལ་ལོ་ཟེར་།",
            "བལ་དང་སྐུད་པ་མང་པོ་བྱུང་བའི་",
            "ལོ་རྒྱུས་ཀྱི་ངན་གཡོ་དེ་ལྟ་བུ་དང་། ",
            "ཐོབ་ཀྱིས་འཇལ་བ་ནི། ",
            "བདག་གིས་ཁྱེད་རྣམས་ཀྱི་གཤིན་པོའམ་",
            "གསོན་པོའི་དོན་འདི་ལྟར་བྱས་པ་ཡིན་པས། ",
            "ཡོན་དང་འབུལ་བ་སོགས་འདི་དང་འདི་ལྟ་བུ་དགོས་སོ།།",
            "ཞེས་སོགས་དང་། ",
            "ཁྱོད་ལ་གདམས་པ་ཟབ་མོ་འདི་ལྟ་བུ་",
            "བྱིན་དགོས་ན་"
        ],
        null,
        null,
        [
            "དགའ་བ་དང་། ",
            "༡ མ་རྙེད་ན་",
            "མི་དགའ་བ་དང་། ",
            "༢ རང་གི་ཡོན་ཏན་གཞན་ལ་གྲགས་ན་",
            "དགའ་ཞིང་",
            "༣ མ་གྲགས་ན་མི་དགའ་བ་དང་། ",
            "༤ གཞན་གྱིས་རང་ལ་བསྟོད་ན་དགའ་།",
            "༥ སྨད་ན་མི་དགའ་བ་དང་། ",
            "༦ ཚེ་ཁོ་ན་སྐྱིད་ན་དགའ་ཞིང་།",
            "༧ སྡུག་ན་མི་དགའ་བ་།",
            ""
        ],
        null,
        [
            "གཉིས་སུ་བྱས་ན་དབྱངས་གསལ་གྱི་གྲངས་ཀྱང་མི་འགྲིག་པར་འགྱུར་རོ། །",
            "ཡང་གོང་དུ་ཉིད་ཀྱིས་སྨོས་པའི་ཡིག་འབྲུ་དེ་གཉིས་ནི་",
            "གསལ་བྱེད་ཉིས་བརྩེགས་༼་་་་་༽ཡིན་པས། ",
            "སྟེང་མ་དེ་ཡི་གེ་སྔ་མ་ལ་སྦྱར་དགོས་ཏེ་",
            "སྲོག་མེད་ཡིན་པའི་ཕྱིར་རོ། །",
            "དཔེར།",
            "ཡཀྴ།་་་་་་་་གནོད་སྦྱིན། །་་་་་་་་སྲིན་པོ། འདི་ལྟ་བུ་བྱུང་།",
            "ཡག་ཤ་རག་ཤ་ལྟ་བུར་བརྗོད་དོ།།",
            "ཡང་། ",
            "པྲ།་་་་་་་་རབ་ཏུ་།",
            ""
        ],
        null,
        null,
        [
            "ལྟ་བུར་བཞེད་དོ།།",
            "གསལ་བྱེད་ལ་དབྱངས་རི་ལ་ཞུགས་པ་རྣམས་ཀྱང་དཔེར་།",
            "ཀྲྀ། ",
            "ཀླྀ། ",
            "ཨ་མྲྀ་ཏ་སོགས་།",
            "ཀི་རི། ",
            "ཀི་ལི། ",
            "ཨ་མི་རི་ཏ་སོགས་བརྗོད་།",
            "དབྱངས་ཨི་ཞུགས་པས་གི་གུ་མ་ལོག་པ་ལ་ནི། ",
            "ཀྲི། ",
            "ཀླི། ",
            "ལྟ་བུ་།",
            "ཀ་རི། ",
            "ཀ་ལི། ",
            "ཞེས་སོགས་བརྗོད་པར་བཞེད་དོ།།",
            ""
        ],
        [
            "ཡང་པཎ་ཆེན་ནགས་རིན་གྱི་རྗེས་འབྲང་།",
            "འགོས་ལོ་གཞོན་ནུ་དཔལ་དང་། ",
            "ཞ་ལུ་ལོ་ཆེན་སོགས་ཀྱི་བཞེད་པ་ནི། ",
            "ཧྱ། ",
            "བྷྱ། ",
            "ཤཱུནྱ་ཏཱ་སོགས་།",
            "ཧེ། ",
            "བྷེ། ",
            "ཤཱུནེ་ཏཱ། ",
            "ཞེས་པར་བརྗོད་པ་དང་། ",
            "ས་ཏྭ། ",
            "ཤྭ་ར། ",
            "ཛྭ་ལ་སོགས་ཀྱང་། ",
            "ས།",
            "ཤོ་ར། ",
            "ཛོ་ལ་ཞེས་པ་ལྟར་བརྗོད་ཅིང་། ",
            "འོན་ཀྱང་རྒྱ་སྐད་ལ་འགྲེང་བུ་དང་",
            "ན་རོ་དངོས་བསྟན་ཡོད་པ་ཐམས་ཅད་གཉིས་ཡུན་ཅན་གྱི་རིང་པོ་ཡིན་།",
            "སྒྲ་མདོ་ལས། ",
            "མཚམས་སྦྱོར་གྱི་སྒྲ་རྣམས་རྟག་ཏུ་རིང་པོར་གནས་སོ།།",
            "ཞེས་བཤད་པ་ལྟར་ཡིན་མོད་ཀྱང་། ",
            "ཡ་བཏགས་ཅན་དང་། ",
            "ཝ་ཟུར་ཅན་གྱི་རིགས་འདི་རྣམས་ནི་འགྲེང་བུ་དང་",
            "ན་རོ་ཐུང་ངུར་བཀླག་དགོས་པའོ།།",
            ""
        ],
        null,
        [
            "བྷ་ཡོ་ཞེས་བྱ་བ་ཡང་དམིགས་བསལ་དུ་",
            "མ་མོ་དང་ལྷ་མོ་སོགས་ཀྱི་སྲོག་སྙིང་དང་། ",
            "དྲག་ལས་བཟློག་བསྒྱུར་སོགས་ཀྱི་སྐབས་སུ་ནི་ཕྲལ་མི་རུང་།",
            "འབྱོ་ཞེས་བརྗོད་དགོས་པའི་རྒྱུ་མཚན་ནི། ",
            "སྐབས་འདི་ནི་ལེགས་སྦྱར་གྱི་སྔགས་མ་ཡིན་པའི་ཕྱིར་རོ། །",
            "འདིས་མཚོན་ཏེ་སྐབས་ཐོབ་ཀྱི་",
            "བྱེ་བྲག་ཤེས་དགོས་པར་གདའ་ཡང་། ",
            "སྔགས་ཐམས་ཅད་སསྐྲྀ་ཏའི་སྐད་གཅིག་པུར་འདོད་མཁན་མང་སྟེ",
            "དེའི་ཕྱིར་གསར་མ་བ་རྣམས་རྙིང་ལུགས་ཀྱི་",
            "བཛྲ་གུ་རུ་པདྨ་ཐོད་ཕྲེང་རྩལ་་་་་་་་་འདི་བཛྲ་གུ་རུ་ནི་རྒྱ་ཡིན་ལ་",
            "པདྨ་ཐོད་ཕྲེང་རྩལ་ནི་བོད་སྐད་རང་ཡིན་།",
            "རྒྱ་མིན་བོད་མིན་མ་ཡིན་པ་ལ་ཡིན་ཟེར་བ་ཁོ་རང་ནོར་བའོ་",
            "ཞེས་ཀོང་ཡུལ་བུ་ཆུ་བདེ་སྟེང་བླ་མིང་པུ་ཎྱེ་ཀེ་རུས་ལན་བཏབ་པ་ལགས། ",
            "ཞེས་སོགས་།",
            "སྔགས་རྒྱ་མིན་བོད་མིན་དུ་འདོན་ཞེས་བཀའ་བཀྱོན་མཛད་མོད་ཀྱང་། ",
            "སོ་སོ་ལ་དགོས་པ་སྐབས་དོན་རེ་འབྱུང་ཚེ། ",
            "རང་ལུགས་དང་མ་མཐུན་པ་ཁོ་ན་ལ་",
            "བཀའ་བཀྱོན་མཛད་པས་མི་འཐུས་།",
            "དཔེར་ན། ",
            "ཨོ་ཡིག་གཅིག་པུ་ལའང་སྐབས་དོན་མི་འདྲ་བ་ཡོད་།",
            ""
        ],
        [
            "སྤྱི་ཁྱབ་ཏུ་ནི། ",
            "རྡོ་རྗེ་རྩེ་མོའི་རྒྱུད་ལས། ",
            "ཨོ་ནི་ཅི་ཞིག་ཡིན་པར་བཤད།།",
            "མཆོག་དང་ནོར་གཏེར་དཔལ་དང་གཡང་། །",
            "བསྐལ་བཟང་རྣམ་པ་དང་ལྡན་ཞིང་།།",
            "དམ་བཅའ་བ་དང་བཀྲ་ཤིས་དོན། །",
            "ནོར་བུ་འཛིན་པའི་སྙིང་པོ་ཡིན།།",
            "ཞེས་པ་ལ་བརྟེན་།",
            "ལེགས་སྦྱར་སོར་བཞག་པའི་དབང་དུ་མཛད་དེ་",
            "གསར་མའི་སྔགས་ཀློག་ཐམས་ཅད་ལས། ",
            "རྙིང་མ་རྣམས་ཨོ་ལ་འ་བཏགས་པ་ནི་ཤིན་ཏུ་འཁྲུལ་།",
            "ན་རོ་ཡོད་བཞིན་འ་འདོགས་ཀྱི་དགོས་པ་མེད་ཅིང་། ",
            "ལེགས་སྦྱར་སྐད་དང་རྒྱ་ཡིག་ལ་འ་མེད་པའི་ཕྱིར་རོ། །",
            "ཞེས་སོགས་མགྲིན་གཅིག་ཏུ་གསུངས་མོད་ཀྱང་། ",
            "ཨོ་ཐམས་ཅད་ལེགས་སྦྱར་ལུགས་ཀྱི་གཅིག་པུ་མ་ཡིན་ཏེ",
            ""
        ],
        null,
        [
            "འ་འདོགས་མཛད་པ་མ་ཡིན་ཚེ། ",
            "པདྨ་འབྱུང་གནས་དང་བི་མ་ལ་སོགས་ཀྱི་སསྐྲྀ་ཏའི་སྐད་མི་མཁྱེན་པ་ག་ལ་འོངས་ཀྱང་། ",
            "དོན་ལ་དགོངས་པའི་སྐབས་ཐོབ་ཡིན་ན",
            "འང་། ",
            "འདི་ལྟར་མ་གོ་བར་རྙིང་མ་བར་འདོད་པའི་",
            "བླུན་པོ་བདག་གིས་ནི་ཨོ་ཡོད་ཚད་ལ་",
            "འ་དགོས་པར་འདོད་ལ",
            "གསར་མའི་སྒྲ་པ་རྣམས་ཀྱིས་ནི་ཨོ་ཐམས་ཅད་ལ་",
            "འ་མི་འདོད་པ་སོགས་ཕྱོགས་རེའི་",
            "ཁ་འཛིན་གྱིས་གོ་མི་ཆོད་པར་གདའ་བ་དང་། ",
            "གཞན་ཡང་སྣར་ཐང་པའི་སྔགས་ཀློག་འགྲེལ་པར། ",
            "སྔགས་དག་པར་དགོས་ཚུལ་བརྗོད་པའི་སྐབས་སུ། ",
            "བོད་མོས་པས་འགྲུབ་པ་སོགས་ལ་བཀའ་བཀྱོན་མཛད་སྣང་ཡང་། ",
            "ཇོ་བོ་རྗེ་མགུལ་བསྙུན་པའི་རིམ་གྲོར་སང་སྟོན་ལ་",
            "རྣམ་རྒྱལ་གྱི་གཟུངས་འདོན་དུ་བཅུག་པས། ",
            "མ་དག་ཚབས་ཆེ་བ་གསན་ཚེ་བཞད་མོ་ཤོར་བས་",
            "རྣག་རྡོལ་ཞིང་བསྙུན་དྭངས་བས། ",
            "ཇོ་བོའི་བཀའ་ལས་ཁྱོད་བོད་འདི་",
            "མོས་པ་ཁོ་ནས་འགྲུབ་པར་སྣང་བས། ",
            "ཁྱོད་རང་ཚོའི་ལུགས་ལྟར་འཐོན་གསུངས་འདུག་ཚེ། ",
            "མོས་པ་དང་ཏིང་འཛིན་ཁོ་ན་གལ་ཆེ་བར་ཡོད་སྣང་བས་",
            "དེས་ན་སྒྲ་ཚིག་ཁོ་ན་ལ་ཞེན་མི་འཚལ་བར་ཡང་མཁྱེན་པར་མཛད་དུ་།",
            "ཞེས་འཕྲོས་དོན་ཞུས་པའོ།།",
            ""
        ],
        [
            "ཡང་ཉིད་ཀྱིས། ",
            "དག་ཡིག་གི་སྐབས་རྣམས་ཛ་ཡིག་ལ་ར་མགོ་དང་",
            "ས་མགོ་གཟབ་ཤུར་གཉིས་ལ་ཐ་དད་དུ་འོང་མི་ཐང་བ་།",
            "སོ་སོར་བྱུང་བ་འདི་གང་ཡིན་གསུངས་པ། ",
            "འདི་སྐབས་གཞན་མ་ཡང་དེ་ལྟར་གསུང་མཁན་བྱུང་ཞིང་།",
            "བདག་ཀྱང་དང་པོར་ཐེ་ཚོམ་བྱུང་བས་",
            "མཁས་པ་འགའ་ལ་དོགས་གཅོད་ཀྱང་ཞུས་པ་ཡིན་པས། ",
            "རྫ། འདི་ས་མགོ་ལར་ནས་མ་ཡིན་།",
            "ཟ་མ་ཏོག་ནས། ",
            "ར་མགོ་ལྡན་པ་བཅུ་གཉིས་གསུངས་པའི་སྡེ་ཚན་ཡིན་པ་དང་། ",
            "དེ་བཞིན་དུ་ལ་མགོ་ལྡན་པ་བཅུ། ",
            "ས་མགོ་ལྡན་པ་བཅུ་གཅིག་ཏུ་གསུངས་པ་འདི་ནི་",
            "དག་ཡིག་ཆེན་མོ་ཐམས་ཅད་མཐུན་ལ",
            "རྫ་འདི་བཤུར་མའི་གཟུགས་འདི་ལྟར་བྱུང་བ་ནི་",
            "ཡི་གེ་ལུས་འགྱུར་ཡིན་།",
            "དཔེར་ན་ས་ལ་ས་བཏགས་པའི་གཟུགས་ཀྱང་། ",
            "སྤ། ",
            "འདི་ལྟ་བུར་བྱུང་བ་དང་། ",
            "གཞན་ཡང་ལུས་གྱུར་གྱི་རིགས་མང་།",
            ""
        ],
        [
            "ར་བཏགས་ཞབས་ཀྱུ་དགོས་པ་ཐམས་ཅད་ཞབས་ཀྱུ་ཉིས་བརྩེགས། ",
            "ཁྲུ་གྲུ་དྲུ་སོགས་འབྱུང་བ་ལྟ་བུ་དང་། ",
            "གའི་རྒྱབ་ཏུ་ས་མཐའ་དགོས་མཁན་རྣམས་ལ་ལོག་འབྲི་བ་དང་། ",
            "ན་ལོག་ཎ་ལ་མེད་ཟེར་དགོས་པ་དང་། ",
            "བྷཻ་ལ་སྒོམ་ཟེར་དགོས་པ་སོགས་ཀྱི་ལུས་འགྱུར་མང་དུ་འབྱུང་མོད་ལ",
            "རྒྱ་གར་གྱི་ཡི་གེ་ལ་ནི་དབྱངས་ཡིག་རེ་རེ་ལའང་",
            "གཟུགས་མི་གཅིག་པ་ནི་ཨའི་ལུས་འགྱུར་ཡིན་ནོ།།",
            "དེས་ན་རྫ་འདི་སྦྱོར་ཀློག་སོགས་ཀྱི་ཚེ་ཡང་",
            "ར་མགོར་བསླབ་ཅིང་འབྲི་བའི་ཚེ་ཡང་བཤུར་མ་།",
            "སའི་འོག་ཏུ་ཇ་བཏགས་པ་འདྲ་བ་འདི་འབྲི་བར་བྱ་ཞིང་།",
            "གཟབ་མ་ལ་ནི་ར་མགོ་ཉིད་དུ་འབྱུང་བས་གོ་སླའོ།།༈ ",
            "ཡང་། ",
            "ཕྲན་བུའི་དོན་སྐོར་གྱི་ཕེབས་སྒོའི། ",
            "སྲིད་པ་གསུམ་ནི། ",
            "སྟེང་ལྷའི་སྲིད་པ། ",
            "འོག་ཀླུའི་སྲིད་པ། ",
            "བར་མིའི་སྲིད་པ་དང་གསུམ། ",
            "འཇིག་རྟེན་གསུམ་ཡང་དེ་རྣམས་།",
            ""
        ],
        [
            "ལྷའི་འཇིག་རྟེན་ཞེས་སོགས་སོ།།",
            "ཁམས་གསུམ་ནི། ",
            "གཟུགས་ཀྱི་ཁམས། ",
            "གཟུགས་མེད་ཀྱི་ཁམས། ",
            "འདོད་པའི་ཁམས་སོ།།",
            "ས་གསུམ་ནི། ",
            "ས་འོག་ས་སྟེང་། ",
            "ས་བླ་དང་གསུམ་།",
            "ས་བླ་ཞེས་པ་ནི་སའི་གོང་ལ་འཇུག་ཚེ། ",
            "བར་སྣང་སོགས་ཡིན་ནོ།།",
            "འགའ་ཞིག་ཏུ་གྲོང་ཁྱེར་གསུམ་ཞེས་པའང་འབྱུང་བ་ནི། ",
            "སྣང་བའི་གྲོང་ཁྱེར། ",
            "ཕྱེད་སྣང་བའི་གྲོང་ཁྱེར། ",
            "མི་སྣང་བའི་གྲོང་ཁྱེར། ",
            "ཞེས་པ་གསུམ་ནི། ",
            "འདོད་ཁམས། ",
            "གཟུགས་ཁམས། ",
            "གཟུགས་མེད་ཁམས་རྣམས་དང་གཅིག་པ་ཉིད་ལགས་སོ། །",
            "དེ་ལྟར་བརྗོད་བྱའི་ཆོས་ཚུལ་ཇི་སྙེད་ལ།།",
            "དྲི་མེད་གཟིགས་པའི་སྤྱན་ཡངས་མི་ཕམ་མགོན། །",
            "གང་ཁྱེད་མི་ཤེས་མུན་ཁྲོད་མི་གནས་ཀྱང་། །",
            "གཞན་ལ་ཕན་དགོངས་འབའ་ཞིག་འདིར་བརྩོན་མཛད།།",
            ""
        ],
        [
            "བསྟན་པའི་མཐའ་འདིར་བཤེས་གཉེན་རབ་དཀོན་ཞིང་།།",
            "ཡོད་རྣམས་ཆོས་བརྒྱད་རྟ་བང་འགྲན་ལ་བྲེལ། །",
            "དེ་ཕྱིར་ལེགས་བཤད་འཚོལ་དང་སྦྱིན་པ་པོ། །",
            "གཉིས་ཀས་དབེན་འདིར་བདག་འདྲའི་ཚིག་གིས་ཅི། །",
            "མཁས་རྣམས་མགུ་བའི་ཚིག་གི་རྣམ་དཔྱོད་མེད།།",
            "གྲུབ་པ་དགྱེས་པའི་ཉམས་མྱོང་དོན་གྱིས་སྟོངས།།",
            "ཅལ་ཅོལ་ཡི་གེར་འགོད་པའི་སྤྱི་བརྟོལ་འདི། །",
            "མི་རྒན་སྤོབས་པ་ཆེ་བའི་སུག་རྗེས་ལགས། །",
            "ཤེས་ནས་སྨྲས་ན་མཁས་པའི་ལུགས་ཡིན་ཀྱང་། །",
            "མི་ཤེས་སྨྲ་མང་དཔྱོད་ལྡན་ཁྲེལ་བའི་རྒྱུ། །",
            "དོན་མེད་གླེགས་བམ་ལོངས་འདྲའི་དྲིས་ལན་འདིར། །",
            "འགལ་འཁྲུལ་བཟོད་པར་བཞེས་ཅིག་མི་ཕམ་མགོན། །",
            "གལ་ཏེ་ཚུལ་འདིར་ལེགས་བཤད་ཆ་མཆིས་།",
            "དེ་ཡི་དགེ་མཐུ་ཇི་སྙེད་ཡོད་པ་དང་། །",
            "རྣམ་དཀར་བསམ་པའི་མཐུ་བྱིན་ཡོངས་བསྡོམས་ཏེ།།",
            ""
        ],
        null
    ]
}