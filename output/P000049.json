{
    "version": "P000049",
    "reviewed_text": [
        [
            "༄༅། །",
            "རྡོ་རྗེའི་གསང་བའི་སྔགས་ཀྱི་རྒྱལ་པོ་བཛྲ་གུ་རུའི་དགོངས་དོན་རྣམ་པར་བཤད་པ་ཟབ་དོན་རྡོ་རྗེའི་གསང་མཛོད་ལས་ཅན་དད་བརྒྱའི་དགའ་སྟོན་ཞེས་བྱ་བ་བཞུགས་སོ།། ",
            "མཛད་པ་པོ། ",
            "༧སྐྱབས་རྗེ་དིལ་མགོ་མཁྱེན་བཙེ་རིན་པོ་ཆེ། ",
            "༄༅། །",
            "དཔལ་བདེ་བ་ཆེན་པོ་རྡོ་རྗེའི་བླ་མ་པདྨ་སཾ་བྷ་ཝའི་ཞབས་ལ་ཕྱག་འཚལ་ལོ། །",
            "རབ་འབྱམས་རྒྱལ་བའི་མཁྱེན་བརྩེ་ནུས་པའི་མཛོད། །",
            "འཆི་མེད་ཡེ་ཤེས་རྡོ་རྗེའི་འཛུམ་དཀར་ལ།།",
            "རྗེས་ཆགས་མཚོར་འཁྲུངས་རྒྱལ་བའི་ཆུ་ཤེལ་དབང༌། །",
            "དད་པའི་ཆུ་མཚོར་ངོམས་པ་མེད་པས་མཆོད།།",
            "ཟབ་ཅིང་རྒྱ་ཆེའི་གསུང་གི་གསང་བ་ཆེ།།",
            "རྡོ་རྗེའི་སྔགས་སུ་ཤར་བའི་དགོངས་པའི་མཚོར། །",
            "བྱིས་པ་བདག་ཀྱང་དད་པས་འཇུག་པ་ལ།།",
            "ཐུགས་བརྩེའི་བ་དན་གཡོ་བས་དགེ་བར་མཛོད། །",
            "སྤྱིར་རྡོ་རྗེ་ཐེག་པ་གསང་སྔགས་ཀྱི་ལམ་ཟབ་ཅིང་རྒྱ་ཆེ་བ་ཐམས་ཅད་རྒྱུད་ཀྱི་",
            "དངོས་པོའམ་བསླབ་པའི་མཐའ་བཅུ་གཅིག་ཏུ་འཆད་ན་",
            ""
        ],
        [
            "སྔགས་ལམ་ཀུན་ལ་ཁྱབ་པར་གསུངས་ཏེ",
            "རིག་འཛིན་རྩ་རྒྱུད་ཐོད་པའི་དུམ་བུ་ལས། ",
            "རྟག་ཆད་ལས་གྲོལ་ལྟ་བ་དང༔ ",
            "ཡུལ་དུས་གྲོལ་བའི་སྤྱོད་པ་དང༔ ",
            "དཀྱིལ་འཁོར་ཕྱག་རྒྱ་གསལ་རྫོགས་དང༔ ",
            "ཕྲིན་ལས་བཞི་ཡི་མཐའ་བསྒྱུར་དང༔ ",
            "འཇུག་སྒོ་དབང་གི་བྱེ་བྲག་དང༔ ",
            "དེ་ཡི་སྲོག་འཛིན་དམ་ཚིག་དང༔ ",
            "ལྷ་ཡི་སྙིང་པོ་གསང་སྔགས་དང༔ ",
            "བདེན་པའི་མཐུ་ཅན་ཕྱག་རྒྱ་དང༔ ",
            "ལྷ་དང་སྙིང་པོར་བསྙེན་པ་དང༔ ",
            "ཚོམ་བུ་ཚོགས་ཀྱི་སྒྲུབ་པ་དང༔ ",
            "བསོད་ནམས་ཚོགས་སྤེལ་མཆོད་པ་སྟེ༔",
            "རྒྱུད་ཀྱི་དངོས་པོ་བཅུ་གཅིག་ནི༔ ",
            "མདོ་ཆིངས་ཡིན་པར་མཁས་པས་གཟུང༔",
            "ཞེས་གསུངས་པ་ལྟར་ལས། ",
            "སྐབས་སུ་བབ་པའི་འཆད་བྱ་ཟློས་པ་སྔགས་ཀྱི་རིམ་པ་།",
            "དེ་ལ་སྔགས་ཀྱི་གོ་དོན་སྤྱིར་བཤད་པ་དང༌། ",
            "བཛྲ་གུ་རུའི་དགོངས་དོན་བྱེ་བྲག་ཏུ་བཤད་པ། ",
            "སྔགས་ཀྱི་ཕན་ཡོན་བཤད་པས་མཇུག་བསྡུ་བ་",
            "གསུམ་ལས་དང་པོ་ལའང་གཉིས་ལས། ",
            "དང་པོ་ནི། ",
            "དེ་ཡང་སྔགས་ཀྱི་རྒྱུ་ནི་ཡི་གེ་སྟེ་",
            "ངོ་བོ་སྒྲ་གདངས་ཀྱི་རྣམ་པ་སོ་སོར་",
            "གསལ་བའི་རང་བཞིན་ཨ་སོགས་",
            "ཤེས་རབ་དབྱངས་ཀྱི་ཡི་གེ་བཅུ་དྲུག །",
            "ཀ་སོགས་གསལ་བྱེད་ཐབས་ཀྱི་",
            "ཡི་གེ་སུམ་ཅུ་རྩ་བཞི་སྟེ་",
            "ལྔ་བཅུ་ནི་ཡི་གེ་ཐམས་ཅད་ཀྱི་",
            "ཕྱི་མོ་སྟེ་དེ་ཐམས་ཅད་འདུས་པ་",
            "ཨོཾ་ལ་སོགས་པ་དག་ཀྱང་",
            "ཡི་གེའི་རང་བཞིན་ལས་མ་།",
            "ཡི་གེ་རྣམས་འདུས་པ་ལ་བརྟེན་ནས་",
            ""
        ],
        [
            "ཐ་སྙད་ཀུན་ཉོན་དང་རྣམ་བྱང་གིས་",
            "བསྡུས་པའི་དོན་ཐམས་ཅད་གསལ་ནུས་པས། ",
            "སངས་རྒྱས་ཀྱི་མཛད་པ་ཀུན་ཡི་གེས་",
            "དངོས་དང་བརྒྱུད་པའི་ཚུལ་གྱིས་སྒྲུབ་ལ",
            "དེའི་ཕྱིར་འཇིག་རྟེན་པའི་སྤྱོད་ཡུལ་གྱི་",
            "ནང་ན་ཡི་གེ་ལས་མཐུ་དང་ངོ་མཚར་ཆེ་བ་མེད་།",
            "ཀུན་རྫོབ་ཏུ་དེ་ལྟར་བརྗོད་ཅིང་གསལ་བ་བྱེད་པའི་",
            "རྟེན་འབྱུང་གི་སྣང་བ་མ་འགགས་བཞིན་དུ། ",
            "དོན་དམ་པ་བརྗོད་བྱ་མེད་པས་",
            "དེའི་རྗོད་བྱེད་དུའང་མ་གྲུབ་པས་",
            "རྗོད་བྱེད་ཉིད་ཀྱང་ཅུང་ཟད་མ་གྲུབ་པས་",
            "དེས་གང་ཡང་བརྗོད་པ་མེད་པར་གནས་ཤིང༌། ",
            "དེ་ལྟ་བུའི་བདེན་པ་གཉིས་པོ་",
            "མཉམ་པ་ཉིད་དུ་ཡི་གེ་འབྲུ་གཅིག་གི་སྟེང་དུ་མཐོང་ཡང༌། ",
            "དེ་ལས་གཟུངས་ཀྱི་སྒོ་བཞི་ཐོབ་པར་འགྱུར་རོ། །",
            "གཉིས་པ་སྔགས་ཀྱི་ངོ་བོ་གྲུབ་པ་བཞི་ལྡན་ནི། ",
            "བྱེ་བྲག་ཏུ་སངས་རྒྱས་ཀྱིས་གསུངས་པའི་",
            "སྔགས་རྣམས་ནི་གྲུབ་པ་བཞི་དང་ལྡན་པ་།",
            "དང་པོ་ཆོས་ཉིད་ངོ་བོའི་གྲུབ་པ་ནི། ",
            "སྒྱུ་འཕྲུལ་དྲྭ་བ་རྩ་བའི་རྒྱུད་ལས། ",
            "དབྱིངས་ལ་དབྱིངས་ཀྱིས་བྲིས་པ་སྟེ།།",
            "དེ་ཕྱིར་ཡི་གེ་ཞེས་བརྗོད་དོ།།",
            "ཞེས་གསུངས་པ་ལྟར་ཡི་གེ་ཐམས་ཅད་",
            "དབྱིངས་སྟོང་ཆེན་རྣམ་ཀུན་མཆོག་ལྡན་མཉམ་པ་",
            "ཉིད་ཀྱི་ངོ་བོ་ཉིད་དུ་ཡེ་ནས་ལྷུན་གྱིས་གྲུབ་པའོ།།",
            ""
        ],
        [
            "ཆོས་ཅན་རང་བཞིན་གྱིས་གྲུབ་པ་ནི། ཨ་ཉིད་སྣ་ཚོགས་པར་སྣང་བའི། ",
            "ཀ་ལ་སོགས་པ་བཞི་བཅུ་གཉིས། །",
            "སྒྲ་ཡི་མིང་གིས་ཐམས་ཅད་བསྡུས།།",
            "མངོན་རྫོགས་རྒྱལ་པོར་དེ་ཉིད་ངེས།།",
            "ཞེས་པ་ལྟར། ",
            "ཡི་གེ་རང་རང་གི་ངོ་བོ་ཐུན་མོང་མིན་པར་སྣང་",
            "བའི་རང་བཞིན་བསླུ་མེད་དུ་གྲུབ་པའོ།།",
            "དེ་གཉིས་སྔགས་ཙམ་དུ་མ་ཟད་",
            "ཆོས་ཀུན་ལའང་ཡོད་མེད་ཀྱི་དེ་ལྟ་བུ་",
            "ཡིན་པའི་དབང་གིས་སྒྲ་གྲགས་ཐམས་ཅད་",
            "རྡོ་རྗེའི་སྔགས་སུ་བྱིན་གྱི་རླབས་རུང་བ་དང༌། ",
            "ནུས་པ་ཐོགས་མེད་དུ་འབྱུང་རུང་།",
            "ཆོས་ཉིད་ཅི་ཡང་མིན་པ་ལས་",
            "ཅི་ཡང་འཆར་བའི་རྟེན་འབྲེལ་",
            "བསླུ་མེད་ཀྱི་དབང་གིས་སོ།།",
            "བྱིན་གྱིས་བརླབ་ཀྱིས་གྲུབ་པ་ནི། ",
            "ཕྱོགས་བཅུ་དུས་བཞིར་གཤེགས་པ་ཡི། །",
            "ཡེ་ཤེས་སེམས་དཔའི་སྐུ་གསུང་ཐུགས། །",
            "དཀྱིལ་འཁོར་ཉི་ཤུ་རྩ་ལྔ་ནི། །",
            "ཡི་གེ་མགོ་ནས་ཀྵ་ལ་རྫོགས།།",
            ""
        ],
        [
            "ཞེས་པ་ལྟར། ",
            "ཆོས་ཀུན་ལ་མངའ་དབང་འབྱོར་བའི་",
            "སངས་རྒྱས་རྣམས་ཀྱིས་ཡི་གེ་གཅིག་ནས་",
            "མང་པོའི་བར་གྱི་སྔགས་རྣམས་ཡེ་ཤེས་ཉིད་",
            "རྣམ་པའི་འཕྲུལ་པ་བསྟན་པས་ན་",
            "སངས་རྒྱས་ཀྱི་བྱིན་རླབས་ཀྱིས་གྲུབ་པའོ།།",
            "ནུས་མཐུས་གྲུབ་པ་ནི། ",
            "ཨེ་མ་ངོ་མཚར་ཡ་མཚན་གྱིས། །",
            "འཕྲུལ་ཆེན་བཞི་བཅུ་རྩ་ལྔ་ཡི། །",
            "ཚིག་རྣམས་མ་ལུས་འཛིན་པའི་གནས། །",
            "སྣ་ཚོགས་དོན་ཆེན་སྨྲ་ཞིང་སྟོན།།",
            "ཞེས་གསུངས་པ་ལྟར་སྨན་དང་",
            "ནོར་བུའི་ནུས་པ་བཞིན་དུ་",
            "སྔགས་དེ་དག་ལས་དངོས་གྲུབ་སྒྲུབ་པའི་",
            "ནུས་པ་ཐོགས་པ་མེད་པར་མི་བསླུ་བར་ཡོད་པའོ།།",
            "གསུམ་པ་འབྲས་བུ་ནུས་པ་ཐོགས་མེད་ནི། ",
            "དེ་ལྟར་གྲུབ་པའི་སྔགས་དེས་གནས་སྐབས་དང་",
            "མཐར་ཐུག་གི་དོན་སྒྲུབ་མི་ནུས་པ་མེད་།",
            "སྔགས་ལྷ་ཡི་ངོ་བོ་ཡིན་པའི་ཕྱིར་རོ། །",
            "དེས་ན་སོ་སོའི་སྐྱེ་བོའི་ས་ན་ཡང་",
            "དེ་བཞིན་གཤེགས་པའི་སྟོབས་གྲོགས་སུ་བཀུག་སྟེ་",
            ""
        ],
        [
            "ལས་སྣ་ཚོགས་བྱེད་པ་ནི་སྔགས་ཡིན་པས། ",
            "ཐུན་མོང་གི་སྤྱོད་ཡུལ་དུ་གྱུར་པ་",
            "རྣམས་ལ་སྔགས་དང་མཚུངས་པའི་",
            "དངོས་གྲུབ་སྦྱིན་པ་གཞན་འཇིག་རྟེན་ན་མེད་དེ",
            "ཚངས་དབང་དང་དཔག་བསམ་ནོར་བུ་སོགས་",
            "ཀྱིས་ཀྱང་སྔགས་ཀྱི་ནུས་པ་ལ་",
            "ཆ་ཙམ་འགྲན་དུ་མེད་དོ།།",
            "ལྟ་སྒོམ་ཟབ་མོ་ལ་སོགས་པ་ནི་",
            "རྒྱུད་དག་པ་འབའ་ཞིག་གི་ཡུལ་ཡིན་གྱི། ",
            "ཀུན་གྱི་ཐུན་མོང་མ་ཡིན་།",
            "སྔགས་ནི་ཐུན་མོང་དུ་བཟླ་བར་བཏུབ་པས་",
            "ཕྲིན་ལས་ཁྱད་པར་དུ་འཕགས་པའོ།།",
            "གཉིས་པ་སྙིང་པོ་བཛྲ་གུ་རུའི་",
            "སྔགས་དོན་བྱེ་བྲག་ཏུ་བཤད་པ་།",
            "ལོ་རྒྱུས་ཀྱིས་གླེང་བསླང་བ་དང༌། ",
            "སྔགས་དོན་དངོས་བཤད་པའོ།།",
            ""
        ],
        [
            "དང་པོ་ནི། ",
            "གཏེར་སྟོན་གྲུབ་ཐོབ་ཡོངས་ཀྱི་རྒྱལ་པོ་ཀརྨ་གླིང་པའི་",
            "གཏེར་བྱོན་བཛྲ་གུ་རུའི་ཕན་ཡོན་དང་འབྲུ་འགྲེལ་ལས། ",
            "བདག་སྐྱེ་དམན་ཡེ་ཤེས་མཚོ་རྒྱལ་གྱིས༔ ",
            "ཕྱི་ནང་གསང་བའི་མཎྜལ་རྒྱ་ཆེན་པོ་ཕུལ་ནས་",
            "ཞུས་པ༔ ",
            "ཀྱཻ༔ ",
            "སློབ་དཔོན་པདྨ་འབྱུང་གནས་ལགས༔ ",
            "བདག་ཅག་བོད་ཀྱི་སེམས་ཅན་ཐམས་ཅད་ལ༔",
            "ཚེ་འདི་དང་ཕྱི་མའི་དོན་རྒྱ་ཆེན་པོ་མཛད་པ་",
            "ཤིན་ཏུ་བཀའ་དྲིན་ཉིད་ལས་ཆེ་བ་སྔར་ཡང་མ་བྱོན༔",
            "ཕྱིས་ཀྱང་མི་འབྱོན་པས༔ ",
            "ཉིད་ཀྱི་སྒྲུབ་པ་ཉིང་ཁུ་ལྟ་བུར་གནང་བར༔ ",
            "བདག་སྐྱེ་དམན་ཡིན་ཀྱང་ཐེ་ཚོམ་མེད་དེ༔",
            "མ་འོངས་པའི་སེམས་ཅན་བློ་སྣ་མང་ཞིང་དམུ་རྒོད་ཆེ་བ༔ ",
            "དམ་པའི་ཆོས་ལ་ལོག་པར་བལྟ་ཞིང༔",
            "ཁྱད་པར་གསང་སྔགས་བླ་མེད་ཀྱི་ཆོས་ལ་",
            "བསྐུར་འདེབས་བྱེད་དུ་འོང་བས༔ ",
            "དེ་དུས་སེམས་ཅན་ཐམས་ཅད་ལ་",
            "ནད་མུག་མཚོན་གསུམ་དར་ཞིང༔",
            ""
        ],
        [
            "ཁྱད་པར་དུ་རྒྱ་བོད་ཧོར་གསུམ་གྲོགས་མའི་",
            "ཚང་བཤིག་པ་འདྲ་བ་བོད་འབངས་སྡུག་པའི་དུས་ལ་བབ༔",
            "དེ་རྣམས་བཅོས་པའི་ཐབས་མང་དུ་གསུངས་ཀྱང༔ ",
            "མ་འོངས་པའི་གང་ཟག་རྣམས་ཆོས་བསྒྲུབ་ལོང་མེད་ལ༔",
            "ཅུང་ཟད་རེ་བསྒྲུབ་པ་རྣམས་ཀྱང༔ ",
            "བར་ཆད་དབང་ཆེ་བས༔ ",
            "སེམས་ཅན་ཁ་འཁྱམ་མི་འཆམ༔",
            "ཟས་དང་སྤྱོད་ལམ་མི་མཚུངས༔",
            "དུས་ངན་དེ་འདྲ་ཤིན་ཏུ་བཟློག་པར་དཀའ་བས༔ ",
            "དེ་འདྲའི་དུས་སུ་གུ་རུ་ཉིད་ཀྱི་",
            "སྒྲུབ་ཐབས་བཛྲ་གུ་རུ་ཁོ་ན་ལ་བརྟེན་ན་",
            ""
        ],
        [
            "ཕན་ཡོན་ཅི་ལྟ་བུ་ལགས༔ ",
            "མ་འོངས་པའི་བློ་དམན་རྣམས་ཀྱི་",
            "དོན་དུ་གསུང་བར་ཞུ་ཞེས་ཞུས་སོ༔",
            "དེ་ནས་སློབ་དཔོན་ཆེན་པོས་བཀའ་བསྩལ་པ༔ ",
            "འོ་དད་ལྡན་བུ་མོ་ཁྱོད་ཀྱིས་",
            "ཞུས་པ་དེ་ཤིན་ཏུ་བདེན་ནོ༔",
            "མ་འོངས་དེ་འདྲའི་དུས་ཚོད་ལ༔",
            "སེམས་ཅན་ལ་གནས་སྐབས་དང་",
            "མཐར་ཐུག་ལ་ཕན་ཐོག་ངེས་པ་ཡི༔ ",
            "མན་ངག་སྒྲུབ་ཐབས་དཔག་ཏུ་མེད་པ་",
            "ས་གཏེར་ཆུ་གཏེར་བྲག་དང་ནམ་མཁའི་",
            "གཏེར་ལ་སོགས་པ་མང་དུ་སྦས་ཏེ༔",
            "དུས་ངན་གྱི་སྐབས་ལ་ལས་ཅན་རྣམས་ཀྱི་",
            "ཐབས་རྟེན་འབྲེལ་འགྲིགས་པ་ཤིན་ཏུ་དཀའ༔",
            "སེམས་ཅན་གྱི་བསོད་ནམས་ཟད་པའི་རྟགས་ཡིན་ནོ༔",
            ""
        ],
        [
            "འོན་ཀྱང་དེ་འདྲའི་དུས་ལ་བཛྲ་གུ་རུའི་སྙིང་པོ་འདི་གནས་ཆེན་པོ་འམ༔ ",
            "དགོན་སྡེའམ༔ ",
            "རི་བོ་ཆེན་པོའི་རྩེའམ༔ ",
            "ཆུ་བོ་ཆེན་པོའི་འགྲམ་དང༔ ",
            "ལྷ་སྲིན་འབྱུང་པོ་དར་བའི་ས་མགོ༔ ",
            "ས་མདོ་ལ་སོགས་པ་ལ༔",
            "སྔགས་པ་དམ་ཚིག་དང་ལྡན་པ༔ ",
            "དགེ་འདུན་སྡོམ་ལྡན༔",
            "སྐྱེ་བོ་དད་ཅན༔ ",
            "བུད་མེད་མཚན་ལྡན་ལ་སོགས་པ་རྣམས་ཀྱིས་སེམས་བསྐྱེད་རྒྱ་ཆེན་པོའི་ངང་ནས༔",
            "བརྒྱ་སྟོང་ཁྲི་འབུམ་བྱེ་བ་དང་དུང་ཕྱུར་ལ་སོགས་པ་",
            "ཅི་འགྲུབ་བཟླས་ན་ཕན་ཡོན་དང་ནུས་པ་བསམ་གྱིས་མི་ཁྱབ༔",
            "ཅེས་གསུངས་པའི་སྔགས་དངོས་ནི་",
            "ཐུགས་སྒྲུབ་བར་ཆད་ཀུན་སེལ་གྱི་རྒྱུན་གྱི་བཀོལ་བྱང་ལས། ",
            "འབྲུ་གསུམ་སྐུ་གསུམ་དབྱེར་མེད་ལ༔",
            "བཛྲ་གུ་རུ་རིགས་ཀྱི་གཙོ༔ ",
            "པདྨ་དཀྱིལ་འཁོར་འཁོར་ལོར་སྣང༔",
            ""
        ],
        [
            "སིདྡྷི་ཧཱུྃ་ཞེས་དངོས་གྲུབ་བསྐུལ༔",
            "བསྙེན་སྒྲུབ་ལས་གསུམ་ཆིག་དྲིལ་གྱི༔ ",
            "རྡོ་རྗེའི་སྔགས་འདིས་ལས་ཀུན་བྱེད༔",
            "ཞེས་དང༌། ",
            "ཇི་སྐད་དུ། ",
            "ཨོཾ་དང་ཨཱཿཧཱུྃ་རྡོ་རྗེ་གསུམ་གྱི་བདག༔ ",
            "བཛྲ་མཚན་རྟོག་བྲལ་བ་ཆོས་ཀྱི་སྐུ༔ ",
            "གུ་རུ་ངེས་པ་ལྔ་ལྡན་ལོངས་སྤྱོད་རྫོགས༔",
            "པདྨ་སྣ་ཚོགས་དོན་སྟོན་སྤྲུལ་པའི་སྐུ༔ ",
            "སིདྡྷི་མཆོག་དང་ཐུན་མོང་དངོས་གྲུབ་སྟེ༔",
            "ཧཱུྃ་གིས་བདག་ལ་མྱུར་དུ་སྩོལ་ཅིག་ཅེས༔ ",
            "རྡོ་རྗེའི་སྒྲ་དབྱངས་སྒྲ་ཚིག་དོན་དང་སྦྱར༔",
            "ཞེས་གསུངས་པ་ཉིད་དོ།།",
            ""
        ],
        [
            "གཉིས་པ་སྔགས་དངོས་བཤད་པ་ལའང༌། ",
            "ཕྱི་ཚིག་གི་དོན་རྒྱལ་དབང་པདྨ་ཉིད་ཀྱི་རྣམ་པར་ཐར་པའི་ཚུལ་དང་ལྟོ་སྦྱར་ཏེ་བཤད་པ། ",
            "ནང་སྦས་དོན་ཐབས་གྲོལ་གྱི་ལམ་ལྟར་བཤད་པ། ",
            "གསང་བ་མཐར་ཐུག་དོན་དམ་གྱི་ལམ་ལྟར་བཤད་པའོ།།",
            "དང་པོ་ལའང་ཐུན་མོང་གི་མཛད་པ་བཅུ་གཉིས་ལྟར་བཤད་པ། ",
            "ཐུན་མིན་སྐུ་ལྔ་ལྷུན་གྲུབ་ཀྱི་རྣམ་ཐར་ལྟར་བཤད་པ། ",
            "མདོ་སྔགས་ཐུན་མོང་གི་ལམ་ལྟར་བཤད་པ་དང་གསུམ་ལས། ",
            "དང་པོ་ནི་པདྨ་བཀའ་ཐང་ལས། ",
            "སྔོན་ཚེ་སྣང་བ་མཐའ་ཡས་ཚེ་དཔག་མེད༔",
            "རི་བོ་ཏ་ལར་མགོན་པོ་སྤྱན་རས་གཟིགས༔",
            "དྷ་ན་ཀོ་ཤར་པདྨ་འབྱུང་གནས་སྐུ༔ ",
            "མཚོན་ཚུལ་ཙམ་ལ་གསུམ་དུ་སྣང་གྱུར་ཀྱང༔ ",
            "དོན་ལ་དབྱེར་མེད་ངོ་བོར་ཐ་མི་དད༔",
            "ཞེས་གསུངས་པ་ལྟར་",
            "ཨོཾ་ནི་ཡེ་ཤེས་ལྔ་ལྡན་ཆོས་ཀྱི་སྐུ་སྣང་བ་མཐའ་ཡས། ",
            "ཨཱཿནི་",
            "སྤྲུལ་གཞི་དེ་ཡི་རྟག་པ་རྒྱུན་གྱི་ཐུགས་རྗེའི་རང་གཟུགས་སྐུ་དང་",
            "ཞིང་ཁམས་རྒྱ་མཚོའི་འབྱུང་གནས་ལོངས་སྐུ་ཐུགས་རྗེ་ཆེན་པོ། ",
            "ཧཱུྃ་ནི་",
            "ཐུན་མོང་གི་གདུལ་བྱ་འདུལ་བའི་དུས་ལ་བབ་པའི་ཚེ། ",
            "ཡབ་སྲས་མཇལ་བའི་མདོ་ལས། ",
            "དཔའ་བོ་ཆེན་པོ་ཐབས་མཁས་ཆེ།།",
            ""
        ],
        [
            "སེམས་ཅན་ཡོངས་སུ་སྨིན་མཛད་ཕྱིར། །",
            "བྱེ་བ་ཕྲག་བརྒྱར་རྒྱལ་བ་ཉིད། །",
            "སངས་རྒྱས་ཉིད་དུ་བསྟན་གྱུར་ཀྱང༌། །",
            "ད་དུང་ཡང་ནི་འདྲེན་པ་ཁྱོད། །",
            "སངས་རྒྱས་མང་པོ་སྟོན་པར་མཛད།།",
            "ཅེས་གསུངས་པ་ལྟར། ",
            "རྒྱལ་བའི་དབང་པོ་འདི་ཉིད་ངེས་པའི་དོན་དུ་",
            "བསྐལ་པ་གྲངས་ཀྱིས་མི་ཆོད་པའི་སྔ་རོལ་ནས་བྱང་ཆུབ་ཆེན་པོར་ཡོངས་སུ་གྲུབ་ཟིན་པ་ཡིན་ན",
            "འང༌། ",
            "ཚུར་མཐོང་གི་གདུལ་བྱའི་སྣང་ངོར་སློབ་པའི་རིག་འཛིན་འཆི་མེད་གྲུབ་པའི་རྣམ་རོལ་གྱིས་གདུལ་བྱའི་དོན་སྒྲུབ་པའི་ཆེད་དུ། ",
            "རི་རབ་ཀྱི་ལྷོ་ཕྱོགས་ཛམ་བུའི་གླིང་འདིར་ཡུལ་དྲུག་ལ་སོགས་པའི་རྣམ་པར་དབྱེ་བ་ལས། ",
            "ནུབ་ན་རིག་པ་འཛིན་པའི་གནས། ",
            "ཨོ་རྒྱན་མཁའ་འགྲོའི་གླིང་གི་ནུབ་བྱང་གི་མཚམས་",
            "ལྷོ་ནུབ་འོ་མ་ཅན་གྱི་རྒྱ་མཚོའི་དབུས་སུ་མེ་ཏོག་པདྨ་ཁ་དོག་ལྔ་ལྡན་གྱི་པདྨའི་རིགས་དམར་པོའི་གེ་སར་།",
            "དུས་གསུམ་རྒྱལ་བ་རབ་འབྱམས་ཀྱི་གསང་བ་གསུམ་གྱི་བྱིན་རླབས་ཡོན་ཏན་ཐམས་ཅད་རྒྱལ་བ་འོད་མཚན་སྟོང་འབར་གྱི་",
            "ཐུགས་ཀ་ཟག་མེད་རིན་པོ་ཆེའི་མཛོད་བཀྲ་ཤིས་དཔའ་བེའུ་ལ་གཏམས་པ་དེ་ཉིད། ",
            "ཡི་གེ་ཧྲཱིཿལྔ་ལྡན་འོད་ཟེར་གྱི་ཕུང་པོ་ཉིད་རང་བྱུང་ཟག་མེད་ཀྱི་སྐུ་",
            "མཚན་དཔེ་བཞིན་ལེགས་ཀྱི་ཁྱེའུ་ལོ་བརྒྱད་པའི་ཚུལ་དུ་བཞེངས་པའི་མཚན་པདྨ་འབྱུང་གནས་སུ་གྲགས་པ་གང༌། ",
            "དང་པོ་ཨོ་ཌི་ཡ་ནའི་རྒྱལ་པོ་སྤྱན་མེད་འབྱོར་ལྡན་གྱི་དམ་པའི་རྒྱལ་ཐབས་ལ་དབང་བསྒྱུར་བའི་",
            "གནས་སྐབས་ཉིད་ནས་ཇི་ལྟར་དཔལ་ས་ར་ཧས་སངས་རྒྱས་ཐོད་པའི་རྒྱུད་སྡེ་ལ་བདག་ཉིད་དབང་བསྒྱུར་བ་ལྟར། ",
            "སྔོན་ཡོངས་སུ་སྦྱངས་པའི་ཁྱད་པར་གྱིས་ཚེ་འདིར་རང་དབང་དུ་ཟབ་མོ་སྔགས་ཀྱི་ཚོགས་ལམ་བསྐྱེད་པའི་རིམ་པ་དང༌། ",
            "སྦྱོར་ལམ་རྡོ་རྗེའི་ལུས་ལ་གནད་དུ་བསྣུན་པའི་རྫོགས་རིམ་ལ་སྦྱང་བ་ཕུལ་དུ་སོན་ཏེ",
            "ཕྱིས་སུ་དུར་ཁྲོད་ཆེན་པོ་བསིལ་བའི་ཚལ་དུ་བོགས་འབྱིན་བརྟུལ་ཞུགས་ཀྱི་སྤྱོད་པས། ",
            "མདའ་བསྣུན་ཞབས་ཀྱིས། ",
            "བྲོ་གར་གླུ་དང་རོལ་མོ་ཡིས། །",
            "ཕྱོགས་རྣམས་ཀུན་ཏུ་སྒྲ་སྒྲོགས་ཤིང༌། །",
            "རྣལ་འབྱོར་མ་ནི་གཡོན་ནས་བསྐོར།།",
            "དམིགས་གཏད་བྲལ་བའི་རང་བཞིན་གྱིས། །",
            "འབད་པ་མེད་པ་ཀུན་ཏུ་སྤྱད།།",
            ""
        ],
        [
            "ཅེས་གསུངས་པ་ལྟར། ",
            "ཞིང་སྔགས་ལྷན་ཅིག་སྐྱེས་པའི་རྣལ་འབྱོར་མའི་ཚོགས་ཆེན་པོ་དང་",
            "ལྷན་ཅིག་བདེ་སྟོང་དགའ་ཆེན་རྡོ་རྗེའི་ཏིང་ངེ་འཛིན་གྱི་རོལ་མོ་ཅིར་ཡང་སྤེལ་བའི་མཐུ་ལ་བརྟེན་ནས",
            "སྔགས་བླ་མེད་ཀྱི་སྦྱོར་ལམ་ཆོས་མཆོག་དཀའ་བ་མེད་པར་མངོན་དུ་མཛད་།",
            "ཟ་ཧོར་རྒྱལ་པོ་གཙུག་ལག་འཛིན་དང་",
            "ཨོ་རྒྱན་རྒྱལ་པོ་ཨིནྡྲ་བྷུ་ཏི་གཉིས་ཀྱི་ཁབ་ཏུ་གཤེགས་པའི་ཚེ་སྐུ་ཞུགས་ལ་",
            "བཞུན་པར་བརྩམ་པའི་ཚེ། ",
            "ཙནྡན་ཏིལ་མར་གྱིས་སྦགས་པའི་མེ་ལྕེའང་བསིལ་བའི་ཆུ་ཀླུང་དུ་བསྒྱུར་ཏེ",
            "ཡིད་ལས་བྱུང་བའི་མེ་ཏོག་གི་སྡོང་པོ་ལ་",
            "བསིལ་བསིལ་ཕྲུམ་ཕྲུམ་ལྟར་བསྟན་པ་ལ་སོགས་པ་བླ་མེད་ཀྱི་སྦྱོར་ལམ་ཆོས་མཆོག་གྲུབ་པའི་ལག་རྗེས་སུ་བྱུང་བ་།",
            "ཕར་ཕྱིན་ཐེག་པ་ཐུན་མོང་གི་ལུགས་ལའང་སྲིད་པ་ཐ་མ་པ་ནི་བདག་ཉིད་ཀྱིས་ཀྱང་མི་འཆི་ལ་",
            ""
        ],
        [
            "གཞན་གྱིས་ཀྱང་མི་འཆི་བ་ཁོ་ནར་མངོན་པ་འོག་མ་ནས་བཤད་ན་",
            "བླ་མེད་ཀྱི་ཆོས་མཆོག་པ་སྟེ་",
            "དེར་རྡོ་རྗེ་འཛིན་པའི་འཕོ་མེད་ཟུང་འཇུག་གི་སྐུ་འགྲུབ་པར་ངེས་པ་རྣམས་ལ་",
            "ཕྱི་ནང་གི་འབྱུང་བ་ལས་གྱུར་པའི་གནོད་པ་མཐའ་དག་གིས་མི་ཚུགས་པ་ལྟ་ཅི་།",
            "དེ་ལ་སོགས་པའི་བརྟུལ་ཞུགས་རྫུ་འཕྲུལ་གྱི་སྤྱོད་པ་",
            "བྱིས་པའི་བློས་གཏིང་དཔག་དཀའ་བ་རྒྱ་མཚོའི་འཇིང་ལྟ་བུས་རང་གཞན་གྱི་དོན་རླབས་པོ་ཆེ་བསྒྲུབས་།",
            "སླར་ཡང་མི་འགྱུར་ལྷན་ཅིག་སྐྱེས་པའི་ཡེ་ཤེས་དང་",
            "ཆོས་རྣམས་ཀྱི་དེ་ཁོ་ན་ཉིད་ལ་གཉིས་སྣང་གི་མཚན་མ་ཤིན་ཏུ་ཕྲ་བའང་ཉེ་བར་ཞི་བའི་རྣམ་ཀུན་མཆོག་ལྡན་གྱི་",
            "ཤེས་རབ་ཟབ་མོ་གཉིས་རོ་གཅིག་ངོ་བོ་དབྱེར་མེད་དུ་གྱུར་པའི་དོན་དམ་འོད་གསལ་བའི་གྲུབ་པ་མངོན་དུ་མཛད་པའི་ཕྱིར། ",
            "བལ་ཡུལ་ཡང་ལེ་ཤོད་དུ་ཚོགས་ཀྱི་སྤྱོད་པའི་ཉེ་རྒྱུ་ཡང་བསྟེན་ནས་",
            "ཕྱག་རྒྱ་ཆེན་པོ་མཆོག་གི་དངོས་གྲུབ་མངོན་དུ་བསྒྲུབས་ཏེ",
            "ལམ་མཆོག་ཡོངས་སུ་རྫོགས་པའི་ཚེ་དབང་རིག་འཛིན་དུ་གྲགས་པ་སྔགས་བླ་མེད་ཀྱི་མཐོང་ལམ་ཐོབ་པ་ཡིན་།",
            ""
        ],
        [
            "གསོལ་འདེབས་རྡོ་རྗེའི་ཚིག་རྐང་ལས། ",
            "ཕྱག་རྒྱ་ཆེན་པོའི་དངོས་གྲུབ་གནས་དེར་ཐོབ༔",
            "ཅེས་གསུངས་ཤིང༌། ",
            "ཕྱག་རྒྱ་ཆེན་པོ་མཆོག་གི་དངོས་གྲུབ་ནི་སྔགས་བླ་མེད་དུ་",
            "ལམ་དེ་ཉིད་ཀྱི་དབང་དུ་བྱས་པའི་མཐོང་ལམ་ཡིན་པར་ཀུན་མཁྱེན་རིག་འཛིན་འཇིགས་མེད་གླིང་པས་བཤད་དོ།།",
            "དེ་ལྟར་བྱང་ཆུབ་ཡན་ལག་བདུན་གྱི་ཡོན་ཏན་མངོན་དུ་སྣང་།",
            "སེམས་མཐོང་ལམ་སྐྱེས་པས་མངོན་ཤེས་ལྔ་དང༌། ",
            "ཆོ་འཕྲུལ་བཞི་ལ་སོགས་པ་།",
            "སངས་རྒྱས་སྤྲུལ་སྐུ་ལས་དངོས་སུ་ཆོས་ཐོས་པ་དང༌། ",
            "སྙིགས་མའི་ལུས་རྡོ་རྗེའི་སྐུར་གྲུབ་ནས་",
            "སྐྱེ་འཆི་མེད་པས་ཡེ་ཤེས་ཆེན་པོ་དེ་ཉིད་དུ་མཉམ་བཞག་གི་ལམ་",
            "སངས་རྒྱས་རྣམས་དང་ཆོས་མཚུངས་ཀྱང༌། ",
            "རྗེས་ཐོབ་ལ་ཁྱད་པར་མེད་པ་ཆོས་ཉིད་མཉམ་པར་རྩལ་སྦྱངས་ལུས་དཀྱིལ་འཁོར་གྱི་རང་བཞིན་འཇའ་ཚོན་ལྟ་བུའི་ཆོ་འཕྲུལ་སྣ་ཚོགས་གྲུབ་ནས",
            ""
        ],
        [
            "འཕགས་ལམ་བརྒྱད་ཀྱི་ཆོས་ཡོངས་སུ་རྫོགས་པས་སངས་རྒྱས་ལོངས་སྐུ་ལས་དགོངས་པ་དང་བརྡ་ཡི་ཆོས་།",
            "གཉིས་པ་ནས་ས་ལྔ་པའི་བར་རྟོགས་པ་རྡོ་རྗེ་ལྟ་བུས་རང་སའི་སྒྲིབ་པ་འཇིགས་པས་རྡོ་རྗེ། ",
            "དྲུག་པ་དང་",
            "བདུན་པ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་གཙོ་བོར་སྤྱོད་ཅིང་",
            "ཆོས་འཁོར་བསྐོར་བས་ཐབས་མཁས་འཕྲུལ་སངས་ཆེ་བས་འཁོར་ལོ། ",
            "བརྒྱད་པ་ཡེ་ཤེས་རིན་པོ་ཆེའི་ཁམས་ལ་དབང་ཐོབ་པས་རིན་པོ་ཆེ། ",
            "དགུ་པ་ཆགས་པ་མེད་པས་ཞིང་སྦྱོང་ཞིང་",
            "དོན་བྱེད་པས་པདྨ། ",
            "བཅུ་པར་ཕྲིན་ལས་ཕུན་སུམ་ཚོགས་པས་སེམས་ཅན་གྱི་དོན་བྱེད་པས་",
            "རལ་གྲིའི་རིག་འཛིན་ཞེས་ཕྲིན་ལས་བཞི་ལ་དབང་།",
            "མི་སློབ་པའི་ལམ་མཐར་ཕྱིན་ལྷུན་གྲུབ་རིག་འཛིན་གྱི་ས་ལ་བཞུགས་ཤིང༌། ",
            "རྔ་ཡབ་སྤྲུལ་པའི་གྲོང་ཁྱེར་དུ་ད་ལྟའང་འཆི་མེད་གཡུང་དྲུང་ལྟ་བུའི་གཟུགས་སྐུར་ལྷུན་གྱིས་གྲུབ་ཅིང༌། ",
            "བོད་ཁམས་བསྟན་འགྲོའི་དཔལ་མགོན་དུ་འཁོན་འཇམ་དབྱངས་བདུན་བརྒྱུད་དང༌། ",
            "ཇོ་འབྲོམ་རྣམ་གཉིས། ",
            "བསིལ་ལྗོངས་སྒྲོན་མེ་རྣམ་གསུམ། ",
            "མར་པ་དང༌། ",
            "མཉམ་མེད་དྭགས་པོ་སོགས་རྡོ་རྗེའི་བླ་མ་སྔགས་རིགས་གྲུབ་པའི་དེད་དཔོན་ཚད་མེད་པའི་རྣམ་རོལ་རྒྱུན་མི་ཆད་པ་ཡིན་ནོ།།",
            "མདོར་ན་བླ་མའི་སྐད་དོད་གུ་རུ་།",
            "གུ་ཎ་ཞེས་པ་ཡོན་ཏན་གྱི་སྐད་དོད་དང༌། ",
            "རུ་ལྕི་བའི་དོན་ཅན་ཡིན་པས། ",
            "སློབ་དཔོན་ཆེན་པོ་ཐུགས་ཡོན་ཏན་གྱིས་གང་ཞིང་ལྕི་བའི་དོན་ཏེ་དེ་ལ་རྒྱུ་གང་གིས་།",
            ""
        ],
        [
            "ཐབས་གང་ལ་བརྟེན་ནས་ལྕི་བའི་ཕྱིར། ",
            "ལྕི་བར་བྱེད་པའི་ཡོན་ཏན་ཇི་ལྟ་བུ་ཞིག་ཅེ་།",
            "བཛྲ་སྟེ་རྡོ་རྗེའི་སྒོ་ནས་ལྕི་ཞེས་པའོ།།",
            "ཇི་ལྟར་ན་",
            "ཉེར་ལེན་གྱི་རྒྱུ་ཀུན་རྟོག་གློ་བུར་གྱི་དྲི་མ་ཆ་དང་བཅས་པས་",
            "ནམ་ཡང་མི་ཕྱེད་སེམས་ཀྱི་རྡོ་རྗེའམ་གཉུག་མའི་སེམས་སུ་གྲགས་པ་",
            "འོད་གསལ་གཞི་གྲོལ་ཆེན་པོ་གཞི་གཞོན་ནུ་བུམ་སྐུ་དང༌། ",
            "ལྷན་ཅིག་བྱེད་པའི་ཐབས་གཞིའི་ཡིན་ལུགས་ནང་གསལ་ཕྲ་བའི་ཡེ་ཤེས་དང་",
            "རྣམ་པ་འདྲ་བའི་ལམ་ལྷུན་གྲུབ་སྣང་སྟོང་དུ་ཤར་བ་ཟབ་མོའི་བསྐྱེད་རིམ་དང༌། ",
            "ཁམས་གསུམ་ཡེ་གྲོལ་དུ་རྟོགས་པ་མཐར་ཐུག་གི་རྫོགས་རིམ་ཁྱད་པར་ཅན་སོགས་ལས་",
            "འབྲས་བུ་སངས་རྒྱས་རྣམས་ཀྱི་རྡོ་རྗེ་གསུམ་ལམ་དུ་བྱེད་པའི་ཕྱིར་བླ་མེད་རྡོ་རྗེའི་ལམ་ཞེས་བྱའོ།།",
            "ཡོན་ཏན་རང་གི་ངོ་བོ་ནི་",
            "གཞི་རྡོ་རྗེའི་ཡེ་ཤེས་ཉིད་རྡོ་རྗེའི་ལམ་གྱི་ཐབས་མཁས་ལ་བརྟེན་ནས་",
            "ཡུལ་འོད་གསལ་རང་རིག་པའི་ཆོས་ཉིད་མཐའ་གྲོལ་ཡངས་པ་ཆེན་པོའི་ཀློང་དུ། ",
            "ཡུལ་ཅན་ནི་ཁྱད་ཆོས་དྲུག་དུ་སོན་པའི་རྫོགས་པ་ཆེན་པོ་འབྲས་བུའི་ཡེ་ཤེས་རྣམ་པར་མི་ཕྱེད་པ་",
            "ལྷུན་གྲུབ་རྡོ་རྗེའི་ཡོན་ཏན་ཡོངས་སུ་རྫོགས་པའི་ངོ་བོར་སྨིན་པ་དེ་ཉིད་དོ།།",
            "ཞེས་བཛྲ་གྱི་སྒྲའི་བསྟན་དོན་ཉིད་དོ།།",
            ""
        ],
        [
            "པདྨ་ཞེས་པ་།",
            "གསང་བ་བླ་ན་མེད་པའི་ངོ་མཚར་ཡོན་ཏན་གྱི་བཀོད་པ་རྒྱ་མཚོ་ལྟ་བུ་དེ་དག་གང་ལ་མངའ་ཞེ་།",
            "སྐབས་འདིར་བསྟན་གྱི་དབང་དུ་བྱས་།",
            "རྫོགས་པའི་སངས་རྒྱས་པདྨ་ཞེས་",
            "སྐུ་གསུམ་གྱི་སྟོན་པའི་ཞིང་ཁམས་རབ་འབྱམས་ན་མཚན་ཡོངས་སུ་གྲགས་པ་དེ་ཉིད་དོ།།",
            "དེ་ལ་ཅིའི་ཕྱིར་པདྨ་ཞེས་མཚན་བཏགས་པ་ཡིན་ཞེ་།",
            "པདྨའི་སྦུབས་སུ་རྫུས་ཏེ་",
            ""
        ],
        [
            "བྱུང་བའི་འབྱུང་ཁུངས་ཀྱི་སྒྲས་བཏགས་པ་དང༌། ",
            "པདྨའི་རིགས་དེ་བཞིན་གཤེགས་པ་འོད་དཔག་མེད་ཀྱི་ཐུགས་རྣམ་པ་",
            "ཐམས་ཅད་མཁྱེན་པའི་ཡེ་ཤེས་ཀྱི་ཆོ་འཕྲུལ་ཡིན་པས་",
            "ངོ་བོ་ལས་བཏགས་པའམ་ཡང་ན་རིགས་ལས་བཏགས་པ་དང༌། ",
            "ཤ་ཟ་འབོད་སྒྲོགས་རྒྱལ་པོ་པདྨ་བཞིན། །",
            "ས་བཅུ་ཕོ་ཉའི་ལམ་གྱིས་བགྲོད་ལགས་སམ། །",
            "ཞེས་གསུངས་པ་ལྟར། ",
            "རྡོ་རྗེ་བཙུན་མོའི་པདྨ་ལ་བརྟེན་ནས་",
            "ཟུང་འཇུག་རྡོ་རྗེ་འཆང་ཆེན་པོའི་གོ་འཕང་གྲུབ་པའི་ལོངས་སྤྱོད་ཀྱི་གཙོ་བོ་ལས་བཏགས་པ་དང༌། ",
            "སྲིད་པའི་འགྲོ་བ་རྣམས་སུ་གཟུགས་སྐུའི་རྣམ་རོལ་ཆུ་ནང་གི་ཟླ་བ་བཞིན་དུ་བསྟེན་ཀྱང་",
            "པདྨ་འདམ་གྱིས་མ་གོས་པར་འདམ་ན་སྣང་བ་ལྟར་ཆགས་པའི་འཆིང་བ་ལས་གྲོལ་བས་བྱེད་ལས་ཀྱི་སྒོ་ནས་བཏགས་པ་།",
            "དཔེར་ན་",
            "འབྱུང་ཁུངས་ལས་བཏགས་པ་གསེར་མངལ་ཅན་ལྟ་བུ་དང༌། ",
            "རིགས་ལས་བཏགས་པ་ལྷ་ཆེན་པོ་ལྟ་བུ་དང༌། ",
            "ལོངས་སྤྱོད་ལས་བཏགས་པ་མེ་ཏོག་ཟས་ཅན་ལྟ་བུ་དང༌། ",
            "བྱེད་ལས་ཀྱི་སྒོ་ནས་བཏགས་པ་པདྨོའི་དགྲ་ལྟ་བུའོ།།",
            "སིདྡྷི་ནི། ",
            "དེ་ལྟ་བུའི་མཁྱེན་བརྩེ་ནུས་པར་སྐྱོབ་པ་གང་གིས་ཀྱང་",
            "ཆ་ཙམ་ཡང་འགྲན་དུ་མེད་པའི་སྐྱོབ་པ་དེའི་ཡོན་ཏན་ཤེས་པས་",
            "མི་ཕྱེད་པའི་དད་མོས་ཀྱིས་གསོལ་བ་བཏབ་པས། ",
            "གནས་སྐབས་སུ་མཁའ་སྤྱོད་རལ་གྲི་རིལ་བུ་དང༌། ",
            "རྐང་མགྱོགས་བུམ་པ་གནོད་སྦྱིན་ཁོལ། །",
            "བཅུད་ལེན་དང་ནི་མིག་སྨན་ནོ།།",
            "ཞེས་ཐུན་མོང་གི་གྲུབ་པ་བརྒྱད་དང༌། །",
            "ཕྲ་ཞིང་ཡངས་ལ་",
            "ཕྲ་བར་ནུས་པ་དང༌། །",
            "སྤྱོད་པར་ནུས་དང་བདག་ཉིད་ཆེན་པོ་དང༌། །",
            "དགའ་མགུར་བྱེད་དང་ཐམས་ཅད་དབང་དུ་བྱེད།།",
            ""
        ],
        [
            "ཅི་འདོད་བྱེད་དང་དབང་ཕྱུག་དོན་བརྒྱད་དོ།།",
            "ཞེས་པ་།",
            "དེ་ལ་ཕྲ་བ་ནི་འཁོར་འདས་ཀྱི་ཆོས་ཐམས་ཅད་དབུ་མའི་རང་བཞིན་དུ་མཐོང་བའོ།།",
            "ཡངས་བ་ནི་ཡེ་ཤེས་ཀྱི་རླུང་སྟེ་",
            "དེའི་སྟོབས་ཀྱིས་མཁའ་ཁྱབ་ཀྱི་འཇིག་རྟེན་གྱི་ཁམས་སུ་རྫུ་འཕྲུལ་གྱིས་སྐད་ཅིག་ཙམ་ལ་འགྲོ་བ་དང་",
            "བལྟ་བར་ནུས་པའོ།།",
            "ཕྲ་བར་ནུས་པ་ནི་",
            "དབུ་མར་རླུང་སེམས་ཞུགས་པ་བདག་གཞན་མཐའ་དག་སྟོང་པ་ཉིད་དུ་ཐིམ་པར་རྟོགས་པས་",
            "གཉིས་སྣང་ཐམས་ཅད་ནུབ་པའོ།།",
            "སྤྱོད་པར་ནུས་པའི་ནང་གི་བཙུན་མོ་དབུ་མ་ཡིན་པས་",
            "དེར་རླུང་སེམས་ཞུགས་པའི་རྟེན་འབྲེལ་གྱིས་ཕྱི་རོལ་དུ་གཟུགས་རྡོ་རྗེ་མའི་རང་བཞིན་ཅན་",
            "ལ་སོགས་པ་འདོད་ཡོན་ལྔ་ལ་ཆོས་ཉིད་ཀྱི་རོལ་པར་སྤྱོད་པའོ།།",
            ""
        ],
        [
            "བདག་ཉིད་ཆེན་པོ་ནི་མཚན་དཔེ་འབར་བ་ལ་སོགས་པ་དང༌། ",
            "བདུད་བཞི་ལས་རྣམ་པར་རྒྱལ་བ་དང་མཐུ་སྟོབས་ཀྱི་བདག་པོར་གྱུར་པའོ།།",
            "དགའ་མགུར་བྱེད་པ་ནི་འགྲོ་བ་རྣམས་ལ་ཇི་ལྟར་འདོད་པའི་སྐུ་དང་",
            "གསུང་ལ་སོགས་པའི་རྣམ་པར་འཕྲུལ་པ་སྣ་ཚོགས་བསྟན་ནས་",
            "བསམ་པ་ཚིམ་པར་བྱེད་ནུས་པའོ།།",
            "ཐམས་ཅད་དབང་དུ་འགྱུར་བ་ནི་",
            "སེམས་ཅན་རྣམས་ཚོགས་གཉིས་རྫོགས་པའི་གོ་འཕང་ལ་འགོད་ནུས་པས་",
            "གཞན་དོན་དུ་མི་འགྱུར་བ་གཅིག་ཀྱང་མེད་པའོ།།",
            "ཅི་འདོད་པ་ནི་",
            "རང་གཞན་གཉིས་ཀའི་དོན་དུ་རྒྱ་མཚོ་འཁྲུགས་པའི་སྒྲ་དང༌། ",
            "གཅིག་ལས་དུ་མ་དང༌། ",
            "དུ་མ་གཅིག་དུ་བྱེད་པ་སོགས་རྫུ་འཕྲུལ་ལ་དབང་བའོ།།",
            "མཆོག་གི་དངོས་གྲུབ་མཐར་ཐུག་རིག་འཛིན་རྣམ་བཞིའི་",
            "ཐེམ་སྐས་ལ་བརྟེན་ནས་",
            "མྱུར་དུ་མི་སློབ་པའི་ཟུང་འཇུག་ཁྱབ་བདག་རྡོ་རྗེ་འཆང་ཆེན་པོའི་གོ་འཕང་དཀའ་བ་མེད་པར་འགྲུབ་པ་",
            "དེ་དག་ནི་བདག་གི་འདོད་པའི་དོན་ཡིན་ནོ་ཞེས་པའོ།།",
            ""
        ],
        [
            "ཧཱུྃ་ཞེས་པ་།",
            "ཡི་གེ་ཧ་ཨུ་མ་གསུམ་གྱིས་མཚོན་པའི་རྡོ་རྗེ་གསུམ་གྱི་དངོས་གྲུབ་བསྐུལ་བའི་སྔགས་ཡིན་པའམ། ",
            "ཡང་ན་ཧཱུྃ་ཐུགས་རྡོ་རྗེའི་སྙིང་པོ་ཡིན་པས་དངོས་གྲུབ་སྩོལ་བ་ལ་",
            "ཐུགས་མངོན་དུ་ཕྱོགས་པར་བསྐུལ་བ་དང༌། ",
            "དངོས་གྲུབ་དེའི་བསྒྲུབ་གཞི་ཡང་ཧཱུྃ་ཡིག་གི་མཚོན་དོན་གདོད་ནས་",
            "རྣམ་པར་གྲོལ་བའི་གཉུག་མ་མི་ཤིགས་པའི་སྒོ་གསུམ་རང་ཉིད་ཀྱི་སྙིང་ལ་གནས་པའི་",
            "དེ་ཁོ་ན་ཉིད་བསྟན་པ་ཡིན་ལ",
            "དངོས་གྲུབ་ཀྱི་གཙོ་བོ་མཆོག་གི་ཡེ་ཤེས་ཉེར་ལེན་རང་ལ་གནས་པ་དང་",
            "ལྷན་ཅིག་བྱེད་རྐྱེན་གུ་རུ་རིན་པོ་ཆེའི་ཐུགས་རྗེ་བསྐུལ་བ་དང༌། ",
            "ཐུན་མོང་གི་གྲུབ་པའི་འཆར་གཞི་དང༌། ",
            "མཐུན་པའི་རྐྱེན་གཉིས་བསྟན་པ་།",
            "མདོར་ན་དངོས་གྲུབ་འགུགས་པ་དང༌། ",
            "བརྟན་པར་བྱ་བའི་སྙིང་པོ་ཡིན་ནོ།།",
            "དེ་དག་གིས་སྔགས་བླ་མེད་ཀྱི་དབང་ཐོབ་།",
            "སྔགས་ཀྱི་ཚིག་འདི་དག་ལ་དད་པ་བརྟན་ཅིང་བློ་གྲོས་ལྡན་པ་རྣམས་ལ་",
            "དོན་འབྲེལ་རག་པ་རང་གིས་ཇི་ལྟར་གོ་ཚོད་ཙམ་ཞིག་བསྟན་པ་ཡིན་།",
            ""
        ],
        [
            "དེ་ཙམ་ཡང་རྟོགས་མི་ནུས་པ་ཕལ་པ་དག་གིས་ནི་",
            "རྡོ་རྗེའི་སྔགས་འདིས་དོན་ཤེས་ཤིང་བཟླས་ན་",
            "བྱིན་རླབས་དང་ཕན་ཡོན་ཆེ་བའི་ཕྱིར། ",
            "སྔགས་དོན་སྐུ་གསུང་ཐུགས་རྡོ་རྗེ་བདག་ཉིད་དམ། ",
            "རྡོ་རྗེ་གསུམ་གྱི་ཡོན་ཏན་ཆེན་པོ་ཚད་མེད་པས་ལྕི་ཞིང་",
            "གང་བའི་རྒྱལ་དབང་པདྨ་ཞེས་བོས་ནས་",
            "བདག་ལ་དངོས་གྲུབ་སྩོལ་ཅིག་ཅེས་པ་།",
            "རྡོ་རྗེ་གསུམ་ནི་སྐུ་གསུང་ཐུགས་གསུམ་ཡིན་།",
            "དེ་གང་གིས་བསྟན་ན་ཨོཾ་ཨཱཿཧཱུྃ་བཛྲ་ཞེས་པས་།",
            "ཡོན་ཏན་གྱི་ལྕི་ཞེས་པ། ",
            "སྐུ་མཚན་དཔེ། ",
            "གསུང་ཚངས་དབྱངས། ",
            "ཐུགས་རྣམ་མཁྱེན་གྱིས་ལྕི་བའི་དོན་།",
            ""
        ],
        [
            "སྲང་དངུལ་གྱི་ལྕི་བས་ལྕི་ལུགས་མིན་གྱི། ",
            "ས་ལྕི་དང་ལྡན་པའི་ལྕི་ལུགས་ཡིན་།",
            "དེ་གང་གིས་བསྟན་ན་གུ་ཎ་རུ་ཞེས་པ་བསྡུས་པ་སྟེ་",
            "གུ་རུ་ཞེས་གསུངས་པ་འདིས་།",
            "པདྨ་ནི་སློབ་དཔོན་ཆེན་པོའི་མཚན་ཡིན་པས་གོ་།",
            "སིདྡྷི་ཞེས་པ་མཆོག་དང་ཐུན་མོང་གི་དངོས་གྲུབ། ",
            "ཧཱུྃ་དེ་སྩོལ་ཅིག་ཅེས་པའོ།།",
            "གཉིས་པ་ཐུན་མིན་སྐུ་ལྔ་ལྷུན་གྲུབ་ཀྱི་རྣམ་ཐར་ལྟར་བཤད་པ་ནི། ",
            "ཕྱོགས་དུས་རྒྱལ་བ་ཀུན་གྱི་ཡེ་ཤེས་ཀྱི་",
            "སྤྱི་གཟུགས་དཔལ་ཨོ་རྒྱན་གྱི་སློབ་དཔོན་ཆེན་པོའི་ངེས་པའི་གསང་བ་གསུམ་རྗེས་སུ་མཚོན་པའི་",
            "རྡོ་རྗེའི་གསང་སྔགས་འབྲུ་བཅུ་གཉིས་པའི་དོན་ནི། ",
            "ཨོཾ་ཨཱཿཧཱུྃ་ཞེས་སྐུ་གསུང་ཐུགས་རྡོ་རྗེ་གསུམ་གྱི་ས་བོན་གྱིས་ཐོག་དྲངས་ཏེ་",
            "བཛྲ་ནི་མཚན་རྟོག་གི་སྤྲོས་པས་མི་ཕྱེད་པའི་ཕྱིར་",
            "ཆོས་སྐུ་པདྨ་ཀུན་ཏུ་འཆང་ངམ། ",
            "རྡོ་རྗེ་གསང་བ་འདུས་པ་གུ་རུ་ནི་",
            "དེའི་ངང་ལས་ཁ་སྦྱོར་ཡན་ལག་བདུན་ཏེ་",
            "འདི་ལྟར་དམིགས་པ་མེད་པའི་ཐུགས་རྒྱུད་སྙིང་རྗེ་ཆེན་པོས་ཡོངས་སུ་གང་བ་དང༌། ",
            "དེའི་ཕྲིན་ལས་ཀྱི་འཇུག་པ་སེམས་ཅན་གྱི་ཁམས་ལ་རྒྱུན་མི་ཆད་པ་དང༌། ",
            "གདུལ་བྱ་ནམ་འདུལ་བའི་དུས་ལ་བབ་པ་དེའི་ཚེ་",
            "ཕྲིན་ལས་འགོག་མེད་དུ་འཆར་བ་སྟེ་སྤྲུལ་སྐུའི་ཡན་ལག་གསུམ། ",
            "ཡེ་ཤེས་རང་འོད་ཀྱི་ལྷ་མཆོག་དང་གཉིས་སུ་མེད་པར་སྦྱོར་བ་དང༌། ",
            "དེ་ལས་ཟག་མེད་ཀྱི་བདེ་བ་རྒྱུན་མི་འཆད་པ་དང༌། ",
            "ཚིག་དང་ཡི་གེ་མེད་པ་དགོངས་རྒྱུད་ཀྱི་ཆོས་འཁོར་ལ་རྟག་ཏུ་ལོངས་སྤྱོད་པ་སྟེ་",
            "ལོངས་སྐུའི་ཡན་ལག་གསུམ། ",
            "རྣམ་པ་དེ་དག་དང་ལྡན་ཡང་རང་གི་ངོ་བོ་སྤྲོས་པ་ཀུན་གྱི་ཕ་རོལ་ཏུ་སོན་པས་",
            "རང་བཞིན་མེད་པ་ཆོས་སྐུའི་ཡན་ལག་གཅིག་སྟེ་བདུན་དང་ལྡན་པའོ།།",
            "ཡོན་ཏན་གྱིས་ལྕི་བ་ལ་ལོངས་སྐུ་ཐོད་ཕྲེང་སྡེ་ལྔ། ",
            "པདྨ་ནི་རྒྱ་སྐད་སོར་བཞག་སྟེ་རྒྱུ་མཚན་གུ་རུ་རིན་པོ་ཆེ་སྤྲུལ་གཞི་",
            "སངས་རྒྱས་སྣང་བ་མཐའ་ཡས་སུ་གསུངས་པས་ངོ་བོའམ་རིགས་ལས་ལས་བཏགས་པ་དང༌། ",
            "གུ་རུ་ཉིད་ཀྱི་སྐུ་ཡང་ཁ་དོག་དཀར་ལ་དམར་བ་སྲིན་ལག་ལ་པདྨའི་རི་མོ་ཡོད་པ། ",
            "པདྨ་རྒྱས་པ་ལྟ་བུའི་མིག་དང་མཆུ་སྒྲོས་ཅན། ",
            "པདྨ་ཨུཏྤལ། ",
            "ལྕགས་ཀྱུ་ཞགས་པ་ལ་སོགས་པ་ཤ་མཚན་དགེ་བའི་ལྟས་དུ་མ་ཡོད་པ་།",
            ""
        ],
        [
            "ལེགས་པར་སྦྱངས་བའི་རྣལ་འབྱོར་པ་ཞིག་གིས་ལྟས་བརྟགས་པས། ",
            "འདི་ནི་གསང་སྔགས་ཀྱི་སྒྲུབ་པ་པོ་མཆོག་ཏུ་འགྱུར་།",
            "པདྨའི་རིགས་ཀྱི་མཚན་ཉིད་ཐམས་ཅད་ཚང་བས། ",
            "འོད་དཔག་མེད་པས་བྱིན་གྱིས་རློབ་པར་འགྱུར་རོ། །",
            "དེས་ན་འདིའི་མིང་ནི་པདྨ་ཨ་བྷ་སི་མཚམས་སྦྱར་བས་",
            "པདྨ་བྷ་ཝ་སི་ཞེས་ཐོགས་ཤིག་ཟེར་བ་ལྟར་བྱས་པར་གསུངས་པ་དང༌། ",
            "སློབ་དཔོན་སྔགས་མཁན་ཤཱནྟི་རཱུ་པ་ཞེས་པ་",
            "ལས་བྱ་སྤྱོད་རྣལ་འབྱོར་རྒྱུད་གསུམ་གྱི་དཀྱིལ་འཁོར་མང་པོར་དབང་བསྐུར་བ་ཞུས་ཏེ",
            "མེ་ཏོག་ཐམས་ཅད་པདྨའི་རིགས་ཀྱི་ལྷ་ཁོ་ན་ལ་ཕོག་།",
            "སྐྱིད་མོས་ཚལ་ཞིག་ན་བསྙེན་པ་དང་ཉེར་སྒྲུབ་དང༌། ",
            "སྒྲུབ་པ་དང་སྒྲུབ་པ་ཆེན་པོ་རྣམས་བྱས་པས་",
            "མི་འཚམས་པའི་ལྟས་དུ་མ་བྱུང་ཀྱང་",
            "དེ་དག་གི་དབང་དུ་མ་བཏང་བར་བསྒོམས་པས་རིག་སྔགས་གྲུབ་སྟེ་",
            "དེ་བཞིན་གཤེགས་པ་འོད་དཔག་མེད་པ་གཙོ་བོར་གྱུར་པའི་",
            "སངས་རྒྱས་བྱང་སེམས་མང་པོ་མནལ་ལམ་དུ་ཞལ་གཟིགས་པ་དང༌། ",
            "ཁྲོ་བོའི་རྒྱལ་པོ་རྟ་མགྲིན་ཡང་དངོས་སུ་ཞལ་གཟིགས། ",
            "མཁའ་འགྲོ་མ་དང་འབྱུང་པོ་རྣམས་བྲན་དུ་ཁོལ་ལོ། །",
            "དེ་ལྟར་ན་རབ་ཏུ་བྱུང་བའི་མཚན་པདྨ་ཨ་ཀ་ར་སྟེ་པདྨ་འབྱུང་གནས། ",
            "དཀྱིལ་འཁོར་དུ་དབང་བསྐུར་བའི་གསང་མཚན་པདྨ་སཾ་བྷ་ཝ་སྟེ། ",
            "པདྨ་བདེ་།",
            "སྔོན་དུ་ཨོ་རྒྱན་སྐྱེ་བོས་བླ་དྭགས་སུ་བཏགས་པ་ཀ་མ་ལ་ཀུ་ལི་ཤ་སྟེ་པདྨ་རྡོ་རྗེ། ",
            "དེ་ཡང་དཔྲལ་བ་ན་རྡོ་རྗེས་མཚན་པའི་པདྨ་རྒྱས་པའི་རི་མོ་ཡོད་པས་སོ།།",
            ""
        ],
        [
            "ཆུང་ངུའི་དུས་ནས་བཏགས་པའི་རིགས་ཀྱི་མིང་པདྨ་ཨ་བྷ་སེ་སྟེ་པདྨ་འོད་ཟེར་།",
            "སློབ་མ་རྣམས་ཀྱིས་གུས་པས་མཚན་གསོལ་བ་ནི་ཤྲཱི་མ་ཧཱ་སུ་ཁ་སྟེ་དཔལ་བདེ་བ་ཆེན་པོ། ",
            "ཕྱིས་ཨོ་རྒྱན་དུ་བྱོན་པའི་སྐབས་ཨོ་ཌི་ཡ་ན་རྣམས་ཀྱིས་",
            "མཚན་གསོལ་བར་སྔོན་གྱི་དཔལ་བདེ་བ་ཆེན་པོ་པདྨ་བཛྲ་དང་",
            "མཛད་པ་མཚུངས་པས་པདྨ་བཛྲ་ཞེས་གྲགས་སོ།།",
            "ཞེས་གསུངས་པ་ལྟར་སྤྲུལ་སྐུ་པདྨ་འབྱུང་གནས་།",
            "མཚན་གྱི་ཐོག་མ་ནས་འབོད་སྟེ་",
            "ཐུགས་རྗེ་གནད་ནས་བསྐུལ་བ་སྟེ་",
            "དེའི་མཚན་དང་སྐུ་ཡི་བཀོད་པ་ཡོངས་སུ་གྲགས་པ་ཉེ་བའི་",
            "སྲས་ཆེན་བརྒྱད་ཀྱི་གསང་བ་དང་གཉིས་སུ་མེད་པའི་གུ་རུ་མཚན་བརྒྱད། ",
            "ཡིད་བཞིན་ནོར་བུ་ལྟ་བུའི་གུ་རུ་བཅུ་གསུམ། ",
            "རྣམ་འཕྲུལ་བཅུ་གཉིས། ",
            "འཕྲུལ་མཚན་བཞི་བཅུ། ",
            "མདོ་སྔགས་ཀྱི་སྟོན་པ་བརྒྱ་རྩ་སོགས་",
            "མཚན་དང་སྐུ་ཡི་བཀོད་པ་བསམ་གྱིས་མི་ཁྱབ་པ་བསྟན་ཀྱང་",
            "གུ་རུ་རིན་པོ་ཆེ་གཅིག་གི་ཡེ་ཤེས་ལས་གཞན་དུ་མ་གྱུར་པ་།",
            "དེས་ན་ཐམས་ཅད་མཁྱེན་པ་སྒྲོལ་མགོན་ཞབས་ཀྱིས། ",
            "རྒྱ་གར་ཤར་ནུབ་ལྷོ་དང་དབུས་རྣམས་སུ་གོང་དུ་སྨོས་པ་",
            "དེ་དག་གཙོ་བོར་གྱུར་པའི་འགྲོ་དོན་ཅི་རིགས་པ་ཙམ་མཛད་ལ",
            ""
        ],
        [
            "དེ་བས་ཆུ་བོ་གངྒའི་བྱང་ཕྱོགས་བལ་པོ་མན་ཆད་དུ་འགྲོ་བའི་དོན་ཆེར་།",
            "དེ་བས་ཀྱང་འགྲོ་ལྡིང་གི་ཡུལ་དུ་འགྲོ་དོན་ཆེ་སྟེ་",
            "ཡུལ་ཁམས་དེ་དང་པོར་འདུལ་བར་མཛད་པ་པོ་ཡིན་པ་དང༌། ",
            "གསུང་གི་རྗེས་སུ་འབྲངས་བ་རྣམས་ད་ལྟའི་བར་དུ་ཤིན་ཏུ་མང་བས་སོ།།",
            "དེ་བས་ཀྱང་བོད་ཁམས་སུ་འགྲོ་དོན་ཆེ་།",
            "ཕྱོགས་འདིའི་སྔོན་ནས་ད་ལྟའི་བར་གྱི་མི་དང་",
            "མི་མ་ཡིན་པའི་འགྲོ་བར་གྱུར་པ་ལ་དངོས་བརྒྱུད་ཀྱི་ཁྱད་པར་ཙམ་",
            "མ་གཏོགས་སྤྲུལ་པའི་སྐུ་ཡི་རྣམ་པ་འདི་ཉིད་དང༌། ",
            "མཚན་འདི་ཉིད་རྟགས་མཚན་དུ་བྱས་ཏེ་",
            "འདུལ་བྱའི་ཞིང་དུ་མ་གྱུར་པ་གཅིག་ཀྱང་མེད་པ་ལྟ་བུར་སྣང་བས་སོ།།",
            ""
        ],
        [
            "དེ་དག་ཀྱང་རྣམ་པ་འདི་དང་མཚན་འདིས་",
            "མཚོན་པའི་དབང་དུ་བྱས་ཀྱི་གཞན་དུ་ན་ཟུང་འཇུག་ཐོབ་པ་རྣམས་ཀྱི་",
            "རྣམ་པར་ཐར་པའི་མཐའ་ནི་སུ་ཞིག་གིས་བརྗོད་པར་།",
            "སློབ་དཔོན་འདི་ནི་གཙོ་བོར་མི་མ་ཡིན་འདུལ་བའི་ཕྲིན་ལས་ཅན་།",
            "སྔར་སྨོས་པ་དེ་དག་ཐམས་ཅད་ལས་ཀྱང་",
            "རྔ་ཡབ་གླིང་ཕྲན་སོགས་སུ་མི་མ་ཡིན་གྱི་འགྲོ་དོན་སྤྱོད་པ་ཆེས་ཆེར་རྒྱ་ཆེ་བ་ཡིན་ཏེ་",
            "སྔ་མ་དེ་དག་ནི་ཡུལ་ཉེ་ཚེ་བར་སྐྱེ་བོ་ཉུང་ངུ་ལ་",
            "དུས་ལོ་གྲངས་བརྒྱ་སྐོར་སྙེད་དང༌། ",
            "སྟོང་སྐོར་སྙེད་སོགས་སུ་ཡུན་ཐུང་ངུ་ཡིན་ལ",
            "ཕྱི་མ་འདི་ལ་ནི་ཡུལ་དང་དུས་དང་སྐྱེ་བོ་གཞལ་བར་དཀའ་བའི་ཕྱིར་རོ། །",
            "ཞེས།",
            "དེ་ལྟ་བུའི་སྐུ་གསུམ་དབྱེར་མེད་པའི་བླ་མ་ཨོ་རྒྱན་ཆེན་པོའི་ཡོན་ཏན་རྗེས་སུ་དྲན་པས། ",
            "སེམས་ཀྱི་གཤིས་སྤྲོས་པས་བྲལ་བའི་རང་རྩལ་མོས་གུས་དུང་ངེ་བའི་ངང་ནས་",
            "གསོལ་བ་གདབ་པའི་མཐུ་ལས། ",
            "སིདྡྷི་སྟེ་མཆོག་དང་ཐུན་མོང་གི་དངོས་གྲུབ་ཐམས་ཅད་ཧཱུྃ་ཞེས་བདག་གི་རྒྱུད་ལ་",
            "ད་ལྟ་ཉིད་དུ་སྩོལ་ཅིག་པའི་དོན་ཡིན་པས་སྔགས་བཟླ་བའི་ཚེ། ",
            "བླ་མ་སྐུ་གསུམ་གྱི་ཡོན་ཏན་དྲན་པས་གསོལ་བ་གདབ་དགོས་སོ།།",
            ""
        ],
        [
            "གསུམ་པ་མདོ་སྔགས་ཐུན་མོང་གི་ལམ་ལྟར་བཤད་པ་ནི། ",
            "དྲི་མེད་འོད་ལས། ",
            "གདེངས་ཅན་གྱི་གནས་ཨོཾ། ",
            "ཞེས་པ་དམྱལ་བ་ཡི་དྭགས་སོགས་ས་འོག་དང༌། ",
            "མི་ཡི་འཇིག་རྟེན་ཨཱཿ ཞེས་ས་སྟེང་མི་ལྷ་ལྷ་མིན་སོགས། ",
            "མཐོ་རིས་ཀྱི་གནས་ཧཱུྃ་ཁམས་གོང་མ་གཉིས་དང༌། ",
            "ནང་དུ། ",
            "སྒོ་གསུམ་འཁྲུལ་ ",
            "ཕྱི་རུ། ",
            "རྟོག་དང་བཅས་པ་འབྲུ་གསུམ་གྱིས་སྦྱོང་ཚུལ་གསུངས་པ་བཞིན། ",
            "ཀུན་འབྱུང་ལས་ཉོན་དང༌། ",
            "སྡུག་བསྔལ་གྱི་བདེན་པས་མཚོན་འཇིག་རྟེན་གྱི་གྲོང་ཁྱེར་གྱི་རྒྱུ་འབྲས་ལ་",
            "དམིགས་པ་འཁོར་བར་ཞེན་ལོག་གི་ངེས་འབྱུང་རྣམ་པར་དག་པ་སྐྱེས་པས་",
            "ཐེག་པ་ཆེ་ཆུང་ལམ་གྱི་གཞི་བཟུང་།",
            "དེ་ལས་སྐྱོབས་པའི་སྐྱབས་གནས་ཀྱང་རྡོ་རྗེའི་ཕྲེང་བ་ལས། ",
            "སངས་རྒྱས་ཡི་གེ་ཧཱུྃ་དུ་བཤད།།",
            "གསུང་གི་ཡི་གེ་ཨཱཿརུ་བརྗོད།།",
            "དགེ་འདུན་ཞེས་བྱ་ཡི་གེ་ཨོཾ། །",
            "ཞེས་གསུངས་པ་ལྟར་རྒྱུ་དང་འབྲས་བུའི་སྐྱབས་འགྲོ་གཞུང་བཞིན་ཉམས་སུ་བླངས་བས་",
            "ལམ་བདེན་གྱི་ཐོས་བསམ་སྒོམ་པ་རྒྱུད་ལ་བསྟེན་པ་གཞི་བཟུང་།",
            "བཛྲ་ནི་ཐེག་པ་ཆེ་ཆུང་གི་ལམ་ལྔའི་ཡོན་ཏན་གྱིས་",
            "རང་རང་གི་མི་མཐུན་པའི་ཕྱོགས་ཉོན་མོངས་དང་ཤེས་བྱའི་སྒྲིབ་པ་འཇོམས་པས་",
            "སྲིད་པ་མྱ་ངན་གྱི་འདམ་ལས་གྲོལ་བ་དང༌། ",
            "གུ་རུ་ནི་རྣམ་བྱང་གི་ལམ་ཐམས་ཅད་ཀྱི་བླ་མ་ཟབ་རྒྱས་ཀྱི་དོན་གྱིས་ལྕི་བས་ཐེག་པ་ཆེན་པོ། ",
            "པདྨ་ནི་སྟོང་ཉིད་ཀྱི་ལང་ཚོ་ལ་སྙིང་རྗེའི་རླན་དང་",
            "མ་བྲལ་བའི་ཕར་ཕྱིན་དྲུག་གི་སྤྱོད་པ་སྦྲང་རྩིའི་བཅུད་ལྟ་བུས་",
            "ཞི་མཐའ་འགོག་པའི་ཐེག་པ་ཆེན་པོའི་ལམ་རྫོགས་པར་ཉམས་སུ་བླངས་བའི་འབྲས་བུ། ",
            "སིདྡྷི་གྲུབ་པ་།",
            "དོན་གཉིས་མཐར་ཕྱིན་འབྲས་བུ་སྐུ་གཞིའི་གོ་འཕང་མངོན་དུ་གྱུར་པས་",
            "མཁའ་ཁྱབ་ཀྱི་འགྲོ་བ་སྒྲོལ་བ་ལ་གུ་རུ་ཉིད་དང་མཉམ་པར་བྱིན་གྱིས་རློབས་པའི་གནས་ལ་ངོམས་པའི་ཚུལ་གྱིས། ",
            "ཧཱུྃ་ཞེས་གསུངས་པའོ།།",
            ""
        ],
        [
            "གཉིས་པ་སྦས་དོན་རྡོ་རྗེ་ཐེག་པ་ལྟར་བཤད་པ་ལ་བཞི། ",
            "སྨིན་བྱེད་དབང་གྲོགས་དམ་ཚིག །",
            "ཐུན་མོང་ལྷ་སྔགས་ཏིང་ངེ་འཛིན་ཐུན་མིན་རྡོ་རྗེ་གསུམ་གྱི་རྣལ་འབྱོར་ལྟར་བཤད་པའོ།།",
            "དང་པོ་དབང་གི་རིམ་པ་ནི། ",
            "གསང་སྙིང་ལས། ",
            "སྣོད་བཅུད་རྒྱུད་རྣམས་དག་རྟོགས་ཤིང༌། །",
            "མཉམ་གཉིས་ལྷག་པའི་མཉམ་གཉིས་ཀྱིས། །",
            "དཀྱིལ་འཁོར་ཀུན་ཏུ་བཟང་པོའི་ཞིང་ཞེས་པ་ལྟར། ",
            "སྤྱིར་སྔགས་ལམ་ནས་སྦྱང་གཞི་ཕྱི་སྣོད་འབྱུང་ལྔ། ",
            "ནང་བཅུད་ཕུང་ཁམས་སྐྱེ་མཆེད་དབང་ཡུལ་དང་བཅས་པ་",
            "རྒྱུད་ཉོན་མོངས་དུག་ལྔ་རང་རྒྱུད་པ་།",
            "སྦྱོང་བྱེད་དབང་དང་བསྐྱེད་རྫོགས་རྡོ་རྗེའི་རྣལ་འབྱོར་ཚུལ་བཞིན་",
            "ཉམས་སུ་བླངས་བས། ",
            "སྦྱངས་འབྲས་རྡོ་རྗེ་བཞི་ཡི་ཡེ་ཤེས་སྒྲིབ་བྲལ་མངོན་དུ་བྱེད་པ་",
            "ཐམས་ཅད་བདག་ཉིད་ཆེན་པོ་པདྨ་འབྱུང་གནས་ཀྱི་རྣམ་ཐར་ལ་སྒྲ་ཇི་བཞིན་དུ་",
            "རྫོགས་པའི་ཚུལ་བཤད་པ་།",
            "གསང་བ་སྙིང་པོའི་རྒྱུད་ཕྱི་མ་ལས། ",
            "སློབ་དཔོན་གསང་བ་ཤེས་རབ་དང༌། །",
            "དེ་མ་ཐག་པ་བཞི་པ་སྟེ།།",
            "ཞེས་རྒྱུད་དང་སྒྲུབ་སྡེ་སྤྱི་དང་བྱེ་བྲག་གི་དགོངས་པས་",
            "དབང་གི་དབྱེ་བསྡུ་དུ་མ་ཞིག་གསུངས་ཀྱང་དབང་བཞི་ཡི་",
            "ཁོངས་སུ་མ་འདུས་པ་མེད་པས་དེ་ལྟར་འཆད་པ་།",
            "ཨ་བྷི་ཥིཉྩ་ཞེས་པའི་སྒྲ་ལས་དྲངས་ན་ཨ་བྷི་མངོན་པ། ",
            "ཥིཉྩ་གཏོར་བའམ་བླུགས་པའི་དོན་ཡིན་པས་",
            "སྔགས་ཀྱི་དབང་བསྐུར་བའི་ཆོ་ག་ཟབ་མོ་ལ་བརྟེན་ནས",
            ""
        ],
        [
            "སློབ་བུའི་སྒོ་གསུམ་ཆ་མཉམ་དང་བཅས་པའི་དྲི་མ་འཁྲུད་པའམ་གཏོར་བར་བྱེད་ཅིང༌། ",
            "རྡོ་རྗེ་བཞི་སྨིན་པའི་ཡོན་ཏན་འཆར་བའི་ནུས་པ་",
            "ཁྱད་པར་ཅན་རྒྱུད་ལ་འཇོག་པའམ་བླུགས་པར་བྱེད་པའོ།།",
            "དབང་བཞི་ནི་སྔགས་ལམ་ཉམས་སུ་ལེན་པའི་",
            "ཐོག་མའི་འཇུག་སྒོ་མེད་དུ་མི་རུང་བ་།",
            "དེའི་རྒྱུ་མཚན་ཤིན་ཏུ་རྟོགས་པར་དཀའ་བའི་དབང་གི་ཡེ་ཤེས་ཉིད་གདོད་ནས་",
            "རང་སེམས་ལྷན་ཅིག་སྐྱེས་པའི་ཆོས་སུ་བཞུགས་ཤིང༌། ",
            "དེའི་ནུས་པས་སྒོ་གསུམ་བྱ་བྱེད་དང་བཅས་པ་ལ་ཁྱབ་ཀྱང༌། ",
            "དེ་ནུས་པ་མངོན་དུ་སད་བྱེད་ལ་",
            "དབང་ལས་མཐུ་ཆེ་བ་མེད་ཅིང༌། ",
            "དབང་དེ་སྔགས་ལམ་གྱི་ནུས་པ་རྙེད་པའི་བླ་མས་",
            "སློབ་མའི་རྒྱུད་བྱིན་གྱིས་བརླབ་པ་ལ་རག་ལས་པའི་རྒྱུ་མཚན་ཤེས་པས་དབང་དངོས་།",
            "ཨོཾ་ནི་ལུས་དང་རྩ་སྤྲུལ་སྐུར་དག་བྱེད་བུམ་པའི་དབང་བསྐུར་བ་སྨིན་པའི་ས་བོན་།",
            "དེ་དང་རྗེས་འབྲེལ་ནུས་པའི་དབང་གིས་ཡེ་ཤེས་བསྐྱེད་པའི་ནུས་པ་།",
            ""
        ],
        [
            "ཨཱཿནི་ངག་དང་རླུང་ལོངས་སྐུར་དག་བྱེད་གསང་བའི་",
            "དབང་གིས་སྨིན་པའི་ཉམས་མྱོང་།",
            "ཧཱུྃ་ནི་ཡིད་དང་ཐིག་ལེ་ཆོས་སྐུར་དག་པར་བྱེད་པ་",
            "ཤེས་རབ་ཡེ་ཤེས་ཀྱི་དབང་གིས་ཉམས་མྱོང་དེ་བརྟན་པར་བྱེད་པ་དང༌། ",
            "སྒོ་གསུམ་ཆ་མཉམ་དུ་ངོ་བོ་ཉིད་སྐུར་དག་པར་བྱེད་པ་",
            "ཚིག་དབང་གི་བརྟན་པ་མཐར་ཕྱིན་པ་དཔེ་དོན་གྱི་ཡེ་ཤེས་བསྐྱེད་དེ་",
            "མཆོག་གི་དངོས་གྲུབ་འགྲུབ་པར་བྱེད་པ་།",
            "བཛྲ་ནི་མདོ་ལམ་ནས་བསྐལ་པ་གྲངས་མེད་པར་",
            "ཚོགས་གཉིས་རླབས་པོ་ཆེ་བསགས་པའི་རང་འབྲས་སུ་གྱུར་པའི་ཡེ་ཤེས་དེ་།",
            "སོ་སོའི་སྐྱེ་བོ་ལས་དང་པོ་པ་ནས་",
            "བཙན་ཐབས་སུ་འཇུག་པའི་ནུས་པ་དབང་ལས་སྟོབས་ཆེ་བ་མེད་པས། ",
            "དབང་བསྐུར་རྡོ་རྗེ་ཆེན་པོ་ཞེས་གསུངས་།",
            "གུ་རུ་ནི་དེ་ལྟ་བུའི་བྱིན་རླབས་དང་ནུས་སྟོབས་ཆེ་བའི་དབང་།",
            ""
        ],
        [
            "དཀྱིལ་འཁོར་དབང་ཕྱུག་རྡོ་རྗེ་སློབ་དཔོན་གྱི་བདག་རྐྱེན་ལས་སློབ་མའི་རྒྱུད་ལ་ཐོབ་དགོས་པས་ན་",
            "དེའི་སྐུ་གསུང་ཐུགས་ཡེ་ཤེས་རྡོ་རྗེའི་བྱིན་རླབས་དང་",
            "ཡོན་ཏན་གྱིས་གང་ཞིག་ཕན་གནོད་ཀྱི་ཡུལ་དུ་ལྕི་བ་དང༌། ",
            "པདྨ་ནི་འདམ་དུ་སྐྱེས་ཀྱང་དེ་ཡིས་གོས་པ་མེད་པས། ",
            "དྲི་མ་དང་ཁ་དོག་གིས་ཐམས་ཅད་མཛེས་ཤིང་དགའ་བར་བྱེད་པ་བཞིན་",
            "རིམ་བརྒྱུད་ཀྱི་བྱིན་རླབས་དང་ལྡན་པའི་བླ་མ་ལས་",
            "སྔགས་ཀྱི་དབང་ཚད་ལྡན་ནོད་པས་རྒྱུད་དང་མན་ངག་བལྟ་བ་དང༌། ",
            "ཉན་སྒོམ་འཆད་པ་ལ་དབང༌། ",
            "ལས་ཉོན་གྱི་སྒྲིབ་ཚོགས་བྱང་ཞིང་ངན་སོང་མེད་པ་དང༌། ",
            "སིདྡྷི་ནི་དབང་ཐོབ་པ་ཙམ་གྱིས་མཐོ་རིས་ཀྱི་དབང་ཕྱུག་དང་",
            "རིག་འཛིན་གྱི་ས་ལ་སྦྱོར་བ་དང༌། ",
            "དབང་དངོས་མ་ཐོབ་ཀྱང་དཀྱིལ་འཁོར་མཐོང་བ་ཙམ་གྱིས་",
            "མཚམས་མེད་ཀྱི་ལས་བྱང་བ་སོགས་",
            "ཕན་ཡོན་ཚད་མེད་པ་དག་ཐོབ་པའི་རྩ་བ་ནི་བླ་སློབ་གཉིས་ཀའི་རྒྱུད་ལ་",
            "གནས་པའི་ཐུགས་ཀྱི་ཡེ་ཤེས་གཅིག་པུས་བྱེད་པས་ཧཱུྃ་ཞེས་གསུངས་པའོ།།",
            "གཉིས་པ་གྲོགས་དམ་ཚིག་དང་སྦྱར་བ་ནི། ",
            "དཔལ་གསང་བ་འདུས་པ་རྩ་བའི་རྒྱུད་ལས། ",
            "བྱང་ཆུབ་ཐམས་ཅད་ཐོབ་པའི་ཕྱིར། །",
            "ཡེ་ཤེས་རྡོ་རྗེ་དག་གིས་བྱ།།",
            "ཨོཾ་ནི་ཡེ་ཤེས་སྙིང་པོ་སྟེ།།",
            "རྡོ་རྗེའི་སྐུ་ནི་ཐོབ་བྱེད་པའོ།།",
            "ཨཱཿནི་བྱང་ཆུབ་བདག་མེད་པ། །",
            "རྡོ་རྗེའི་གསུང་ནི་ཐོབ་བྱེད་པའོ།།",
            "ཧཱུྃ་ནི་སྐུ་གསུང་ཐུགས་ཉིད་དོ།།",
            ""
        ],
        [
            "རྡོ་རྗེ་མི་ཕྱེད་གསུམ་ཐོབ་པའོ།།",
            "ཞེས་གསུངས་པ་ལྟར་ཐར་པ་དང་",
            "ཐམས་ཅད་མཁྱེན་པའི་ལམ་གྱི་ཡོན་ཏན་མ་སྐྱེས་པ་།",
            "སྐྱེས་པ་གོང་འཕེལ་དུ་བྱེད་པ་ནི་",
            "བླ་མ་ཁོ་ན་ལ་རག་ལས་ཤིང༌། ",
            "མཚན་ཉིད་དང་ལྡན་པའི་བླ་མས་",
            "རང་ལ་རྡོ་རྗེའི་ཡེ་ཤེས་སྐྱེད་པར་མཛད་པའི་བླ་མ་དེ་",
            "སངས་རྒྱས་ཀུན་འདུས་དཀྱིལ་འཁོར་རྒྱ་མཚོའི་ཁྱབ་བདག་ཏུ་བཞུགས་པས་།",
            "བླ་མའི་རྡོ་རྗེ་གསུམ་དང་རང་གི་སྒོ་གསུམ་དབྱེར་མེད་",
            "ལྷ་སྔགས་ཆོས་སྐུ་ལས་མ་འདས་པར་ཤེས་ན་དམ་ཚིག་ཐམས་ཅད་དེར་འདུ་བས་།",
            "ཨོཾ་ནི། ",
            "སྒོ་གསུམ་མི་དགེ་བ་ལས་ལྡོག་ཅིང་ལྷ་སྔགས་ཆོས་སྐུ་ལས་མི་འདའ་བ་ནི་",
            "སྐུ་གསུང་ཐུགས་ཀྱི་དམ་ཚིག་ཡིན་།",
            "ཁྱད་པར་དུ་སྒོ་གསུམ་གཡོ་ཟོལ་མེད་པར་ཅི་མཉེས་ཀྱིས་",
            "བླ་མར་བསྐུར་བ་དང༌། ",
            "མཆེད་ལྕམ་ལ་རྟག་ཏུ་མི་འབྲལ་ཞིང་ཕན་འདོགས་པའི་བསམ་པས་",
            "བརྩེ་གདུང་རྒྱུན་མི་ཆད་པར་བྱམས་པའི་བྱ་བ་གཉིས་རྡོ་རྗེ་སྐུ་ཡི་དམ་ཚིག །",
            "ཨཱཿནི་སྔགས་དང་ཕྱག་རྒྱར་བརྩོན་པ་རབ་འབྲིང་གིས་",
            "དབང་ལེན་ཉིན་མཚན་དུས་དྲུག་གམ། ",
            "ཟླ་ཞག་ལོ་དུས་ལས་མི་འདའ་བར་བྱེད་པ་དང༌། ",
            "ཧཱུྃ་ནི། ",
            "གསང་བའི་དོན་གཞན་ལ་མི་སྨྲ་བ་དང༌། ",
            "བླ་ན་མེད་པའི་བྱང་ཆུབ་ཀྱི་སེམས་ཟུང་དུ་འཇུག་པའི་ཕྱག་རྒྱ་ལས་",
            "མི་འདའ་བ་གཉིས་རྡོ་རྗེ་ཐུགས་ཀྱི་དམ་ཚིག་།",
            ""
        ],
        [
            "ཁྱད་པར་དུ་འགྲོ་བ་མཐའ་དག་ཡེ་ནས་རང་བཞིན་རྣམ་དག་ཡིན་པས་",
            "སངས་རྒྱས་ཐམས་ཅད་ཀྱི་སྐུ་གསུང་ཐུགས་དང་མཉམ་པར་སྦྱོར་བ་ནི་",
            "མཉམ་པ་ཆེན་པོའི་དམ་ཚིག་།",
            "དེ་ཉིད་ཤེས་རབ་དང་",
            "ཏིང་ངེ་འཛིན་གྱིས་རྟོགས་ཤིང་",
            "གོམ་པར་བྱས་པ་ལས་དངོས་གྲུབ་ཐམས་ཅད་འབྱུང་བའི་ཕྱིར་བརྩོན་པར་བྱའོ།།",
            "སྤྱིར་སོ་བྱང་སྔགས་གསུམ། ",
            "ཁྱད་པར་མདོ་སྒྱུ་སེམས་གསུམ་དུ་ཡན་ལག་སྤྱད་བྱ་སྤྱོད་པའི་དམ་ཚིག་བཅོ་ལྔ། ",
            "ཤེས་བྱ་ལྟ་བའི་དམ་ཚིག་ལྔ། ",
            "བསྒྲུབ་བྱ་བསྒོམ་པའི་དམ་ཚིག་ལྔར་ས་མ་ཡ་འབུམ་སྡེ་འདུས་པ་རྫོགས་པ་ཆེན་པོའི་རྒྱུད་རང་ཤར་ལ",
            "ས་གསུངས་ཤིང༌། ",
            "དེ་དག་ཀྱང་བླ་མའི་སྐུ་གསུང་ཐུགས་དང་མི་འགལ་བར་སྤྱོད་པ་ལ་འདུས་ཏེ",
            "དམ་ཚིག་མཆོག་གི་རྒྱུད་ལས། ",
            "ལུས་དང་ངག་དང་ཡིད་སྟོབས་ཀྱིས། །",
            "ཅི་ནུས་པ་ཡིས་བླ་མ་ལ།།",
            "བསྙེན་བསྐུར་སྲི་ཞུ་སུས་བྱས་པ། །",
            "འདི་ལ་མཐུ་དང་ནུས་པའི་ཚོགས། །",
            "བྱིན་རླབས་ཐོགས་པ་མེད་པར་འབྱུང༌།།",
            ""
        ],
        [
            "ཞེས་གསུངས་པས། ",
            "བཛྲ་ནི། ",
            "སྐུ་གསུང་ཐུགས་ཀྱི་དམ་ཚིག་བསྲུངས་ན་ས་ལམ་ཡོན་ཏན་རྩོལ་མེད་དུ་འབྱུང་།",
            "མི་མཐུན་པའི་ཕྱོགས་ཐམས་ཅད་ཀྱིས་མི་བརྫི་བ་དང༌། ",
            "གུ་རུ་ནི། ",
            "དམ་ཚིག་དེ་དག་སྲུང་བའི་གཞི་བླ་མའི་རྡོ་རྗེ་གསུམ་ནི་ཁེ་ཉན་གྱི་དཔང་པོར་ལྕི་བ་དང༌། ",
            "པདྨ་ནི་འདམ་ལས་སྐྱེས་ཀྱང་",
            "དྲི་མས་མ་གོས་པ་བཞིན་དམ་ཚིག་རྣམ་པར་དག་པ་བསྲུང་བ་ཉེས་ལྟུང་གི་རྙོགས་པས་མི་གོས་ཤིང༌། ",
            "དངོས་གྲུབ་ཀྱི་བཅུད་འཛིན་པའི་བརྡ་དོན་དང༌། ",
            "སིདྡྷི་ནི་",
            "དམ་ཚིག་མ་ཉམས་པར་བསྲུངས་བའི་འབྲས་བུ་དང་རྡོ་རྗེ་གསང་བའི་རྒྱུད་ལས། ",
            "བླ་མེད་སྔགས་ཀྱི་དངོས་གྲུབ་གང༌། །",
            "ཤིན་ཏུ་བརྩོན་པས་གང་བསྒྲུབ་པ། །",
            "ཚེ་འདི་ཉིད་ལ་སངས་རྒྱས་ཏེ།།",
            "གདུལ་བྱའི་ཞིང་དུ་མཛད་པ་སྟོན།།",
            "གྲངས་མེད་རྡོ་རྗེ་འཆང་རྣམས་ཀྱིས། །",
            "ཟབ་མོའི་ཉེ་ལམ་མཐར་ཐུག་པའོ།།",
            "ཞེས་པས་གནས་སྐབས་དང་མཐར་ཐུག་གི་འབྲས་བུ་ཡོན་ཏན་ཐམས་ཅད་བདེ་བླག་ཏུ་ཐོབ་པར་བྱེད་ཅིང༌། ",
            "ཧཱུྃ་གིས་མཐར་ཐུག་སེམས་ཀྱི་གནས་ལུགས་ཇི་ལྟ་བ་བཞིན་རྟོགས་པས་ཕྱི་སྣང་བ་རྟེན་མེད་དུ་།",
            "ནང་རིག་པ་ཡུལ་མེད་དུ་རྟོགས་པའི་དུས་།",
            ""
        ],
        [
            "རིག་པའི་གཤིས་ལ་སྤང་བྱ་གཞི་ལ་མ་གྲུབ་པས། ",
            "བླང་དོར་གྱི་དགག་སྒྲུབ་གང་ཡང་མེད་པ། ",
            "གཅིག་པུ། ",
            "ཕྱལ་བ། ",
            "ལྷུན་གྲུབ་བཞིའི་དགོངས་པ་བསྲུང་དུ་མེད་པའི་དམ་ཚིག་ཏུ་ལ་བཟླ་བར་བསྟན་པའོ།།",
            "གསུམ་པ་བསྐྱེད་རིམ་ལྷ་སྔགས་ཏིང་ངེ་འཛིན་གསུམ་གྱི་རྣལ་འབྱོར་ལྟར་བཤད་པ་།",
            "བསྒྲུབ་བྱའི་ལྷ་ཡི་དཀྱིལ་འཁོར་གྱི་སྙིང་པོ་འདུས་ཚུལ་བཤད་པ། ",
            "སྒྲུབ་བྱེད་བསྐྱེད་རིམ་དངོས་བཤད་པ་གཉིས་ལས། ",
            "དང་པོ་ནི། ",
            "ཡང་མཚོ་རྒྱལ་གྱིས་ཞུས་པ། ",
            "སློབ་དཔོན་ཆེན་པོ་ལགས༔ ",
            "འདི་ལྟ་བུའི་ཕན་ཡོན་དང་ནུས་པ་དཔག་ཏུ་མེད་པ་རྒྱ་ཆེན་པོ་གསུང་པ་བཀའ་དྲིན་ཆེ་ལགས༔ ",
            "མ་འོངས་པའི་སེམས་ཅན་གྱི་དོན་དུ་གུ་རུ་པདྨའི་འབྲུ་འགྲེལ་གྱི་ཕན་ཡོན་དཔག་ཏུ་མེད་ན་",
            "ཡང་མདོར་བསྡུས་པ་ཞིག་གསུང་བར་ཞུ་ཞེས་ཞུས་སོ༔",
            "དེ་ནས་སློབ་དཔོན་ཆེན་པོས་བཀའ་བསྩལ་པ༔ ",
            "འོ་རིགས་ཀྱི་བུ་མོ༔ ",
            "བཛྲ་གུ་རུ་ཞེས་པ་ནི༔ ",
            "ང་གཅིག་པོའི་སྙིང་པོ་མ་ཡིན་ཏེ༔",
            "ཡི་དམ་རྒྱུད་སྡེ་བཞི་དང༔ ",
            "ཐེག་པ་རིམ་པ་དགུ་དང༔ ",
            "ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ལ་སོགས་པའི་སྲོག་སྙིང༔ ",
            "དུས་གསུམ་སངས་རྒྱས་ཐམས་ཅད་དང་བླ་མ་ཡི་དམ་མཁའ་འགྲོ་ཆོས་སྐྱོང་ལ་སོགས་པའི་སྙིང་པོ་འདི་ལ་ཚང་པའོ༔",
            ""
        ],
        [
            "ཚང་བའི་རྒྱུ་མཚན་ཅི་ལྟ་བུ་ཞིག་ཞེ་ན༔",
            "ལེགས་པར་ཉོན་ལ་",
            "ཡིད་ལ་ཟུངས་ཤིག༔ ",
            "བཟླ་བར་གྱིས་ཤིག༔ ",
            "འབྲི་བར་གྱིས་ཤིག༔ ",
            "ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ",
            "ཨོཾ་ཨཱཿཧཱུྃ་ནི་སྐུ་གསུང་ཐུགས་ཀྱི་སྙིང་པོ་མཆོག༔ ",
            "བཛྲ་རྡོ་རྗེ་རིགས་ཀྱི་སྙིང་པོ་མཆོག༔ ",
            "གུ་རུ་རིན་ཆེན་རིགས་ཀྱི་སྙིང་པོ་མཆོག༔ ",
            "པདྨ་པདྨ་རིགས་ཀྱི་སྙིང་པོ་མཆོག༔ ",
            "སིདྡྷི་ལས་ཀྱི་རིགས་ཀྱི་སྙིང་པོ་མཆོག༔ ",
            "ཧཱུྃ་ནི་བདེ་གཤེགས་རིགས་ཀྱི་སྙིང་པོ་མཆོག༔ ",
            "ཅེས་བདེ་གཤེགས་ཞི་བ་རྡོ་རྗེ་དབྱིངས་རིགས་ལྔ་དང༌། ",
            "ཨོཾ་ནི་རྒྱལ་བ་རིགས་ལྔ་ལོངས་སྤྱོད་རྫོགས༔",
            "ཨཱཿནི་ཆོས་སྐུ་མི་འགྱུར་ཡོངས་སུ་རྫོགས༔",
            "ཧཱུྃ་ནི་སྤྲུལ་སྐུ་གུ་རུའི་དྲུང་དུ་རྫོགས༔",
            "བཛྲ་ཧེ་རུ་ཀ་ཡི་ལྷ་ཚོགས་རྫོགས༔",
            ""
        ],
        [
            "གུ་རུ་བླ་མ་རིག་འཛིན་ལྷ་ཚོགས་རྫོགས༔",
            "པདྨ་མཁའ་འགྲོ་ཤུགས་འགྲོའི་ལྷ་ཚོགས་རྫོགས༔",
            "སིདྡྷི་ནོར་ལྷ་གཏེར་བདག་ཀུན་གྱི་སྲོག༔ ",
            "ཧཱུྃ་ནི་ཆོས་སྐྱོང་མ་ལུས་ཀུན་གྱི་སྲོག༔ ",
            "ཅེས་ཨོཾ་ཡེ་ཤེས་ལྔ་ཡི་བདག་ཉིད་ཞི་ཁྲོ་རིགས་ལྔ་དང༌། ",
            "ལོངས་སྐུ་བླ་མ་ཚེ་དཔག་མེད་ཞི་།",
            "ཨཱཿཆོས་དབྱིངས་དགོངས་པ་མི་འགྱུར་བའི་ཡེ་ཤེས་ལྷ་ཡི་",
            "ཕྱག་རྒྱ་གུ་རུ་ཞི་བའི་ནང་སྒྲུབ་ཆོས་སྐུ་གསང་བ་འདུས་པ། ",
            "ཧཱུྃ་སྤྲུལ་སྐུ་གུ་རུ་ཞི་བའི་ཐུགས་སྒྲུབ་དང་མཚན་བརྒྱད་དགོས་།",
            "བཛྲ་གསང་སྒྲུབ་བླ་མ་དྲག་པོ་དམར་མཐིང་དང་བཀའ་བརྒྱད། ",
            "གུ་རུ་རྣམ་པ་གུ་རུ་ལ་རྩ་གསུམ་དང་བྱེ་བྲག །",
            "པདྨ་ཡེ་ཤེས་མཁའ་འགྲོ་རིགས་ལྔ། ",
            "སིདྡྷི་གུ་རུ་མཁའ་འགྲོ་ནོར་ལྷ་རིགས་ལྔ་དང་གཏེར་བདག །",
            "ཧཱུྃ་ཡེ་ཤེས་ལྔ་ལས་དང་འཇིག་རྟེན་གྱི་ཆོས་སྐྱོང་གི་སྲོག་སྔགས་འདུས་པར་གསུངས་པས། ",
            "རྩ་གསུམ་སངས་རྒྱས་བྱང་སེམས་ཐམས་ཅད་ཀྱི་",
            "སྙིང་པོ་ཀུན་འདུས་གཅིག་ཆོག་ཡིད་བཞིན་ནོར་བུ་ལྟ་བུའོ།།",
            "གཉིས་པ་སྒྲུབ་བྱེད་བསྐྱེད་རིམ་དངོས་བཤད་པ་ནི། ",
            "རང་བཞིན་གཞི་རྒྱུད་ཀྱི་དོན་ངེས་པའི་ལྟ་བ་དང་",
            "རྗེས་སུ་མཐུན་པར་སྣང་སྲིད་དག་མཉམ་གྱི་ཚུལ་ལ་",
            "བློ་བཅོས་ཤིང་གོམས་པའི་ཚུལ་གྱིས་འཇུག་སྟེ",
            ""
        ],
        [
            "དེ་ལ་བསྐྱེད་པའི་རིམ་པའམ་ལུང་གཞན་ལས་",
            "རྗེས་སུ་དཔག་པའི་རྣལ་འབྱོར་རམ་བཅོས་མའི་ལམ་ཞེས་ཀྱང་།",
            "མདོར་ན་ཀུན་རྫོབ་འཇིག་རྟེན་སྐྱེ་བའི་རིམ་པ་ལྟར་",
            "སྦྱར་བ་ཀུན་རྫོབ་བདེན་པའི་རྣལ་འབྱོར་ཞེས་གསུངས་།",
            "མདོར་ན་སྲིད་པའི་རིམ་པ་སྨིན་ཚུལ་དང་མཐུན་པར། ",
            "ཨོཾ་ཆོས་སྐུ་དེ་བཞིན་ཉིད་སྟོང་པ་ཆེན་པོའི་ཏིང་འཛིན། ",
            "ཨཱཿལོངས་སྐུ་འགག་མེད་དུ་ཤར་བ་སྙིང་རྗེ་ཀུན་སྣང་གི་ཏིང་ངེ་འཛིན། ",
            "ཧཱུྃ་སྤྲུལ་སྐུ་རྒྱུ་ཡི་ཏིང་འཛིན་ཕྱག་རྒྱ་གཅིག་པ་ཐུགས་སྲོག་ས་བོན། ",
            "བཛྲ་ནི་སྐུ་གསུམ་དབྱེར་མི་ཕྱེད་པའི་ཡེ་ཤེས་བདེ་ཆེན་ཐིག་ལེ་ཉག་ཅིག་པའི་སྒྲུབ་གཞི་ཉིད། ",
            "གུ་རུ་ནི་མ་དག་པའི་ཕུང་ཁམས་སྐྱེ་མཆེད་ཀྱིས་བསྡུས་པའི་",
            "ཆོས་འདི་དག་གི་སྣང་གཞི་གཉུག་མའི་ཕུང་ཁམས་སྐྱེ་མཆེད་ཡེ་ནས་",
            "གདན་གསུམ་ཚང་བའི་དཀྱིལ་འཁོར་དུ་རྣམ་པར་དག་པ་ཉིད་རང་ངོ་མ་ཤེས་ན་",
            "རང་རང་གི་བྱ་བ་བྱེད་མི་ནུས་པས་འཁྲུལ་པའི་དྲི་མ་དེ་སྦྱོང་བྱེད། ",
            "པདྨ་ནི་མཚན་མའི་ལྷ་ངོ་བོ་རྒྱུད་གསུམ་གྱི་བླ་མ་རིག་འཛིན། ",
            "ཐེག་པ་རིམ་དགུའི་ཡི་དམ། ",
            "གནས་གསུམ་མཁའ་འགྲོའི་ཚོགས་ཏེ་རྩ་བ་གསུམ། ",
            "རྣམ་པ་ཞི་བ་དང་ཁྲོ་བ་ཆགས་བྲལ་དང་ཆགས་།",
            "འཁོར་ལོའི་དབང་ཕྱུག་དང་འཁོར་གྱི་ཚུལ་དུ་བསྟན་པའི་",
            "བྱེ་བྲག་བསམ་ལས་འདས་པ་ཕྱག་རྒྱ་སྤྲོས་བཅས་།",
            "ཚོགས་ལམ་གྱི་རྣལ་འབྱོར་བཞི་དང༌། ",
            "དེ་ཚོམ་བུ་ཚོགས་སུ་སྒྲུབ་པ་སྟེ་",
            "སྦྱོར་ལམ་བར་ཆད་མེད་པ་ཟག་བཅས་ལམ་གྱི་རྣལ་འབྱོར་ལྔ་ལ་བརྟེན་ནས་",
            ""
        ],
        [
            "སྐྱེ་གནས་བཞིའི་བག་ཆག་སྦྱང་ཚུལ་བསྐྱེད་ཚུལ་རྣམ་པ་བཞི་གང་ཡང་རུང་བ་ལ་",
            "སྲོག་སྡོམ་གཟེར་བཞིའི་མན་ངག་གནད་དང་ལྡན་པར་བསྙེན་སྒྲུབ་ཡན་ལག་བཞིས་ཉམས་སུ་བླང་བ། ",
            "སིདྡྷི་ཕྱི་བསྐྱེད་རིམ་གྱི་གསལ་སྣང་མཐར་།",
            "ནང་རྫོགས་རིམ་གྱིས་རྩ་རླུང་ལས་སུ་རུང༌། ",
            "དེ་ལས་དོན་དམ་འོད་གསལ་གྱི་ཡེ་ཤེས་མངོན་དུ་གྱུར་པས། ",
            "རྣམ་སྨིན་རིག་འཛིན་ལ་དབང་བསྐུར། ",
            "ཕྱག་རྒྱ་གཅིག་སྤྲོས་ལ་བརྟན་པ་ཐོབ་ནས་",
            "ཚོགས་ཀྱི་སྒྲུབ་པས་ཆོས་ཉིད་ཀྱི་བདེན་པ་མཐོང་ཡང་བློའི་ནུས་པ་དང་",
            "ཉེ་རྒྱུའི་སྟོབས་ཆུང་བས་ངོ་བོ་གདོས་བཅས་ཀྱི་ཕུང་པོ་དང་མ་བྲལ་བས་",
            "རྣམ་པར་སྨིན་པའི་ལུས་།",
            "སེམས་ཉིད་ལྷུན་གྲུབ་ཀྱི་ལྷ་སྐུར་སྨིན་པ། ",
            "ལུས་རྒྱ་དང་བྲལ་མ་ཐག་ཕྱག་རྒྱའི་རིག་འཛིན་ལ་",
            "སྦྱོར་བ་མཚན་ཉིད་སུམ་ལྡན་ཟག་མེད་མྱང་འདས། ",
            "དགོངས་པ་རྒྱུ་ཡི་ཐེག་པའི་མཐོང་ལམ། ",
            "བློ་ནུས་དང་སྤྱོད་སྟོབས་ཆེ་བས་ཟག་པ་གསུམ་ཟད་ནས་",
            "སྐྱེ་འཇིག་མེད་པ་རྡོ་རྗེའི་ལུས་།",
            ""
        ],
        [
            "ཚེ་ལ་དབང་ཐོབ་པས་ལྷག་བཅས་མྱང་འདས་མདོ་ལམ་ས་བརྒྱད་པ་དང་སྐལ་པ་།",
            "ཡེ་ཤེས་སྒྱུ་མའི་སྐུས་སྤྲུལ་པ་ཅི་ཡང་སྟོན་པའི་ཞིང་",
            "ཁམས་རྣམས་སུ་སྤྲུལ་པ་སྣ་ཚོགས་པས་གཞན་དོན་མཛད་པ་ཕྱག་ཆེན་རིག་འཛིན་རྒྱུའི་ས་དགུ་པ་དང་།",
            "སྤང་རྟོགས་མཐར་ཕྱིན་ནས་མི་སློབ་པའི་རྒྱལ་ཚབ་ཆེན་པོའི་ས་ལ་",
            "སྐུ་ལྔ་ལྷུན་གྲུབ་རིག་འཛིན་མདོ་ལམ་གྱི་ས་བཅུ་གཅིག་པ་དང་སྐལ་པ་མཉམ་པ་།",
            "ཧཱུྃ་ནི་རྒྱུ་ཤེས་པའི་མཚན་ཉིད་སྒོམ་པ་དང༌། ",
            "ལམ་ལྔ་མཐར་ཕྱིན་ཏེ་མཆོག་ཐུན་གྱི་དངོས་གྲུབ་རབ་འབྱམས་ལ་དབང་ཐོབ་པའོ།།",
            "བཞི་པ་ཐུན་མིན་ཟབ་དོན་རྫོགས་རིམ་རྡོ་རྗེ་གསུམ་གྱི་རྣལ་འབྱོར་ལྟར་བཤད་པ་ལ་སྤྱི་དང༌། ",
            "བྱེ་བྲག་མཐར་ཐུག་དོན་དམ་གྱི་ལམ་ལྟར་བཤད་པ་གཉིས་ལས། ",
            "དང་པོ་ནི། ",
            "གཙོ་བོར་ཐོས་བསམ་སྒོམ་པའི་ཤེས་རབ་ཁྱད་པར་ཅན་གྱི་སྒོ་ནས་",
            "ཆོས་ཐམས་ཅད་རང་བྱུང་ཡེ་ཤེས་སུ་ཡེ་ནས་སངས་རྒྱས་པ། ",
            "བཅོས་མ་དང་བྲལ་བ་ལྷུན་གྱིས་རྫོགས་པའི་དཀྱིལ་འཁོར་ཆེན་པོར་གཏན་ལ་ཕབ་ཅིང་བསྒོམས་པས། ",
            "ལམ་བགྲོད་ནས་རང་སྣང་སྐུ་དང་ཡེ་ཤེས་ཀྱི་དཀྱིལ་འཁོར་མཉམ་པ་ཆེན་པོར་གྲོལ་བར་བྱེད་པ། ",
            "བཅོས་མ་དང་བྲལ་བ་མངོན་སུམ་པའི་ལྷའི་རྣལ་འབྱོར་གྱི་ལམ་འཁོར་བཅས་རྫོགས་པའི་རིམ་པ་།",
            "དོན་དམ་འཇིག་རྟེན་འགག་པའི་རིམ་པ་དང་སྦྱར་ཏེ་",
            ""
        ],
        [
            "རྫོགས་རིམ་དོན་དམ་བདེན་པའི་རྣལ་འབྱོར་ཀུན་རྫོབ་རང་བྱིན་རླབས་དང༌། ",
            "རྩ་རླུང་ཐིག་ལེའི་རྣལ་འབྱོར་དང་གཞན་ལུས་ལ་བརྟེན་པའི་དཀྱིལ་འཁོར་འཁོར་ལོ། ",
            "དེ་དག་རྣམས་ཀྱི་རྒྱས་འདེབས་དོན་དམ་འོད་གསལ་ཆེན་པོ་བརྗོད་མེད་ལྷན་སྐྱེས་ཀྱི་རིམ་པ་དང༌། ",
            "ཁྱད་པར་རྫོགས་པ་ཆེན་པོའི་ལམ་རྣམས་།",
            "དེའང་རྟེན་རྡོ་རྗེའི་ལུས་ལ་བརྟེན་པ་རྩ་རླུང་ཐིག་ལེའི་གནད་འཆིང་བ་",
            "ལྷུན་གྱིས་གྲུབ་པའི་དཀྱིལ་འཁོར་ལམ་དུ་བྱེད་པས་",
            "ཕྲ་བའི་ལུས་ངག་ཡིད་གསུམ་གདོད་མ་ནས་",
            "མི་ཤིགས་པ་གསུམ་གྱི་ལྷར་རྣམས་པར་དག་པ་མངོན་དུ་བྱེད་པའི་དོན་གྱིས། ",
            "ཨོཾ་ནི་ཁམས་འཕེལ་བ་ཟླ་བའི་རླུང་རྒྱུ་བའི་གཡོན་རྐྱང་མ་དཀར་མོ་སྐུ་རྡོ་རྗེ། ",
            "ཨཱཿཁམས་ཕྲ་བ་ཉི་མའི་རླུང་རྒྱུ་བའི་གཡས་རོ་མ་དམར་མོ་གསུང་རྡོ་རྗེ། ",
            "ཧཱུྃ་ནི་ནམ་མཁའམ། ",
            "ཡེ་ཤེས་ཀྱི་རླུང་རྒྱུ་བའི་དབུ་མ་ཐུགས་རྡོ་རྗེ། ",
            "མདོར་ན་ས་ཆུའི་དྭངས་མ་སྐུ་རྡོ་རྗེ། ",
            "མེ་རླུང་གི་དྭངས་མ་གསུང་རྡོ་རྗེ། ",
            "མཁའ་སེམས་ཀྱི་དྭངས་མ་ཐུགས་རྡོ་རྗེ་སྟེ་",
            "འབྱུང་ལྔ་སེམས་ཀྱི་དྭངས་མ་དྲུག་པོ་གཉིས་གཉིས་ཟུང་དུ་འཇུག་པ། ",
            "གདོད་ནས་མི་ཤིགས་རྡོ་རྗེ་གསུམ་གྱི་སྦྱང་གཞི་།",
            "བཛྲ་ནི་རྩ་རླུང་ཐིག་ལེ་གསུམ་ལས་སྦྱང་བྱ་འཁྲུལ་པའི་ལུས་ངག་ཡིད་གསུམ། ",
            "སྦྱོང་བྱེད་དབང་གོང་མ་གསུམ་དང་འབྲེལ་བའི་ཐབས་ལམ་ཁྱད་པར་ཅན་རྣམས་ཀྱིས་",
            "བྱེད་བཅིངས་འོད་གསལ་དུ་སྦྱང་ནས་",
            "གློ་བུར་གྱིས་སྒྲིབ་པས་སྐབས་མི་འབྱེད་པས་ན་",
            "གདོད་མའི་ཡེ་ཤེས་སུ་ཐིམ་པ་དང༌། ",
            "གུ་རུ་ནི་སྦྱངས་འབྲས་བདེ་བ་ཆེན་པོ་ཁྱབ་བྱེད་དུ་བྱས་པའི་",
            "སྐུ་གསུམ་གྱི་ཡོན་ཏན་བླ་ན་མེད་པ་འགྲུབ་པས། ",
            "པདྨ་སྙིགས་མའི་ཕུང་ཁམས་སྐྱེ་མཆེད་དུག་ལྔ་རྒྱུ་འབྲས་དང་བཅས་པའི་",
            "ཟག་བཅས་ཐམས་ཅད་ཟག་མེད་འཕོ་མེད་མཆོག་ཏུ་མི་འགྱུར་བའི་བདེ་བ་ཆེན་པོ་དང༌། ",
            "རྣམ་པ་ཀུན་གྱི་མཆོག་དང་ལྡན་པའི་སྟོང་ཉིད་དུ་གྲོལ་ནས",
            "སིདྡྷི་ནི་མ་དག་སྙིགས་མའི་ཁམས་ཐམས་ཅད་བདེ་བའི་དབྱིངས་སུ་བྱང་ནས་",
            "སྣང་སྲིད་ཐམས་ཅད་བདེ་ཆེན་གྱི་ངོ་བོར་གནས་འགྱུར་།",
            "རང་བཞིན་དུ་ཤར་བའི་མཆོག་གི་དངོས་གྲུབ་མངོན་དུ་གྱུར་།",
            ""
        ],
        [
            "ཧཱུྃ་ནི་འགྱུར་མེད་རྟག་པ་དམ་པའི་ཡེ་ཤེས་མཁའ་ཁྱབ་མཁའ་ཡི་རྡོ་རྗེ་ཐུགས་ཀྱི་གསང་བ་མཐར་ཐུག་གི་དོན། ",
            "རྟོགས་ཉམས་མཐར་ཕྱིན་པའི་དོན་ཡིན་ནོ།།",
            "གཉིས་པ་བྱེ་བྲག་མཐར་ཐུག་གི་ལམ་ལྟར་བཤད་པ་ནི། ",
            "ཨོཾ་ནི་སངས་རྒྱས་རྣམས་ཀྱི་སྐུ་རྡོ་རྗེ་མཐར་ཐུག་པ་།",
            "ཡེ་ཤེས་ཀྱི་རླུང་དབྱིངས་སུ་འཁྱིལ་བ་ཞེས་བྱ་བ། ",
            "བདེ་ཆེན་ལྷན་ཅིག་སྐྱེས་པའི་ཡེ་ཤེས་ཀྱི་རྟེན་དག་པ་རླུང་གི་ཆ། ",
            "བདེ་བ་ཆེན་པོ་གཉུག་མའི་སེམས་དང་ངོ་བོ་གཅིག་པ་དེ་ཉིད་",
            "སྟོབས་སུ་གྱུར་པའམ་ནར་སོན་ཏེ",
            "སྔགས་བླ་མེད་ཐུན་མོང་མ་ཡིན་པའི་ལུགས་ཀྱི་ལུས་ཕྲ་རགས་གསུམ་དུ་ཕྱེ་བའི་",
            "རགས་པ་ཕྱི་ནང་གི་ལུས་གཉིས་དང༌། ",
            "ཕྲ་བའི་ལུས་ཀྱི་ནང་ཚན་སྟོང་པ་གསུམ་གྱི་བཞོན་པའི་རླུང་གི་ཁམས་མཐའ་དག་ཤིན་ཏུ་",
            "རྣམ་པར་དག་པའི་དབྱིངས་སུ་རང་བཞིན་ཞི་བ་ནང་",
            "གཉུག་མའི་རླུང་སྣང་སྟོང་སྒྱུ་འཕྲུལ་དྲྭ་བའི་ཕྱག་རྒྱར་བཞེངས་པ་",
            "ལ་འཕོ་ཆེན་འཇའ་ལུས་རྡོ་རྗེའི་སྐུ་ཞེས་འདོགས་པ་ཡིན་ལ",
            "དེ་ཉིད་ནི་ཐེག་མཆོག་རྒྱལ་པོའི་ལུགས་ཀྱི་སྐུ་རྡོ་རྗེ་མཐར་ཐུག་པའི་འཇོག་ཚུལ་ཡིན་།",
            "བླ་མེད་རྒྱུད་གཞན་ནའང་ཚེ་འདིར་སྒྱུ་མའི་སྐུ་གྲུབ་པ་རྣམས་ཚེ་འདིར་འཚང་རྒྱ་ངེས་པར་གསུངས་ཤིང༌། ",
            "དེའི་རབ་ལུས་ཤུལ་དུ་བཞག་སྟེ",
            ""
        ],
        [
            "སྙིང་གའི་ཡེ་ཤེས་སེམས་དཔའ་ཚོན་གང་བ་ཞིག་",
            "འཚང་རྒྱ་བ་ཡིན་པར་མ་ཟད་བསྐྱེད་རྫོགས་གང་བསྒོམས་ཀྱང་",
            "རགས་པའི་ལུས་དམ་ཚིག་སེམས་དཔའ་སྤྲུལ་སྐུ་ལམ་བྱེད་དུ་",
            "བསྒོམ་པའི་གྲུབ་དོན་ལུས་རགས་པའི་རྫས་རྒྱུན་ཀྱང་སངས་རྒྱས་སྤྲུལ་པའི་སྐུར་འགྱུར་ནས",
            "དེ་དང་འདི་གཉིས་ཕྱོགས་མཚུངས་པར་ཤེས་པར་ནུས་སོ།།",
            "ཨཱཿཡིག་གི་མཚན་དོན་ནི་གསུང་རྡོ་རྗེ་།",
            "དེ་ཡང་སྒྱུ་འཕྲུལ་ལས། ",
            "ཨ་ནི་སྟོང་དང་མི་སྟོང་གི །",
            "དབུ་མ་དམིགས་སུ་ཡོད་མ་ཡིན།།",
            "ཞེས་གསུངས་པའི་སྐབས་ལྟར། ",
            "སྤྱིར་སངས་རྒྱས་ཀྱི་གསུང་རྣམ་པ་ཐམས་ཅད་པ་གདུལ་བྱའི་མོས་པ་དང་",
            "བསམ་པ་ཐ་དད་པའི་རྗེས་སུ་འཇུག་པ། ",
            "དབྱངས་ཀྱི་ཡན་ལག་ཚད་མེད་པའི་རང་བཞིན་ཅན་མཐའ་དག་གསུང་རྡོ་རྗེ་ཡིན་མོད་།",
            "ཐེག་པའི་རྒྱལ་པོ་ཤིན་ཏུ་རྣལ་འབྱོར་གྱི་ལུགས་ཐུན་མོང་མ་ཡིན་པར། ",
            "ངེས་དོན་མི་འགྱུར་བའི་ཨ་ཡིག་རྒྱུད་གཞན་དུ། ",
            "སྙིང་གའི་དབུས་ན་མི་ཤིགས་པ། །",
            "གསལ་ཞིང་",
            ""
        ],
        [
            "མར་མེ་དག་དང་མཚུངས།།",
            "མི་འགྱུར་མཆོག་ཏུ་ཕྲ་བ་སྟེ།།",
            "ཨ་ནི་གཙོ་བོ་ལྟ་བུའོ།།",
            "ཞེས་རླུང་སེམས་མི་ཤིགས་པའི་ཏི་ལ་ཀའི་བརྡར་ཨ་ཡིག་བཤད་པ་དང་",
            "དོན་གཅིག་པར་འོད་གསལ་རྡོ་རྗེ་རྩེ་མོ་ནང་",
            "གསལ་གཞོན་ནུ་བུམ་སྐུ་བརྗོད་མེད་རིག་སྟོང་གི་ཐིག་ལེ་།",
            "དེ་ཉིད་རྗོད་བྱེད་རླུང་གི་འཁོར་ལོའི་རང་བཞིན་སྒྲར་སྣང་བ། ",
            "དབྱིངས་སུ་བརྗོད་པ་མཐའ་དག་གི་རྟེན་གཞིར་གྱུར་པའང་ཡིན་།",
            "ཞིབ་ཏུ་སྐྱེ་བ་དང་འཆི་བའི་རིམ་པའི་རླུང་གི་བསྐྱོད་སྡུད་ལ་མཁས་པར་བྱས་ན་",
            "ཤེས་སླ་བ་ཉིད་དོ།།",
            ""
        ],
        [
            "ཧཱུྃ་གི་མཚན་དོན་ནི། ",
            "རྒྱལ་བ་རྣམས་ཀྱི་ཐུགས་རྡོ་རྗེ་།",
            "བཤད་མ་ཐག་པའི་འཕོ་ཆེན་འཇའ་ལུས་རྡོ་རྗེའི་ངོ་བོ་ཉིད་སྐུ་ལྷུན་གྲུབ་ཕྲ་བའི་རླུང་དང་",
            "རོ་གཅིག་ཏུ་གྱུར་པའི་འོད་གསལ་རང་བྱུང་གི་ཡེ་ཤེས་མཐར་ཐུག་གི་གཤིས་ཇི་བཞིན་པའི་",
            "ཡིན་ལུགས་མངོན་དུ་གྱུར་པ་དག་པ་རབ་ཀྱི་མཐར་ཕྱིན་པས་",
            "རྟག་ཏུ་སྐྱེ་མེད་སྤྲོས་པ་བྲལ་བའི་དེ་ཁོ་ན་ཉིད་དུ་མཉམ་པར་བཞག་པ་མེད་པའི་རིག་སྟོང་ཀ་ནས་",
            "དག་པ་ལ་གློ་བུར་གྱི་དྲི་མ་རྣམ་པར་དག་པའི་ཡོན་ཏན་ཡོངས་རྫོགས་སུ་གྲུབ་པའམ། ",
            "མངོན་དུ་བྱས་པ་ནི་སྟོབས་བཅུ་མི་འཇིགས་བཞི་ལ་སོགས་པ་",
            "སངས་རྒྱས་ཀྱི་ཆེ་བའི་ཡོན་ཏན་རབ་འབྱམས་དང་མི་ཕྱེད་པས་ན་",
            "རྡོ་རྗེའི་སྒྲ་ཞུགས་པའོ།།",
            "དེ་ལྟར་ན་དེ་བཞིན་གཤེགས་པ་རྣམས་ཀྱི་",
            "རྡོ་རྗེ་གསུམ་གྱི་ཡོན་ཏན་ཇི་སྙེད་ཅིག་མཆིས་པ་",
            "དེ་དག་ཐམས་ཅད་ཀྱང་རྒྱལ་དབང་པདྨཱ་ཀ་རའི་གསང་གསུམ་མི་ཟད་རྒྱན་གྱི་འཁོར་ལོའི་རང་བཞིན་དུ་",
            "རྩལ་རྫོགས་པ་ཡིན་ནོ་ཞེས་།",
            "བཛྲ་ནི་དབྱིངས་རིག་གཉིས་སུ་མི་ཕྱེད་པའི་དོན་།",
            "དེ་ཉིད་རྡོ་རྗེ་ལུས་ཀྱི་སྦུབས་སུ་གནས་པའི་འོད་གསལ་སྣང་བ་མངོན་སུམ་ཤར་ཞིང་",
            "རྩལ་རྫོགས་པའི་གནས་ལུས་དབུས་ཙིཏྟ་ཤ་ཡི་སྒྲོན་མའི་དབུས་ནས་",
            "མིག་ཏུ་འབྲེལ་བའི་ཀ་ཏི་ཤེལ་སྦུག་ཅན་གྱི་ནང་དུ། ",
            "དབྱིངས་རྣམ་དག་གི་སྒྲོན་མ་ཕྱི་ནང་ཅན་དང༌། ",
            "ཐིག་ལེ་སྟོང་སྒྲོན་དང༌། ",
            "རིག་པ་རྡོ་རྗེ་ལུ་གུ་རྒྱུད་ཀྱི་སྣང་བ་རྒྱང་ཞགས་ཆུའི་སྒྲོན་མས་",
            "མཚམས་སྦྱར་བའི་འོད་གསལ་གྱི་སྣང་བ་འབྱམས་ཀླས་པ་ལུས་བཞུགས་སྟངས་གསུམ་དང༌། ",
            "མིག་གཟིགས་སྟངས་གསུམ། ",
            "རླུང་གནད་འགྲོ་འོང་ཤིན་ཏུ་དལ་བ་དང༌། ",
            "རིག་པ་དབྱིངས་ལ་གཏད་པའི་གནད་བཞིས་བཟུང་སྟེ་ཉམས་སུ་།",
            ""
        ],
        [
            "གུ་རུ་ནི་དེ་ལྟར་ཉམས་སུ་བླང་བས་",
            "མི་སློབ་པའི་ཡོན་ཏན་ཐམས་ཅད་ལམ་སྣང་དུ་རྫོགས་པས་",
            "འཁྲུལ་རྟོག་ཆོས་དབྱིངས་སུ་ཟད་ནུས་པ་ལྕི་བའི་དོན། ",
            "པདྨ་ནི་དབྱིངས་རིག་གི་སྣང་ཆ་རྩལ་།",
            "རིམ་གྱིས་ཆོས་ཉིད་མངོན་སུམ། ",
            "ཉམས་གོང་འཕེལ། ",
            "རིག་པ་ཚད་ཕེབས། ",
            "ཆོས་ཉིད་ཟད་སར་འཁྱོལ་བའི་ཕྱིར་མི་འགུལ་བ་གསུམ་གྱིས་གཞི་།",
            "སྡོད་པ་གསུམ་གྱིས་ཚད་བཟུང༌། ",
            "ཐོབ་པ་གསུམ་གྱིས་གཟེར་བཏབ་།",
            "ལམ་སྣང་བཞི་མཐར་ཕྱིན་པ་དང༌། ",
            "སིདྡྷི་ནི་ཟག་པ་རང་སར་།",
            "འབྱུང་བ་རང་སར་དེངས། ",
            "དྲན་པ་རང་སར་གྲོལ་བའི་གཞོན་ནུ་བུམ་སྐུའི་དབྱིངས་སུ་བཙན་ས་ཟིན་།",
            "ཧཱུྃ་ནི་མཆོག་གི་དངོས་གྲུབ་མཐར་ཕྱིན་ཏེ་",
            "སྐུ་ལྔ་ལྷུན་གྲུབ་གདོད་མའི་རྒྱལ་པོ་ཀུན་ཏུ་བཟང་པོ་དང་",
            "དགོངས་པ་གཉིས་མེད་དུ་གྱུར་པའི་དོན་ནོ།།",
            ""
        ],
        [
            "གསུམ་པ་སྔགས་ཀྱི་ཕན་ཡོན་བཤད་པ་།",
            "སྤྱི་དང་བྱེ་བྲག་བཤད་པའོ།།",
            "དང་པོ་སྔགས་ཕན་ཡོན་ཆེ་བའི་རྒྱུ་མཚན་ནི། ",
            "ཆོས་ཐམས་ཅད་ཀྱི་གནས་ལུགས་ཟུང་འཇུག་གཞི་ཡི་",
            "དེ་ཁོ་ན་ཉིད་གློ་བུར་གྱི་དྲི་མ་དང་བྲལ་བའི་གནས་སྐབས་ཀྱི་",
            "ཟུང་འཇུག་གི་སྐུ་རང་བྱུང་ཡེ་ཤེས་ཀྱི་བདག་ཉིད་ཅན་ནི་ངེས་པ་དོན་གྱི་ལྷ་ཡིན་ལ",
            "དེའི་ཡེ་ཤེས་སྒྱུ་འཕྲུལ་དྲྭ་བ་སྣ་ཚོགས་སུ་སྣང་བ་མ་ཤེས་པར། ",
            "གཞན་རྒྱུད་ཀྱི་ལྷ་ཞིག་ཕྱོགས་ག་ཤེད་ན་གྲུབ་གྲུབ་མོ་སྒོ་གསུམ་ཉི་ཚེ་བ་ཡོད་།",
            "དེ་ཡང་རྡུལ་དང་སྐད་ཅིག་མའི་ཆོས་ཅན་ཡིན་པས་",
            "ཕྱོགས་དུས་ཀུན་ཏུ་ཁྱབ་ཅིང་རྣམ་པ་ཐམས་ཅད་པའི་ཡེ་ཤེས་ཀྱི་སྐུ་ཡང་མི་འགྱུར་།",
            "གང་ན་ཡོད་བཞིན་པའི་ཕྱོགས་དེ་ལས་གཞན་དུ་སྣང་བ་ནི་",
            "ལྷ་མིན་དགོས་ན་",
            ""
        ],
        [
            "ཡང༌། ",
            "ཕྱོགས་བཅུའི་འཇིག་རྟེན་གྱི་གདུལ་བྱ་སྐལ་པ་ཅན་རྣམས་ཀྱི་",
            "སྤྱོད་ཡུལ་དུ་སངས་རྒྱས་ཀྱི་སྐུ་ཅིག་ཆར་སྣང་བར་མཛད་པ་།",
            "དེ་ལས་གཅིག་སངས་རྒྱས་དངོས་ཡིན་གྱི་གཞན་མ་ཡིན་ནོ་",
            "ཞེས་སྨྲ་བར་མི་ནུས་སོ།།",
            "དེས་ན་ཐེག་པ་ཆེན་པོའི་ཚུལ་ལ་བློ་གྲོས་སྦྱངས་ཏེ་",
            "སངས་རྒྱས་ཀྱི་ཚུལ་ཤེས་པ་ཙམ་ནི་མེད་དུ་མི་རུང་བར་ཡིན་ནོ།།",
            "དེ་ལྟར་སྤྱིར་བསྟན་།",
            "སྐབས་སུ་བབ་པ་སྔགས་སོགས་རང་རྒྱུད་ཀྱིས་བསྡུས་པ་ལྟར་",
            "སྣང་ཡང་གནས་ལུགས་ཆོས་ཉིད་མཉམ་པའི་དོན་ལ་རྒྱུ་ཐ་དད་དུ་མ་གྲུབ་།",
            "སྣང་ཚུལ་ལྟར་ན་ཡང་དོན་ལ་མི་འགལ་།",
            ""
        ],
        [
            "རང་སེམས་ཀྱི་སྣང་བ་ལ་གཞན་དུ་སྣང་བ་རྨི་ལམ་གྱི་སྣང་བ་ལྟ་བུ་དང༌། ",
            "ཆོས་ཐ་དད་དུ་མ་ལ་རང་གི་རྒྱུད་ཀྱིས་བསྡུས་པའི་ཆོས་གཅིག་ཡིན་པར་སྣང་བ་ལུས་ལྟ་བུ་།",
            "སྣང་ཚུལ་སྣ་ཚོགས་ཡོད་ཀྱང་དོན་ལ་དེ་ལྟར་མ་གྲུབ་།",
            "རང་རྒྱུད་གཞན་རྒྱུད་ཀྱིས་བསྡུས་པ་གང་ལྟར་སྣང་ཡང་རུང་སྔགས་དང་",
            "ཕྱག་རྒྱར་སྣང་བ་ཉིད་ཀྱིས་སངས་རྒྱས་ཀྱི་མཛད་པ་སྒྲུབ་ཅིང༌། ",
            "སངས་རྒྱས་ཀྱི་སར་རིམ་གྱིས་འཁྲིད་ནུས་པས་ན་",
            "སྣང་བ་དེ་ཉིད་བདེ་བར་གཤེགས་པའི་ཡེ་ཤེས་ཀྱི་རྣམ་པར་འཕྲུལ་པར་འདོད་ཀྱི། ",
            "ཐ་མལ་གྱི་སྣང་ཚུལ་ཙམ་ཞིག་གིས་ནི་",
            "ཆོས་ཐམས་ཅད་ལ་མངའ་དབང་འབྱོར་བའི་",
            "སངས་རྒྱས་སྤྱོད་ཡུལ་བསམ་གྱིས་མི་ཁྱབ་པ་ཁེགས་པར་མི་ནུས་སོ།།",
            "གཞན་ཡང་རྨི་ལམ་དང་ཏིང་ངེ་འཛིན་དང་དབང་པོའི་མངོན་སུམ་གྱི་སྤྱོད་ཡུལ་དུ་",
            "སངས་རྒྱས་ཀྱི་བྱིན་རླབས་སྣང་བ་ཡང་དོན་ལ་རང་སྣང་ཙམ་ལས་གཞན་དུ་གྲུབ་པར་མི་ནུས་ཏེ",
            "རང་ངོར་སྣང་བ་ཡིན་ཕན་ཆད་རང་སྣང་ཡིན་པར་དངོས་སྟོབས་ཀྱི་རིགས་པས་",
            "གྲུབ་ཚུལ་ལུང་རིགས་རྣམས་ནས་རྒྱ་ཆེར་གསུངས་པའི་ཕྱིར་རོ། །",
            "དེས་ན་རང་སེམས་དྲི་མ་དག་པའི་རིམ་པ་དང་",
            "མཚུངས་པར་སངས་རྒྱས་ཀྱི་ཆོ་འཕྲུལ་དང་བྱིན་རླབས་ཇེ་མངོན་དུ་འགྲོ་བ་ཡིན་ལ",
            "མཐར་དྲི་མ་ཡོངས་སུ་དག་ནས་གནས་ལུགས་མངོན་དུ་གྱུར་པ་ན་",
            "སངས་རྒྱས་ཐམས་ཅད་ཀྱང་རང་ཉིད་དང༌། ",
            "རང་ཉིད་ཀྱང་སངས་རྒྱས་ཐམས་ཅད། ",
            "དེ་དུས་གསུམ་གྱི་སངས་རྒྱས་ཀུན་དང་",
            "གཉིས་སུ་མེད་པའི་ཆོས་ཉིད་ཡེ་ཤེས་ཀྱི་སྐུ་བརྙེས་པ་ཡིན་ནོ།།",
            ""
        ],
        [
            "དེས་ན་ད་ལྟ་སངས་རྒྱས་རྣམས་རང་ངོར་སྔགས་ཀྱི་རྣམ་པར་བྱོན་ནས་",
            "གནས་སྐབས་དང་མཐར་ཐུག་གི་དོན་མཛད་པ་ཡིན་ནོ་",
            "ཞེས་སྔགས་ལ་ཡིད་ཆེས་ཁྱད་པར་ཅན་བསྐྱེད་པ་ནི་",
            "སྔགས་འགྲུབ་པའི་རྒྱུའི་གཙོ་བོ་ཡིན་པས་ཅིས་ཀྱང་གལ་ཆེའོ།།",
            "དེ་ལྟར་ཡང་འཇམ་དཔལ་དཔའ་བོ་གཅིག་པ་ལས། ",
            "ལྷ་ཉིད་གསང་སྔགས་ཚུལ་གྱིས་ནི། །",
            "དངོས་གྲུབ་ཐམས་ཅད་སྩོལ་མཛད་པ། །",
            "སྔགས་པས་དེ་ཉིད་བསྒོམས་ནས་",
            "ནི། །",
            "དེ་གྲུབ་ན་ནི་འགྲུབ་འགྱུར་།",
            "ཞེས་དང༌། ",
            "དཔུང་བཟང་གིས་ཞུས་པ་ལས། ",
            "གང་ཞིག་ལས་དང་རྣམ་སྨིན་མཁྱེན་པ་ཡིས། །",
            "འགྲོ་བ་ཀུན་ལ་ཇི་ལྟར་མཐུན་པ་ཡི། །",
            "གསང་སྔགས་གཟུགས་ཀྱི་རྗེས་སུ་འཇུག་མཛད་པ། །",
            "སྔགས་ཀྱི་འདྲེན་པ་དེ་ལ་ཕྱག་འཚལ་ལོ། །",
            "ཞེས་དང༌། ",
            "སམ་བྷུ་ཊི་ལས། ",
            "སྔགས་ཀྱི་གཟུགས་ཀྱི་ལུས་ཅན་གྱི། །",
            "ལས་ཀྱི་ཚོགས་ནི་བྱེད་པར་འགྱུར།།",
            ""
        ],
        [
            "ཞེས་དང༌། ",
            "བདེ་མཆོག་འབྱུང་བའི་རྒྱུད་ལས། ",
            "སྔགས་ཉིད་རྣལ་འབྱོར་མ་ཡི་གཟུགས། །",
            "རྣལ་འབྱོར་མ་ཉིད་སྔགས་ཀྱི་གཟུགས། །",
            "ཅི་སྟེ་གོ་འཕང་མཆོག་འདོད་།",
            "དེ་གཉིས་དབྱེ་བར་མི་བྱའོ།།",
            "ཞེས་སོ།།",
            "སྔགས་བཟླ་བའི་དང་པོ་གུ་རུའི་བླ་སྒྲུབ་གང་ཡང་རུང་བ་ཞིག་གི་",
            "དབང་བླ་མ་མཚན་ལྡན་ནས་ནོས་།",
            "སྦྱོར་བ་གུ་རུ་རིན་པོ་ཆེ་སྐྱབས་གསུམ་ཀུན་འདུས་སུ་ཤེས་པས། ",
            "མཁའ་ཁྱབ་ཀྱི་སེམས་ཅན་ཐམས་ཅད་",
            "གུ་རུའི་ཐུགས་རྗེའི་སྐྱབས་འོག་ཏུ་ཆུད་པར་རང་གིས་གསོལ་བ་འདེབས་པ་དང༌། ",
            "དགོས་པ་དང་ཕན་ཡོན་ཚད་མེད་པའི་སྔགས་ཀྱི་རྒྱལ་པོ་བཟླ་བ་ལ་",
            "སེམས་ཅན་ཐམས་ཅད་ཀྱི་དོན་དུ་ཡིན་སྙམ་པའི་སེམས་བསྐྱེད་དང་ལྡན་པ་སྔོན་དུ་འགྲོ་བས། ",
            "དངོས་གཞིའི་བཟླས་པ་།",
            "སྒྲ་ཧ་ཅང་མི་ཆེ་མི་ཆུང་ངག་མི་མྱུར་མི་དལ་བ་བཞི། ",
            "གཞན་ལ་སྨྲ་བཞིན་དུ་མ་ཡིན་པ་དང༌། ",
            "གཡེང་བཞིན་དུ་བཟླས་པ་མིན་པ་དང༌། ",
            "སྔགས་འབྲུ་ཆད་པ་མེད་པ་དང༌། ",
            "ལྷག་པ་མེད་པ་དང༌། ",
            "ཀླད་ཀོར་སོགས་ཡན་ལག་ཕྲ་མོ་ཡང་མ་ཉམས་པས་སྒྲ་དག་པ་དང༌། ",
            "ཡི་གེ་རང་རང་གི་སྐྱེ་གནས་དང་བྱེད་པ་སོགས་",
            "མ་ལོག་པར་ཟུར་ཕྱིན་པར་བརྗོད་པ་སྒྲ་གསལ་བ་སྟེ་",
            "ཡོན་ཏན་བཅུ་དང་ལྡན་པར་བཟླས་པའོ།།",
            ""
        ],
        [
            "ཐོད་ཕྲེང་རྩལ་གྱི་བཟླས་པ་དབྱངས་དང་བཅས་པས་བྱིང་རྒོད་བསལ་བ་དང༌། ",
            "ཐུགས་དམ་བསྐུལ་བར་གསུངས་ཤིང༌། ",
            "དེ་ལྟར་བཟླས་པའི་སྐབས་སུ་དྲན་ཤེས་བག་ཡོད་དང་ལྡན་པ། ",
            "སྒོ་གསུམ་གྱི་གཡེང་བ་སྤང་ལ་",
            "ཚུལ་བཞིན་དུ་བཟླ་།",
            "ལྟ་སྒོམ་དང་མ་བྲལ་བར་བྱ་དགོས་སོ།།",
            "ཐུན་མཚམས་ཀྱི་སྐབས་སུ་འགལ་རྐྱེན་དུ་གྱུར་པ་འདོད་ཡོན་ལ་གཡེང་བ་བྱུང་ན་",
            "བར་ཆད་དུ་ཤེས་པས་།",
            "ནད་གདོན་རྣམ་རྟོག་ལང་བ་སོགས་མི་མཐུན་པ་བྱུང་ན་",
            "ལས་ངན་འཛད་པ་ཡིན་སྙམ་དུ་མི་ཞུམ་པར་།",
            "ཉམས་དང་འགྲོགས་པ་ལ་སོགས་པ་",
            "སྔགས་འགྲུབ་པ་ལ་གནོད་པར་གསུངས་པ་ཐམས་ཅད་རྒྱང་དུ་།",
            ""
        ],
        [
            "ཤ་ཆང་སོགས་སྐབས་གཞན་དུ་བཀག་པ་རྣམས་གསང་སྔགས་ཀྱི་སྐབས་སུ་",
            "སྔགས་དམིགས་ཕྱག་རྒྱས་ཕན་པའི་རྫས་སུ་བྱིན་གྱིས་བརླབ་པར་བྱའོ།།",
            "སྔགས་འགྲུབ་པའི་མཐུན་རྐྱེན་དུ་གྱུར་པ་ཚོགས་བསགས་སྒྲིབ་སྦྱང་ཅི་རིགས་།",
            "རང་རྒྱུད་དག་པའི་ཕྱིར་དད་པ་དང༌། ",
            "དམ་ཚིག་དམ་བཅའ་རྣམས་བརྟན་པོར་བཟུང༌། ",
            "ཨཱ་ལི་ཀཱ་ལི་སོགས་སྔགས་ཀྱི་ནུས་པ་བསྐྱེད་པའི་གདམས་ངག་རྣམས་ལ་།",
            "གོས་རྒྱན་བཟའ་བཏུང་ལ་སོགས་པ་",
            "ཐམས་ཅད་སྔགས་དམིགས་ཕྱག་རྒྱས་ཡེ་ཤེས་ཀྱི་རོལ་པར་བྱིན་གྱིས་བརླབ་པར་བྱའོ།།",
            "སྤྱིར་སྔགས་ཀྱི་ནུས་པ་བསམ་གྱིས་མི་ཁྱབ་ཀྱང་",
            "གོང་དུ་སྨོས་པའི་སྔགས་འགྲུབ་པའི་མན་ངག་དང་ལྡན་ན་",
            "ནུས་པ་མྱུར་དུ་འབྱིན་ཅིང་ཕན་ཡོན་མཐོང་བའི་ཆོས་ལ་འབྱུང་སྟེ",
            ""
        ],
        [
            "འཇམ་དཔལ་རྩ་རྒྱུད་ལས། ",
            "ཆོ་ག་ལྡན་པའི་སྔགས་ཀྱིས་ནི། །",
            "མྱུར་དུ་གྲུབ་པ་རབ་ཏུ་ཐོབ།།",
            "ཅེས་གསུངས་པ་ལྟར་རོ། །",
            "གཉིས་པ་བྱེ་བྲག་ཏུ་བཛྲ་གུ་རུའི་ཕན་ཡོན་ནི། ",
            "ཡུལ་ཕྱོགས་ཐམས་ཅད་ལ་ནད་མུག་མཚོན་གསུམ་དམག་འཁྲུགས་",
            "ལོ་ཉེས་ལྟས་ངན་ཆོ་འཕྲུལ་ངན་པ་ཐམས་ཅད་བཟློག་ཅིང༔ ",
            "ཆར་ཆུ་འབེབས་ཤིང་ལོ་ཕྱུགས་ལེགས་པ་དང་",
            "ཡུལ་ཕྱོགས་ལ་བཀྲ་ཤིས་པར་འགྱུར་རོ༔ ",
            "ཚེ་འདི་དང་ཕྱི་མ་བར་དོའི་འཕྲང་གསུམ་ལ་རབ་དངོས༔ ",
            "འབྲིང་ཉམས༔ ",
            "ཐ་མ་རྨི་ལམ་ལ་ང་དང་ཡང་དུ་མཇལ་ཞིང༔",
            "ས་ལམ་རིམ་པར་རྫོགས་ནས་རྔ་ཡབ་གླིང་དུ་རིག་འཛིན་ཕོ་མོའི་གྲལ་དུ་ཚུད་པར་ཐེ་ཚོམ་མེད་དོ༔",
            "བརྒྱ་རེ་བཟླས་པ་མ་ཆག་ན་ཡང་གཞན་གྱིས་ཡིད་དུ་འོང་ཞིང་",
            "ཟས་ནོར་ལོངས་སྤྱོད་འབད་མེད་དུ་འབྱུང༔",
            "སྟོང་དང་ཁྲི་ལ་སོགས་པ་བཟླས་ན་",
            "གཞན་སྣང་ཟིལ་གྱིས་གནོན་ཞིང་བྱིན་རླབས་དང་",
            "ནུས་པ་ཐོགས་པ་མེད་པར་འགྲུབ་བོ༔ ",
            "འབུམ་དང་བྱེ་བ་ལ་སོགས་པ་བཟླས་པ་བྱེད་ན༔",
            "ཁམས་གསུམ་དབང་དུ་འདུས༔",
            ""
        ],
        [
            "སྲིད་གསུམ་ཟིལ་གྱིས་གནོན༔",
            "ལྷ་འདྲེ་བྲན་དུ་འཁོལ༔ ",
            "ཕྲིན་ལས་རྣམ་བཞི་གང་ལའང་ཐོགས་པ་མེད་པར་འགྲུབ་ཅིང་",
            "སེམས་ཅན་ཐམས་ཅད་ལ་ཅི་བསམ་པའི་འགྲོ་དོན་དཔག་ཏུ་མེད་པ་བྱེད་ནུས་པར་འགྱུར་རོ༔ ",
            "བྱེ་བ་གསུམ་མམ་བདུན་ལ་སོགས་པར་བགྲང་བར་ནུས་ན་",
            "དུས་གསུམ་སངས་རྒྱས་རྣམས་དང་འབྲལ་བ་མེད་ཅིང༔ ",
            "ང་དང་དབྱེར་མི་ཕྱེད་པར་ལྷ་སྲིན་སྡེ་བརྒྱད་ཐམས་ཅད་བཀའ་ཉན་གསུང་སྡོད༔",
            "ཅི་བཅོལ་བའི་ལས་སྒྲུབ་ཅིང༔ ",
            "རབ་ཚེ་འདི་ལ་འཇའ་ལུས་འགྲུབ༔",
            "འབྲིང་འཆི་ཁར་འོད་གསལ་མ་བུ་འཕྲོད༔ ",
            "ཐ་མ་ཡང་བར་དོར་ང་ཡི་ཞལ་མཐོང་ནས་སྣང་བ་རང་སར་གྲོལ་ཏེ་",
            ""
        ],
        [
            "རྔ་ཡབ་གླིང་དུ་སྐྱེས་ནས་",
            "འགྲོ་དོན་དཔག་ཏུ་མེད་པ་འབྱུང་བར་འགྱུར་རོ༔ ཞེས་གསུངས་སོ༔",
            "སློབ་དཔོན་ཆེན་པོ་ལགས༔ ",
            "འདི་ལྟ་བུའི་ཕན་ཡོན་ནུས་པ་དཔག་ཏུ་མེད་པ་རྒྱ་ཆེན་པོ་གསུངས་པ་བཀའ་དྲིན་ཆེ་ལགས༔ ",
            "ཞེས་དང༔ ",
            "ཨོཾ་ཨཱཿཧཱུྃ་ནི་རྒྱུད་སྡེ་གསུམ་གྱི་སྲོག༔ ",
            "བཛྲ་འདུལ་བ་མདོ་སྡེ་གཉིས་ཀྱི་སྲོག༔ ",
            "གུ་རུ་མངོན་པ་ཀྲྀ་ཡ་གཉིས་ཀྱི་སྲོག༔ ",
            "པདྨ་ཨུ་པ་ཡོ་ག་གཉིས་ཀྱི་སྲོག༔ ",
            "སིདྡྷི་མ་ཧཱ་ཨ་ནུ་གཉིས་ཀྱི་སྲོག༔ ",
            "ཧཱུྃ་ནི་རྫོགས་ཆེན་ཨ་ཏི་ཡོ་གའི་སྲོག༔ ",
            "ཨོཾ་ཨཱཿཧཱུྃ་གིས་དུག་གསུམ་ལས་གྱུར་སྒྲིབ་པ་དག༔ ",
            "བཛྲ་ཞེ་སྡང་ལས་གྱུར་སྒྲིབ་པ་དག༔ ",
            "གུ་རུ་ང་རྒྱལ་ལས་གྱུར་སྒྲིབ་པ་དག༔ ",
            "པདྨ་འདོད་ཆགས་ལས་གྱུར་སྒྲིབ་པ་དག༔ ",
            "སིདྡྷི་ཕྲག་དོག་ལས་གྱུར་སྒྲིབ་པ་དག༔ ",
            "ཧཱུྃ་གིས་ཉོན་མོངས་ལས་གྱུར་སྒྲིབ་པ་དག༔ ",
            "ཨོཾ་ཨཱཿཧཱུྃ་གིས་ཆོས་ལོངས་སྤྲུལ་གསུམ་ཐོབ༔",
            "བཛྲ་མེ་ལོང་ལྟ་བུའི་ཡེ་ཤེས་ཐོབ༔",
            "གུ་རུ་མཉམ་པ་ཉིད་ཀྱི་ཡེ་ཤེས་ཐོབ༔",
            "པདྨ་སོ་སོར་རྟོག་པའི་ཡེ་ཤེས་ཐོབ༔",
            ""
        ],
        [
            "སིདྡྷི་བྱ་བ་གྲུབ་པའི་ཡེ་ཤེས་ཐོབ༔",
            "ཧཱུྃ་གི་ཡེ་ཤེས་ལས་གྱུར་ཐམས་ཅད་ཐོབ༔",
            "ཨོཾ་ཨཱཿཧཱུྃ་གིས་ལྷ་འདྲེ་མི་གསུམ་འདུལ༔ ",
            "བཛྲ་དྲི་ཟ་མེ་ལྷའི་གདོན་རྣམས་ཐུབ༔",
            "གུ་རུ་གཤིན་རྗེ་སྲིན་པོའི་གདོན་རྣམས་ཐུབ༔",
            "པདྨ་ཆུ་ལྷ་རླུང་བདག་གདོན་རྣམས་ཐུབ༔",
            "སིདྡྷི་གནོད་སྦྱིན་དབང་ལྡན་གདོན་རྣམས་ཐུབ༔",
            ""
        ],
        [
            "ཧཱུྃ་གིས་གཟའ་དང་ས་བདག་གདོན་རྣམས་ཐུབ༔",
            "ཨོཾ་ཨཱཿཧཱུྃ་གིས་ཕ་རོལ་ཕྱིན་དྲུག་འགྲུབ༔",
            "བཛྲ་ཞི་བའི་ལས་ཀུན་ཐམས་ཅད་འགྲུབ༔",
            "གུ་རུ་རྒྱས་པའི་ལས་ཀུན་ཐམས་ཅད་འགྲུབ༔",
            "པདྨ་དབང་གི་ལས་ཀུན་ཐམས་ཅད་འགྲུབ༔",
            "སིདྡྷི་ཕྲིན་ལས་ལས་ཀུན་ཐམས་ཅད་འགྲུབ༔",
            ""
        ],
        [
            "ཧཱུྃ་གིས་དྲག་པོའི་ལས་ཀུན་ཐམས་ཅད་འགྲུབ༔",
            "ཨོཾ་ཨཱཿཧཱུྃ་གིས་བན་བོན་བྱད་ཕུར་བཟློག༔",
            "བཛྲ་ཡེ་ཤེས་ལྷ་ཡི་བྱད་ཁ་བཟློག༔",
            "གུ་རུ་ལྷ་སྲིན་སྡེ་བརྒྱད་བྱད་ཁ་བཟློག༔",
            "པདྨ་འཇིག་རྟེན་ལྷ་འདྲེའི་བྱད་ཁ་བཟློག༔",
            "སིདྡྷི་ཀླུ་དང་ས་བདག་བྱད་ཁ་བཟློག༔",
            ""
        ],
        [
            "ཧཱུྃ་གིས་ལྷ་འདྲེ་མི་གསུམ་བྱད་ཁ་བཟློག༔",
            "ཨོཾ་ཨཱཿཧཱུྃ་གིས་དུག་ལྔའི་དམག་དཔུང་འཇོམས༔ ",
            "བཛྲ་ཞེ་སྡང་ལས་གྱུར་དམག་དཔུང་འཇོམས༔ ",
            "གུ་རུ་ང་རྒྱལ་ལས་གྱུར་དམག་དཔུང་འཇོམས༔ ",
            "པདྨ་འདོད་ཆགས་ལས་གྱུར་དམག་དཔུང་འཇོམས༔ ",
            "སིདྡྷི་ཕྲག་དོགས་ལས་གྱུར་དམག་དཔུང་འཇོམས༔ ",
            "ཧཱུྃ་གིས་ལྷ་འདྲེ་མི་གསུམ་དམག་དཔུང་འཇོམས༔ ",
            "ཨོཾ་ཨཱཿཧཱུྃ་གིས་སྐུ་གསུང་ཐུགས་ཀྱི་དངོས་གྲུབ་ཐོབ༔",
            "བཛྲ་ཡི་དམ་ཞི་ཁྲོའི་དངོས་གྲུབ་ཐོབ༔",
            "གུ་རུ་རིག་འཛིན་བླ་མའི་དངོས་གྲུབ་ཐོབ༔",
            "པདྨ་མཁའ་འགྲོ་ཆོས་སྐྱོང་དངོས་གྲུབ་ཐོབ༔",
            "སིདྡྷི་མཆོག་དང་ཐུན་མོང་དངོས་གྲུབ་ཐོབ༔",
            ""
        ],
        [
            "ཧཱུྃ་གིས་ཅི་བསམ་དངོས་གྲུབ་མ་ལུས་ཐོབ༔",
            "ཨོཾ་ཨཱཿཧཱུྃ་གིས་གདོད་མའི་ཞིང་ཁམས་མཐོང༔",
            "བཛྲ་ཤར་ཕྱོགས་མངོན་དགའི་ཞིང་ཁམས་མཐོང༔",
            "གུ་རུ་ལྷོ་ཕྱོགས་དཔལ་ལྡན་ཞིང་ཁམས་མཐོང༔",
            "པདྨ་ནུབ་ཕྱོགས་བདེ་ཆེན་ཞིང་ཁམས་མཐོང༔",
            "སིདྡྷི་བྱང་ཕྱོགས་ལས་རབ་ཞིང་ཁམས་མཐོང༔",
            ""
        ],
        [
            "ཧཱུྃ་གིས་དབུས་ཕྱོགས་གཡོ་མེད་ཞིང་ཁམས་མཐོང༔",
            "ཨོཾ་ཨཱཿཧཱུྃ་གིས་སྐུ་གསུམ་རིག་འཛིན་ཐོབ༔",
            "བཛྲ་ས་ལ་གནས་པའི་རིག་འཛིན་ཐོབ༔",
            "གུ་རུ་ཚེ་ལ་དབང་བའི་རིག་འཛིན་ཐོབ༔",
            "པདྨ་ཕྱག་རྒྱ་ཆེན་པོའི་རིག་འཛིན་ཐོབ༔",
            "སིདྡྷི་ལྷུན་གྱིས་གྲུབ་པའི་རིག་འཛིན་ཐོབ༔",
            ""
        ],
        [
            "ཧཱུྃ་གིས་རྣམ་པར་སྨིན་པའི་རིག་འཛིན་ཐོབ༔",
            "བཛྲ་གུ་རུ་ལན་གཅིག་བརྗོད་པ་ཡི༔ ",
            "དེ་ལ་གཟུགས་མཆིས་ཛམ་གླིང་སྣོད་དུ་ཆུང༔",
            "འདི་ཉིད་མཐོང་ཐོས་དྲན་པའི་སེམས་ཅན་ཀུན༔ ",
            "རིག་འཛིན་ཕོ་མོའི་གྲལ་དུ་འཁོད་པར་ངེས༔",
            "བསླུ་མེད་བཛྲ་གུ་རུའི་བདེན་ཚིག་ལ༔",
            "གང་འདོད་བཀའ་བཞིན་འགྲུབ་པར་མ་གྱུར་ན༔",
            "པདྨ་ང་ཡིས་སེམས་ཅན་བསླུའོ་ཨང༔ ",
            "མི་བསླུ་ངེས་པས་བཀའ་བཞིན་བསྒྲུབ་པར་གྱིས༔ ",
            "བཟླས་པ་མི་ནུབ་རྒྱལ་མཚན་རྩེ་ལ་ཕྱོར༔",
            ""
        ],
        [
            "རླུང་ཕོག་སེམས་ཅན་གྲོལ་བར་ཐེ་ཚོམ་མེད༔",
            "ཡང་ན་ས་ཤིང་རྡོ་ཡི་ལོགས་སུ་བྲིས༔",
            "རབ་གནས་བྱས་ནས་ལམ་ལ་བཀྲམ་ན་ཡང༔ ",
            "མཐོང་བ་ཙམ་གྱིས་ནད་གདོན་སྒྲིབ་པ་དག༔ ",
            "ས་དེར་གནས་པའི་ལྷ་སྲིན་རྒྱུ་ལམ་འཆད༔",
            "མཐིང་ཤོག་དག་ལ་གསེར་གྱིས་བྲིས་པ་འདོགས༔",
            "གནོད་བགེགས་འབྱུང་པོས་གནོད་པ་བྱེད་མི་ནུས༔",
            "ཤི་ནས་རོ་དང་མ་བྲལ་བསྲེགས་ན་ནི༔ ",
            "འཇའ་ཚོན་འཁྱུག་ཅིང་བདེ་ཆེན་འཕོ་བར་ངེས༔",
            ""
        ],
        [
            "འབྲི་ཀློག་འདོན་པའི་ཡོན་ཏན་ཚད་ལས་འདས༔",
            "མ་འོངས་སེམས་ཅན་དོན་དུ་བཀོད་དེ་སྦས༔ ",
            "སྐལ་ལྡན་ལས་ཅན་བུ་དང་འཕྲད་པར་ཤོག༔",
            "ས་མ་ཡ༔ ",
            "རྒྱ་རྒྱ་རྒྱ༔ ",
            "ལོག་ལྟ་ཅན་ལ་གསང་རྒྱ་རྒྱ་རྒྱ༔ ",
            "དམ་ཚིག་ཅན་ལ་གཏད་རྒྱ་རྒྱ་རྒྱ༔ ",
            "སྤྲུལ་སྐུ་ཀརྨ་གླིང་པས་གཏེར་ནས་གདན་དྲངས་ཏེ་",
            "ཤོག་སེར་ལས་བཤུས་པའོ༔",
            "ཞེས་དང༌། ",
            "འཇམ་མགོན་ཟབ་གཏེར་ལམ་ཟབ་ལས། ",
            "ཡང་སྙིང་འདི་བཟླས་བདེ་གཤེགས་ཀྱི༔ ",
            "གསུང་རབ་ཐམས་ཅད་བཀླག་དང་མཚུངས༔",
            "ཇི་སྐད་དུ། ",
            "ཨོཾ་དང་ཨཱཿདང་ཧཱུྃ་རྡོ་རྗེ་གསུམ་གྱི་བདག༔ ",
            "བཛྲ་མཚན་རྟོག་བྲལ་བ་ཆོས་ཀྱི་སྐུ༔ ",
            "གུ་རུ་ངེས་པ་ལྔ་ལྡན་ལོངས་སྤྱོད་རྫོགས༔",
            "པདྨ་སྣ་ཚོགས་དེར་སྟོན་སྤྲུལ་པའི་སྐུ༔ ",
            "སིདྡྷི་མཆོག་དང་ཐུན་མོང་དངོས་གྲུབ་སྟེ༔",
            ""
        ],
        [
            "ཧཱུྃ་གིས་བདག་ལ་མྱུར་དུ་སྩོལ་ཅིག་ཅེས༔ ",
            "རྡོ་རྗེའི་སྒྲ་དབྱངས་སྒྲ་ཚིག་དོན་དང་སྦྱར༔",
            "ཞེས་དང༌། ",
            "རིག་འཛིན་འདུས་པའི་གཞུང་ལས། ",
            "འདི་ཉིད་སྒྲུབ་པའི་རྣལ་འབྱོར་ལ༔",
            "རིག་འཛིན་རྒྱ་མཚོས་བྱིན་གྱིས་བརླབ༔ ",
            "མ་དང་ཌཱ་ཀྐིས་ལུང་ཡང་སྟོན༔",
            "ཕྱི་མ་རྔ་ཡབ་དཔལ་གྱི་རིར༔ ",
            "ཐེ་ཚོམ་མེད་དོ་ས་མ་ཡ༔ ",
            "ཞེས་གསུངས་པ་ལྟར་",
            "བདག་ལེགས་སུ་འདོད་པ་དག་གིས་བསྙེན་བཟླས་ལ་བརྩོན་པར་གཅེས་སོ།།",
            "པྲེ་ཏ་པུ་རི་ཡུལ་གྱི་མིང་ཆགས་ཤིང༌། །",
            "སྤྲེལ་ཕྲུག་སྲིན་མོའི་རིགས་སུ་དམན་ན་ཡང༌། །",
            "ཡིད་བཞིན་ནོར་བུ་གུ་རུའི་གདུལ་ཞིང་དུ། །",
            "གྱུར་པའི་སྐལ་བཟང་གངས་རིའི་ལྗོངས་ཙམ་པས། །",
            "སྐད་ཅིག་ཙམ་གྱིས་སེམས་ཅན་སངས་རྒྱས་སུ། །",
            "བསྒྱུར་བའི་བཀའ་དྲིན་ཅན་དེ་རྗེས་དྲན་ཚེ། །",
            "ལས་ཉོན་འདམ་དུ་བྱིང་བ་བདག་འདྲ་ཡང༌། །",
            "སེང་གེའི་འོ་མ་ལས་འཕྲོས་གསེར་སྣོད་འཁྱིལ། །",
            "འཕགས་པའི་རྣམ་ཐར་ཀུན་གསལ་དབང་པོའི་མཐའ། །",
            "ཡིད་ཀྱི་ཁུང་བུར་མ་ཆུད་ལས་ངན་འགའ། །",
            "མནར་མེད་མེ་ཡི་ཀླུབས་སུ་འཇུག་སྤྲོ་བ། །",
            "མཁས་བཙུན་གྲགས་སྙན་ཆེ་ཡང་སྙིང་རྗེའི་གནས། །",
            "རབ་འབྱམས་རྒྱལ་བའི་སྤྱི་གཟུགས་གུ་རུ་རྗེ། །",
            "རྒྱལ་ཡུམ་མཚོ་རྒྱལ་ཟབ་གསང་རྡོ་རྗེའི་མཛོད། ",
            "ཐོབ་འདི་ཡིད་ཆེས་ཕྱིར་མི་ལྡོག་པ་ཡིས། །",
            "འདི་ཕྱིའི་བར་དོའི་བློ་གཏད་འཆའ་བས་འཚེངས། །",
            "གཟུར་གནས་རྣམ་དཔྱོད་སྦྲཿམ་ར་ཡི་ཁྱུ། །",
            "བཤད་སྒྲུབ་ཀ་ཆེན་བཅུ་དང་བཞི་ཟུང་གི །",
            "ཚད་མའི་མཁས་གྲུབ་རྒྱུ་སྐར་དོ་ཤལ་ནི། །",
            "སངས་རྒྱས་གཉིས་པའི་ཡེ་ཤེས་མཁའ་ལ་བྲེས།།",
            ""
        ],
        [
            "རྣམ་འདྲེན་བཞི་པས་ལྔ་བདོར་རྗེས་བརྩེ་བའི། །",
            "སྨོན་ལམ་ལྔ་བརྒྱའི་ཕྱག་གིས་འཁྱུད་པའི་རྟགས། །",
            "མཚོ་སྐྱེས་རྒྱལ་བའི་མཛད་པའི་འདབ་སྟོང་གིས། །",
            "མཛེས་འདི་གཉིས་མིན་གཉིས་སུ་སྣང་བར་ངེས།།",
            "བདག་བློ་ཤིན་ཏུ་ཕྲ་བའི་ཁབ་མིག་ཏུ། །",
            "མཁས་གྲུབ་གོང་མའི་ཟབ་རྒྱས་གསུང་གི་འོད། །",
            "ཁུངས་ལྡན་རྡོ་རྗེའི་གསང་སྔགས་སྦས་པའི་དོན། །",
            "གསལ་བྱེད་ངག་འདིས་སྐལ་བཟང་ཀུན་དགར་བྱེད།།",
            "སྒྲོ་བཏགས་རྟོག་གེའི་བློ་ཡིས་ལན་བརྒྱ་རུ། །",
            "དཔྱད་ཀྱང་མི་རྟོགས་རང་བྱུང་རྡོ་རྗེའི་རྒྱུད། །",
            "གསང་བ་ཇི་བཞིན་རྟོགས་པའི་སྐལ་མེད་མཐུས། །",
            "ལོག་ལྟའི་ཁུར་གྱིས་ཕྱིར་ཞིང་ངན་འགྲོར་འཁྱམ། །",
            "སྙིང་གི་ཆུ་སྐྱེས་ཚལ་ན་གུ་རུ་རྗེ། །",
            "དད་པའི་སྲི་ཞུ་མཆོད་ཅིང་བསྙེན་བཀུར་བའི། །",
            "མཐུ་ལས་བྱུང་སྙམ་དཔྱད་ཅིང་འབད་པས་བྲིས།།",
            "ནོངས་པ་གཟུར་གནས་སྤྱན་སྔར་གུས་པས་བཤགས། །",
            "རབ་དགེ་དྲི་མེད་སྟོན་ཟླ་ལྟར་བསིལ་བས། །",
            "ལྔ་བདོའི་མུན་བསལ་བསྟན་འགྲོའི་སྐྱེད་མོས་ཚལ། །",
            "ཕན་བདེའི་སྦྲང་རྩིའི་ཟིལ་མངར་རྟག་འཇོ་བས། །",
            "དོན་གཉིས་ལྷུན་གྲུབ་རྐང་དྲུག་རྟག་རྩེན་།",
            "ཅེས་མ་ཧཱ་གུ་རུའི་རྡོ་རྗེའི་གསང་སྔགས་འབྲུ་བཅུ་གཉིས་པའི་དགོངས་དོན་རྣམ་བཤད་ཞིབ་རྒྱས་ཞིག་བྲིས་ཞེས་",
            "དམ་པའི་ཡོན་ཏན་ནོར་བུའི་རྒྱན་གྱིས་མཛེས་ཤིང༌། ",
            "ངེས་གསང་སྙིང་པོའི་བསྟན་པར་སྨན་པའི་ཐུགས་བསྐྱེད་རྨད་དུ་བྱུང་བ་",
            "མཆོག་སྤྲུལ་པདྨ་དབང་གི་རྒྱལ་པོས་རིན་པོ་ཆེ་སྣ་ཚོགས་པའི་གནང་སྐྱེས་དང་འབྲི་གཞི་བཅས་ཏེ་",
            "ཆེད་བསྩལ་བཞིན། ",
            "རང་བྱུང་རྡོ་རྗེའི་གནས་ཆེན་སྟག་ཚང་སེང་གེ་བསམ་འགྲུབ་ཀེའུ་ཚང་དང་འདབས་འབྲེལ་ཞིང་",
            ""
        ],
        [
            "མཐའ་འདུལ་གྱི་གཙུག་ལག་སྐྱེར་ཆུར་མེ་སྟག་ས་ཟླའི་དཀར་ཕྱོགས་ལ་",
            "གཉགས་ལུགས་རྡོ་རྗེ་ཕུར་པའི་སྒྲུབ་ཆེན་གྱི་ཐུན་གསེང་དུ་",
            "ཀུན་མཁྱེན་འཇིགས་མེད་བསྟན་པའི་ཉི་མའི་གུ་རུ་སིདྡྷིའི་རྣམ་བཤད་ཀུ་མུ་ཏའི་ཕྲེང་བ་སོགས་",
            "མཁས་གྲུབ་གོང་མའི་གསུང་གི་སྣང་བ་ལ་བརྟེན་ནས་",
            "བྲིས་པས་ཡི་གེ་གཉིས་པར་དད་བློ་རབ་ཡངས་ཨོ་རྒྱན་གཞན་ཕན་གྱིས་ཞུས་པ་འདིས་ཀྱང་",
            "འབྲེལ་ཚད་མ་ཧཱ་གུ་རུ་རྡོ་རྗེ་འཆང་གིས་རྗེས་སུ་བཟུང་།",
            "སྙིགས་མའི་རྒུད་པ་མཐའ་དག་ཞི་བས་",
            "བསྟན་འགྲོའི་དཔལ་ཡོན་རྒྱས་ཤིང་བརྟན་པའི་རྟེན་འབྱུང་དུ་སྨོན་པ་བཞིན་འགྲུབ་པར་གྱུར་།",
            "སརྦ་མངྒ་ལཾ། ",
            "དགེའོ།།།།",
            ""
        ]
    ]
}