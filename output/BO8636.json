{
    "version": "BO8636",
    "reviewed_text": [
        [
            "སྤྱི་ནོར་༸གོང་ས་༸སྐྱབས་མགོན་སྐུ་ཕྲེང་བཅུ་བཞི་པ་",
            "ཆེན་པོ་མཆོག་ཕྱི་ལུགས་དགུང་གྲངས་དོན་བརྒྱད་དུ་",
            "ཕེབས་པའི་སྐུའི་འཁྲུངས་སྐར་ཉིན་སྲིད་སྐྱོང་གི་གསུང་བཤད། ",
            "༄༅། །ལྷར་བཅས་སྲིད་ཞིའི་གཙུག་རྒྱན། ",
            "འཇིག་རྟེན་ཞི་བདེའི་དེད་དཔོན། ",
            "ས་སྟེང་༸རྒྱལ་བསྟན་ཡོངས་རྫོགས་ཀྱི་མངའ་བདག ",
            "ཁམས་གསུམ་ཆོས་ཀྱི་རྒྱལ་པོ། ",
            "བོད་ཁ་བ་ཅན་གྱི་ལྷ་སྐལ། ",
            "འཕགས་མཆོག་འཇིག་རྟེན་དབང་ཕྱུག་མིའི་རྣམ་པར་རོལ་བ། ",
            "བོད་མི་ཡོངས་ཀྱི་མགོན་སྐྱབས་དང་",
            "བླ་ན་མེད་པའི་དབུ་འཁྲིད་",
            "སྤྱི་ནོར་༸གོང་ས་༸སྐྱབས་མགོན་",
            "ཐམས་ཅད་མཁྱེན་པ་༸རྒྱལ་མཆོག་སྐུ་ཕྲེང་བཅུ་བཞི་པ་ཆེན་པོ། ",
            "དགོས་པའི་སླད་དུ་མཚན་དངོས་ནས་སྨོས་ན་",
            "རྗེ་བཙུན་འཇམ་དཔལ་ངག་དབང་བློ་བཟང་ཡེ་ཤེས་",
            "བསྟན་འཛིན་རྒྱ་མཚོ་སྲིད་གསུམ་",
            "དབང་སྒྱུར་མཚུངས་པ་མེད་པའི་སྡེ་དཔལ་བཟང་པོ་མཆོག ",
            "ཕྱི་ལུགས་དགུང་གྲངས་བདུན་ཅུ་དོན་བརྒྱད་དུ་",
            "ཕེབས་པའི་སྐུའི་འཁྲུངས་སྐར་གྱི་དུས་ཆེན་ཁྱད་པར་ཅན་གྱི་སྐབས་འདིར། ",
            "གུས་ནས་གཞིས་བྱེས་བོད་མི་ཡོངས་དང་",
            "བཀའ་ཤག་གི་ཚབ་ཞུས་ཏེ་གུས་ཕྱག་དང་བཅས་",
            "༸གོང་ས་༸སྐྱབས་མགོན་ཆེན་པོ་མཆོག་ལ་",
            "དགའ་དད་སྤྲོ་གསུམ་གྱི་སྒོ་ནས་འཚམས་འདྲི་ཞུ་རྒྱུ་དང་། ",
            "༸རྒྱལ་བའི་ཡབ་ཡུམ་དམ་པ་རྣམ་གཉིས་ལའང་",
            "སྙིང་ཐག་པ་ནས་བཀའ་དྲིན་རྗེས་དྲན་ཞུ་རྒྱུ་།",
            "དེ་རིང་གི་ཉིན་མོ་འདི་ནི་གཞིས་བྱེས་བོད་མི་ཡོངས་དང་། ",
            "ཞི་བདེ་དང་དྲང་བདེན་ལ་",
            "དགའ་བའི་མི་མང་ཚོས་དགའ་གུས་ཆེན་པོའི་སྒོ་ནས་",
            "འཛམ་གླིང་ས་ཕྱོགས་གང་སར་",
            "དུས་ཚིགས་གལ་ཆེན་ཞིག་ལ་སྲུང་བརྩི་ཞུ་བཞིན་།",
            ""
        ],
        [
            "༸གོང་ས་༸སྐྱབས་མགོན་ཆེན་པོ་མཆོག་གི་མཛད་འཕྲིན་བོད་དང་",
            "བོད་མིའི་བདེ་དོན་ཁོ་ན་མ་ཡིན་པར། ",
            "འཛམ་གླིང་ཁྱོན་ཡོངས་ནང་དགའ་མོས་ཆེ་ཤོས་དང་",
            "གུས་བཀུར་ཆེན་པོ་ཞུ་སའི་རླབས་ཆེའི་དབུ་འཁྲིད་ཅིག་།",
            "འཇིག་རྟེན་སྐྱེ་འགྲོ་ཡོངས་ཀྱི་བདེ་དོན་ཆེད་",
            "བདེ་སྐྱིད་ཀྱི་གཞི་རྩ་འགྲོ་བ་མིའི་རྒྱུད་ཀྱི་བཟང་སྤྱོད་སྤེལ་ཐབས་དང་། ",
            "ཆོས་ལུགས་ཕན་ཚུན་དབར་མཐུན་འབྲེལ། ",
            "བོད་མིའི་ཆོས་དང་རིག་གཞུང་སྲུང་སྐྱོབ་དར་སྤེལ་གནང་རྒྱུ་བཅས་",
            "འགན་ཁུར་གསུམ་མམ་ལྷག་བསམ་ཐུགས་སྐྱེད་གསུམ་གྱི་",
            "ཉམས་བཞེས་ཐུགས་དམ་གྱི་མཐིལ་དུ་།",
            "དེ་ཡང་། ",
            "གཞི་རྩའི་ཆ་ནས་འགྲོ་བ་མིའི་རིགས་",
            "ཚང་མ་བདེ་བ་འདོད་པ་དང་",
            "སྡུག་བསྔལ་མི་འདོད་པ་གཅིག་མཚུངས་ཡིན་པ་དང་། ",
            "ལུས་པོའི་འཕྲོད་བསྟེན་ཆེད་ཟས་བཅུད་ལ་བསྟེན་དགོས་པ་ལྟར་",
            "ནང་སེམས་ཀྱི་བདེ་སྐྱིད་ཆེད་བཟང་སྤྱོད་དགོས་རྒྱུ་གལ་ཆེན་ཡིན་སྟབས། ",
            "ལུས་སེམས་གཉིས་ཀ་བདེ་ཐང་",
            "ཡོང་བར་ཆུང་བྱིས་པའི་དུས་ནས་",
            "སློབ་གསོའི་ལམ་ལུགས་ནང་ཤེས་ཡོན་དང་",
            "བཟང་སྤྱོད་ཡ་མ་བྲལ་བར་",
            "བསླབ་རྒྱུའི་ཐབས་ལམ་སྟོན་གནང་།",
            "འདིའི་ཐད་བོད་མིའི་སྒྲིག་འཛུགས་ཀྱི་ངོས་ནས་",
            "བཙན་བྱོལ་བོད་མིའི་སློབ་གྲྭ་ཁག་ནང་",
            "བཟང་སྤྱོད་སྐོར་གྱི་སློབ་ཚན་ངོ་སྤྲོད་ཞུ་འཆར་།",
            "ཆོས་ལུགས་ཕན་ཚུན་འབྲེལ་ལམ་གོང་འཕེལ་དང་",
            "ཐུགས་སྣང་གཤིན་པོ་ཡོང་སླད། ",
            "ཆོས་ལུགས་འདྲ་མིན་གྱི་བླ་ཆེན་དབུ་འཁྲིད་ཁག་ཕན་ཚུན་",
            "གོ་རྟོགས་སྤེལ་རེས་ཀྱི་ལས་གཞི་སྤེལ་གནང་བ་མ་།",
            "ཧིན་དྷུ་དང་། ",
            "ཁ་ཆེ། ",
            "ཡེ་ཤུ ",
            "ཇེ་ཝུ་སོགས་ཀྱི་ལྷ་ཁང་དང་གནས་ཆེན་ཁག་ནང་",
            "དངོས་སུ་གནས་གཟིགས་ལའང་ཕེབས་།",
            ""
        ],
        [
            "བོད་གངས་ཅན་ལྗོངས་ཀྱི་ཁྱད་ནོར་ཡོངས་རྫོགས་ཐུབ་པའི་",
            "བསྟན་པ་རིན་པོ་ཆེ་རྒྱ་གར་འཕགས་པའི་",
            "ཡུལ་གཙོས་གླིང་ཆེན་དྲུག་གི་རྒྱལ་ཁབ་ ༦༧ ནང་",
            "དེ་སྔ་སངས་རྒྱས་པའི་ཆོས་ཀྱི་མིང་ཙམ་ཡང་",
            "ཐོས་མ་མྱོང་བའི་སར་དར་ཁྱབ་མཛད་ནས་",
            "སྐྱེ་བོ་གྲངས་ལས་འདས་པའི་རེ་འདུན་བསྐངས་པར་།",
            "དེ་བཞིན་བོད་བཙན་བཟུང་རྗེས་གཏོར་བཤིག་ཉམས་ཆག་ཕྱིན་པའི་",
            "རིས་མེད་ཆོས་བརྒྱུད་ཁག་དང་",
            "གཡུང་དྲུང་བོན་བཅས་ཀྱི་དགོན་སྡེ་གྲྭ་ཚང་རྣམས་",
            "བཙན་བྱོལ་དུ་བསྐྱར་གསོ་དར་སྤེལ་མཛད་ཅིང་། ",
            "དཔལ་ན་ལེན་ཌའི་ཆོས་བརྒྱུད་ཀྱི་བཞེད་སྲོལ་ཚང་ལ་མ་ནོར་བ་",
            "བོད་སྐད་ནང་བཞུགས་སུ་གསོལ་བ་དག་",
            "བརྗོད་བྱའི་ཆ་ནས་གཞི་དངོས་པོའི་གནས་ལུགས་དང་",
            "འབྲེལ་བའི་ཚན་རིག་དང་། ",
            "ལྟ་གྲུབ། ",
            "ལམ་དང་འབྲས་བུ་སྟོན་པའི་ཆོས་ལུགས་བཅས་",
            "སྡེ་ཚན་གསུམ་དུ་ཕྱེ་བ་གནང་།",
            "ལྷག་པར་དེང་རབས་ཚན་རིག་དང་ནང་པའི་ཚན་རིག་དང་",
            "ལྟ་གྲུབ་དབར་བགྲོ་གླེང་གི་ལས་གཞི་སྤེལ་བ་ལ་བརྟེན་ནས་",
            "ཕྱོགས་གཉིས་ཀར་རྣམ་དཔྱོད་དང་",
            "བློ་བསྐྱེད་སྤེལ་རེས་བྱུང་བ་དང་། ",
            "ཁྱད་པར་དེང་རབས་ཚན་རིག་པས་",
            "སེམས་ཀྱི་རྣམ་གཞག་སྐོར་ཤེས་རྟོགས་ཡོང་ཐབས་སུ་",
            "ཕན་ཐོགས་ཆེན་པོ་བྱུང་བར་།",
            "ཧར་ཝཌ་དང་། ",
            "ཨེམ་ཨཡ་ཊི། ",
            "ཝིས་ཀོན་སིན། ",
            "ཨི་མོ་རི། ",
            "སི་ཊན་ཕོཊ། ",
            "ཛུ་རིཀ ",
            "ལྡི་ལི་གཙུག་ལག་སློབ་ཁང་སོགས་",
            "སྙན་གྲགས་ཅན་གྱི་གཙུག་ལག་སློབ་གྲྭ་ཁག་དང་",
            "མཉམ་ལས་ཀྱི་མཛད་འཆར་འགྲོ་མུས་།",
            ""
        ],
        [
            "༸གོང་ས་༸སྐྱབས་མགོན་ཆེན་པོ་མཆོག་",
            "དུས་རབས་ཉི་ཤུ་པ་དང་ཉེར་གཅིག་པའི་ནང་",
            "འཛམ་གླིང་གི་དབུ་འཁྲིད་སེམས་འགུལ་ཐེབས་ཤོས་ཡིན་པ་དང་། ",
            "འགྲོ་བ་མིའི་རིགས་ཀྱི་བདེ་དོན་ཆེད་",
            "མཛད་རྗེས་བླ་ན་མེད་པ་བསྐྱངས་དང་སྐྱོང་བཞིན་པ་ནི། ",
            "ཕྱི་ལོ་ ༡༩༨༩ ལོར་ནོ་སྦེལ་ཞི་བདེའི་གཟེངས་རྟགས་དང་། ",
            "༡༩༩༡ ལོར་མཉམ་འབྲེལ་རྒྱལ་ཚོགས་ཀྱི་ཁོར་ཡུག་གཟེངས་རྟགས། ",
            "༢༠༠༧ ལོར་ཨ་རི་གྲོས་ཚོགས་ཀྱི་གསེར་གྱི་གཟེངས་རྟགས། ",
            "༢༠༡༢ ལོར་ཊེམ་པལ་ཊོན་གཟེངས་རྟགས་",
            "སོགས་གཟེངས་རྟགས་དང་ཆེ་བསྟོད། ",
            "ཕྱག་འཁྱེར་དང་མཚན་གནས་སོགས་",
            "བརྒྱ་ཕྲག་ཁ་ཤས་འབུལ་བཞེས་གནང་བ་ལས་གསལ་ཐོན་བྱུང་།",
            "ཊེམ་པལ་ཊོན་གཟེངས་རྟགས་ཀྱི་ཆེ་བརྗོད་ནང་",
            "༸གོང་ས་༸སྐྱབས་མགོན་ཆེན་པོ་མཆོག་གིས་",
            "༼བྱམས་སྙིང་རྗེའི་ནུས་སྟོབས་དང་། ",
            "དེ་དག་འཛམ་གླིང་གི་གཞི་རིམ་དཀའ་ངལ་ཁག་",
            "སེལ་ཐབས་སུ་ཕན་ནུས་ཇི་ཡོད་ཚན་རིག་དང་",
            "མཐུན་པའི་ལམ་ནས་བརྟག་དཔྱད་",
            "བྱ་རྒྱུའི་སྐུལ་འདེགས་གནང་ཡོད༽’’ ཅེས་སོགས་འཁོད་།",
            "འཛམ་གླིང་ས་ཕྱོགས་གང་སར་",
            "ལོ་རེ་བཞིན་༸གོང་ས་༸སྐྱབས་མགོན་ཆེན་པོའི་མཚན་སྙན་",
            "མཛད་འཕྲིན་རྒྱས་པ་ལ་བརྟེན་ནས་",
            "རྒྱལ་སྤྱིའི་ཐོག་བོད་དོན་དྲིལ་བསྒྲགས་དང་",
            "རྒྱབ་སྐྱོར་ཤུགས་ཆེ་ཐོབ་ཐུབ་པ་བྱུང་།",
            "༸གོང་ས་༸སྐྱབས་མགོན་ཆེན་པོ་མཆོག་གིས་བོད་མིའི་ཆབ་སྲིད་ཀྱི་རང་བཞིན་",
            "འཚེ་མེད་ཞི་བའི་ལམ་དུ་བསྒྱུར་གནང་མཛད་པ་དང་ཆབས་ཅིག",
            ""
        ],
        [
            "མང་གཙོའི་ལམ་ལུགས་ཀྱང་སྲོལ་གཏོད་གནང་།",
            "བཙན་བྱོལ་བོད་མིའི་མང་གཙོའི་",
            "ལམ་ལུགས་ཐོག་མར་སྲོལ་གཏོད་པ་།",
            "ད་ལྟ་ཆ་ལག་ཡོངས་སུ་རྫོགས་པའི་",
            "མང་གཙོའི་ལམ་ལུགས་ཤིག་གི་བར་",
            "འཕེལ་རྒྱས་བྱུང་བ་ནི་༸གོང་ས་༸སྐྱབས་མགོན་ཆེན་པོས་",
            "མ་འོངས་ཕུགས་རྒྱང་རིང་པོའི་གཟིགས་སྣང་ལྡན་པའི་",
            "དབུ་འཁྲིད་ལམ་སྟོན་དང་ཐུགས་རྗེ་",
            "འཕྲིན་ལས་ཉག་གཅིག་ལ་བརྟེན་ནས་",
            "བྱུང་ཞིང་དེང་སྐབས་ང་ཚོས་མང་གཙོ་དང་",
            "མང་གཙོ་ཞེས་སྤོབས་པ་བྱེད་གཞི་དང་། ",
            "ཁ་ཤས་ལ་ཁ་ཤུགས་ཆེན་པོའི་སྒོ་ནས་",
            "སྨྲ་བརྗོད་རང་དབང་ལོངས་སུ་སྤྱོད་རྒྱུའི་",
            "གོ་སྐབས་བྱུང་བ་འདི་དག་",
            "༸གོང་ས་༸སྐྱབས་མགོན་ཆེན་པོས་འདས་པའི་",
            "མི་ལོ་དྲུག་ཅུའི་རིང་ངལ་བ་དུ་མ་ཁྱད་དུ་བསད་ནས་",
            "སྐུ་ལས་བསྐྱོན་པའི་འབྲས་བུ་ཡིན་པ་སྨོས་ཅི་།",
            "མང་གཙོའི་ལམ་ལུགས་ནང་",
            "ཐོབ་ཐང་ཡོད་པ་ལྟར་ལས་འགན་ཡང་།",
            ""
        ],
        [
            "ད་ལྟའི་ཆར་བོད་མི་རིགས་ཀྱི་གཉན་འཕྲང་ཅན་གྱི་དུས་སྐབས་འདིར་",
            "སྨྲ་བརྗོད་རང་དབང་གི་ཐོབ་ཐང་བེད་སྤྱོད་བྱེད་སྐབས་",
            "གཞིས་བཞུགས་བོད་རིགས་སྤུན་ཟླའི་དཀའ་སྡུག་སེལ་ཐབས་དང་། ",
            "རྒྱ་གཞུང་གི་དྲག་གནོན་གྱི་སྲིད་བྱུས་ཁག་འཐེར་འདོན་བྱ་རྒྱུ། ",
            "དེ་བཞིན་གཞིས་བཞུགས་བོད་རིགས་སྤུན་ཟླའི་སེམས་ཤུགས་དང་། ",
            "བོད་རིགས་ནང་ཁུལ་མཐུན་སྒྲིལ་གོང་མཐོར་སྤེལ་ཐབས་བཅས་ལ་",
            "དམིགས་ཐུབ་།༸གོང་ས་༸སྐྱབས་མགོན་ཆེན་པོ་མཆོག་",
            "དགུང་ལོ་ལྔར་ཕེབས་སྐབས་གསེར་ཁྲི་མངའ་གསོལ་ཞུས་པ་དང་། ",
            "དགུང་གྲངས་བཅོ་ལྔར་ཕེབས་སྐབས་",
            "རྒྱལ་སྲིད་ཆོས་སྲིད་ཀྱི་ཐུགས་འགན་བཞེས་པ། ",
            "དགུང་ལོ་ཉེར་བཞིར་ཕེབས་སྐབས་",
            "བཙན་བྱོལ་དུ་ཕེབས་དགོས་བྱུང་བ་སོགས། ",
            "མདོར་ན་འདས་པའི་མི་ལོ་བརྒྱད་ཅུར་ཉེ་བའི་རིང་",
            "བོད་ཀྱི་ལོ་རྒྱུས་ནང་ཆེས་གཉན་འཕྲང་དང་",
            "ཛ་དྲག་གི་གནས་སྟངས་ཆུ་གཉེར་བཞིན་",
            "གཅིག་རྗེས་གཉིས་མཐུད་ཀྱི་རུ་འཛིངས་པའི་སྐབས་སུ་",
            "ཐུགས་བརྩེ་བ་ཆེན་པོས་དཀའ་བ་བརྒྱ་ཕྲག་ཁྱད་དུ་བསད་ནས་",
            "ཡང་དག་པའི་དབུ་འཁྲིད་ལམ་སྟོན་གནང་བའི་བཀའ་དྲིན་",
            "བསྐལ་བའི་བར་ཡང་གཞལ་བར་ག་ལ་།",
            "རྒྱལ་སྤྱིའི་ཁྲོད་བོད་དང་བོད་མིའི་ཆེ་མཐོང་དང་",
            "གཟི་བརྗིད་གོང་མཐོར་འཕེལ་བ་ལ་བརྟེན་ནས་",
            "བོད་མི་རྣམས་འཛམ་གླིང་ས་ཕྱོགས་གང་དུ་སོང་ཡང་",
            "སྤོབས་པའི་ཐོག་འགྲོ་རྒྱུ་ཡོད་པ་དང་། ",
            "ཁྱད་པར་བོད་རིགས་ནང་ཁུལ་ཆོལ་ཁ་གསུམ་དང་། ",
            "ཆོས་བརྒྱུད་ཆེན་པོ་བཞི་གཡུང་དྲུང་བོན་དང་བཅས་པ་",
            "དབྱེ་བ་མེད་པར་སྔར་ལྷག་དམ་ཚིག་རྡོག་རྩ་",
            "ཆིག་སྒྲིལ་ངང་གནས་ཐུབ་པ་ནི་",
            "༸གོང་ས་༸སྐྱབས་མགོན་ཆེན་པོའི་ཐུགས་རྗེ་",
            "འཕྲིན་ལས་འབའ་ཞིག་ལས་བྱུང་བ་ཡིན་པས། ",
            "བོད་མི་རིགས་ཀྱི་བླ་སྲོག་དང་གཞིས་བྱེས་",
            "བོད་མི་ཡོངས་ཀྱི་རེ་ལྟོས་བཅོལ་ཡུལ་",
            "ཡིན་པ་བཅས་ཀྱི་བཀའ་དྲིན་ནམ་ཡང་བརྗེད་ཐབས་།",
            "ད་ལྟའི་དུས་སྐབས་འདིར་བོད་མི་ཡོངས་ཀྱིས་༸གོང་ས་",
            "༸སྐྱབས་མགོན་ཆེན་པོའི་ཆོས་སྲིད་ཀྱི་བཀའ་སློབ་ལམ་",
            "སྟོན་ཕེབས་པ་རྣམས་ཉམས་ལེན་ཚུལ་བཞིན་ཞུ་རྒྱུ་",
            "རང་དོན་རང་གཅེས་ཡིན་སྟབས། ",
            "ཚང་མས་དེ་དོན་གནང་ཕྱོགས་ཡོང་བ་དང་། ",
            "ཁྱད་པར་གཞོན་སྐྱེས་ཚོས་དངོས་ཡོད་གནས་ཚུལ་",
            "ཤེས་རྟོགས་ཐུབ་པ་དགོས་རྒྱུ་གལ་ཆེན་ཡིན་པ་",
            "སེམས་ཚོར་ཆེན་པོའི་སྒོ་ནས་དྲན་སྐུལ་ཞུ་རྒྱུ་།",
            ""
        ],
        [
            "ད་ལྟའི་ཆར་བོད་ཕྱི་ནང་གཉིས་ཀར་",
            "བོད་མིའི་སྙིང་སྟོབས་དང་ལ་རྒྱ་ཞུམ་པ་མེད་པར་གནས་ཡོད་ཀྱང་། ",
            "བློ་ཕམ་པར་བོད་ནང་ཛ་དྲག་གི་",
            "གནས་སྟངས་ཇེ་སྡུག་ཏུ་འགྲོ་བཞིན་།",
            "ད་བར་བོད་ནང་བོད་མི་ ༡༡༩ ཡིས་",
            "རང་ལུས་མེར་སྲེག་གནང་།",
            "རྒྱ་ནག་གཞུང་གི་བཙན་བཟུང་འོག་",
            "གཞིས་བཞུགས་བོད་མི་རྣམས་ཇི་ཙམ་དཀའ་སྡུག་མྱོང་བཞིན་པ་ནི་",
            "ཉེ་སྔོན་འཛིན་བཟུང་བྱས་པའི་",
            "བོད་ཀྱི་གླུ་པ་པདྨ་འཕྲིན་ལས་དང་",
            "ཕྱག་རྡོར་གཉིས་ཀྱི་གཞས་ཚིག་ནང་",
            "༼རྗེ་བླ་མ་ས་ཕྱོགས་གཞན་ལ་ཕེབས།། ",
            "བོད་སློབ་འབངས་མ་མེད་དྭ་ཕྲུག་བཞིན།། ",
            "རྒྱ་ནག་པོའི་འོག་ན་སྡུག་བསྔལ་ལྕི།།༽",
            "ཞེས་གསལ་བ་ལས་རྟོགས་།",
            "བོད་དོན་དཀའ་རྙོག་སེལ་ཐབས་སུ་",
            "༸གོང་ས་༸སྐྱབས་མགོན་ཆེན་པོ་མཆོག་གིས་ཕྱི་ལོ་ ",
            "༡༩༧༠ དོན་གྲངས་ནས་བོད་རྒྱ་མི་རིགས་གཉིས་ཀའི་",
            "ཕུགས་རྒྱང་རིང་པོའི་ཁེ་ཕན་དང་",
            "དངོས་ཡོད་གནས་སྟངས་ལ་གཟིགས་ཏེ",
            "བོད་རྒྱ་ནག་ནས་ཁ་བྲལ་རྩོད་མི་དགོས་པ་གང་ཞིག་ལ་",
            "ད་ལྟའི་དྲག་གནོན་དང་ནོར་འཁྲུལ་ཅན་གྱི་",
            "སྲིད་བྱུས་ཁག་འགྱུར་བ་གཏང་རྒྱུའི་",
            "དབུ་མའི་ལམ་གྱི་སྲིད་བྱུས་",
            "རྨད་དུ་བྱུང་བ་ཞིག་ཕྱག་བཞེས་གནང་།",
            ""
        ],
        [
            "སྲིད་བྱུས་འདི་ཏེང་ཞའོ་ཕིང་གིས་༼བོད་རང་བཙན་མ་གཏོགས་",
            "གནད་དོན་གཞན་ཚང་མ་གྲོས་བསྡུར་ཐག་གཅོད་བྱེད་ཆོག༽",
            "ཅེས་བཤད་པ་དང་ཡོངས་སུ་མཐུན་པ་།",
            "སྲིད་བྱུས་འདི་ལ་བོད་གཞིས་བྱེས་གཉིས་ཀྱི་",
            "རྒྱ་ཆེའི་མང་ཚོགས་ཀྱིས་རྒྱབ་སྐྱོར་ཞུས་དང་ཞུ་མུས་ལྟར། ",
            "བོད་དོན་བདེན་མཐའ་གསལ་ཐབས་ལ་",
            "སྨན་པའི་གྲུབ་འབྲས་རླབས་ཆེན་བྱུང་བ་དཔེར་།",
            "བོད་རྒྱའི་ཐད་ཀའི་འབྲེལ་ལམ་ཚུགས་ཏེ་",
            "འབྲེལ་མོལ་སྔ་རྗེས་ཐེངས་མང་དང་། ",
            "གཞིས་བྱེས་གཉིས་དབར་འགྲོ་འོང་གི་གོ་སྐབས། ",
            "སློབ་ཕྲུག་དང་གྲྭ་བཙུན་ཁྲི་ཚོ་མང་པོར་",
            "བཙན་བྱོལ་དུ་སློབ་སྦྱོང་གི་གོ་སྐབས་ཐོབ་།",
            "དབུ་མའི་ལམ་གྱི་སྲིད་བྱུས་བཟུང་བ་ལ་བརྟེན་ནས་",
            ""
        ],
        [
            "གཞིས་བཞུགས་བོད་མི་ཤེས་ཡོན་ཅན་ཚོས་",
            "བོད་མིའི་སྒྲིག་འཛུགས་ཀྱི་ལངས་ཕྱོགས་ལ་",
            "རྒྱབ་སྐྱོར་བྱེད་ཐུབ་པ་བྱུང་།",
            "དེ་བཞིན་རྒྱལ་སྤྱིའི་ནང་བོད་མིའི་སྒྲིག་འཛུགས་དང་",
            "བོད་དོན་བདེན་མཐའ་གསལ་ཐབས་ཀྱི་ལས་འགུལ་ཁག་ལ་",
            "ཡུལ་ཁྲིམས་དང་ཆབ་སྲིད་ཀྱི་འགོག་རྐྱེན་མེད་པར་གྱུར་པ། ",
            "རྒྱལ་སྤྱིའི་ནང་གཞུང་དང་གཞུང་འབྲེལ་མིན་པའི་ཚོགས་སྡེ་མང་པོས་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་དང་མཉམ་དུ་",
            "བོད་དོན་སྐོར་གླེང་སློང་དང་རྒྱབ་སྐྱོར་",
            "མངོན་གསལ་དོད་པོས་བྱེད་ཐུབ་པ་བྱུང་།",
            "ཕྱི་ལོ་ ༢༠༡༡ ཟླ་ ༧ ཚེས་ ༡༦ ཉིན་",
            "༸གོང་ས་༸སྐྱབས་མགོན་ཆེན་པོ་མཆོག་དང་",
            "ཨ་རིའི་སྲིད་འཛིན་ཨོ་བྷ་མ་གཉིས་མཇལ་མོལ་གནང་རྗེས་",
            "ཕོ་བྲང་དཀར་པོའི་གཞུང་འབྲེལ་གསལ་བསྒྲགས་ནང་། ",
            "༼༸གོང་ས་མཆོག་གི་དབུ་མའི་ལམ་གྱི་དགོངས་བཞེས་དང་། ",
            "འཚེ་མེད་ཞི་བ། རྒྱ་ནག་གཞུང་དང་མཉམ་གྲོས་བསྡུར་",
            "མུ་མཐུད་གནང་རྒྱུའི་ཆོད་སེམས་ལ་",
            "སྲིད་འཛིན་གྱིས་གཟེངས་བསྟོད་གནང་གི་།༽ཅེས་དང་། ",
            "‘༼ཐད་ཀར་འབྲེལ་མོལ་བརྒྱུད་ཕན་ཚུན་དབར་གྱི་མི་མཐུན་པ་",
            "རྣམས་སེལ་ཐབས་བྱེད་པ་དང་། ",
            "དོན་སྙིང་ལྡན་པའི་འབྲེལ་མོལ་བྱེད་རྒྱུ་དེ་",
            "རྒྱ་ནག་དང་བོད་མི་མང་གཉིས་ཀའི་ཁེ་ཕན་།༽’’ ཞེས་གསུངས་།",
            ""
        ],
        [
            "དབུ་མའི་ལམ་གྱི་སྲིད་བྱུས་ཀྱི་གྲུབ་འབྲས་གལ་ཆེ་བ་གཅིག་ནི་",
            "རྒྱ་རིགས་ཤེས་ཡོན་ཅན་ཚོའི་ཁྲོད་བྱུང་།",
            "ཕྱི་ལོ་ ༢༠༠༨ ལོའི་ཞི་བའི་གྱེན་ལངས་སྐབས་རྒྱ་རིགས་ཤེས་ཡོན་ཅན་དང་",
            "རྩོམ་པ་པོ་མང་པོས་ཡོངས་གྲགས་ཐོག་",
            "རྒྱ་ནག་གི་འགོ་འཁྲིད་ལ་ཞུ་ཡིག་ཕུལ་བའི་ནང་། ",
            "༸གོང་ས་༸སྐྱབས་མགོན་ཆེན་པོའི་",
            "དགོངས་པ་བཞེས་ཕྱོགས་ལ་རྒྱབ་སྐྱོར་དང་། ",
            "བོད་རྒྱ་མི་རིགས་གཉིས་དབར་འཁོན་འཛིན་སློང་གཞིའི་",
            "བདེན་པ་མ་ཡིན་པའི་གནས་ཚུལ་དྲིལ་བསྒྲགས་བྱེད་",
            "མཚམས་འཇོག་དགོས་པ་སོགས་འཁོད་།",
            "ཞུ་ཡིག་དེར་མཚན་རྟགས་འགོད་མཁན་",
            "ནོ་སྦེལ་ཞི་བདེའི་གཟེངས་རྟགས་ཐོབ་མཁན་",
            "སྐུ་ཞབས་ལིའུ་ཞའོ་པའོ་གཙོས་མི་སྣ་གྲགས་ཆེན་མང་པོ་ཚུད་།",
            "དེ་མཚུངས་པེ་ཅིང་དུ་རྟེན་གཞི་བྱེད་པ་ཀུང་མེང་ཞེས་པ་",
            "གཞུང་འབྲེལ་མ་ཡིན་པའི་ཁྲིམས་རྩོད་པའི་",
            "ཚོགས་པ་ཞིག་གིས་ཀྱང་ཞིབ་འཇུག་སྙན་ཐོ་སྤེལ་བ་སོགས། ",
            "ད་བར་རྒྱ་རིགས་ཤེས་ཡོན་ཅན་དང་",
            "རྩོམ་པ་པོ་རྣམས་ཀྱིས་བོད་མིར་ཤ་ཚ་དང་། ",
            "འབྲེལ་མོལ་ཡོང་ཐབས་ལ་རྒྱབ་སྐྱོར་བཅས་ཀྱི་",
            "རྩོམ་ཡིག་སྟོང་ཕྲག་བརྒལ་བ་སྤེལ་།",
            "༸གོང་ས་༸སྐྱབས་མགོན་ཆེན་པོ་མཆོག་གིས་",
            "ལོ་མང་རིང་རྒྱ་རིགས་སློབ་ཕྲུག་དང་",
            "ནང་ཆོས་དོན་གཉེར་བ་རྣམས་དང་",
            "འབྲེལ་ལམ་གནང་བ་ལ་བརྟེན་ནས་",
            "རྒྱ་ནག་ནང་ནང་པ་ས་ཡ་སུམ་བརྒྱ་ལྷག་ཡོད་པའི་",
            "ཁྲོད་བོད་རྒྱུད་ནང་ཆོས་ལ་དོ་སྣང་དང་། ",
            "རྒྱ་རིགས་མི་མང་གི་ཁྲོད་བོད་ཀྱི་དངོས་ཡོད་",
            "གནས་ཚུལ་ཤེས་མཁན་ཇེ་མང་དུ་འགྲོ་བཞིན་།",
            ""
        ],
        [
            "འདས་པའི་ལོ་གཉིས་ལ་ཉེ་བའི་རིང་གོ་སྐབས་ནམ་བྱུང་ལ་",
            "དབུ་མའི་ལམ་གྱི་སྲིད་བྱུས་འགྱུར་བ་མེད་པ་",
            "ནན་བརྗོད་ཞུས་ཡོད་པ་མ་ཟད། ",
            "བཀའ་ཤག་གིས་ངོས་ནས་ཀྱང་ཐོག་མར་",
            "ནུས་ཤུགས་ཕྱོགས་སྒྲིལ་བྱེད་རྒྱུ་དང་། ",
            "བར་དུ་དངོས་གཞིའི་ལས་འགུལ་ཁག་སྤེལ་རྒྱུ། ",
            "དེ་གཉིས་ཀ་མཐར་འབྲེལ་མོལ་ཐོག་",
            "འབབ་རྒྱུ་བཅས་ཀྱི་ལས་དོན་གོ་རིམ་ངེས་ཅན་ཞུས་།",
            "དེ་ཡང་། ༸གོང་ས་༸སྐྱབས་མགོན་ཆེན་པོ་མཆོག་གིས་མང་གཙོའི་ལམ་ནས་",
            "འོས་འདེམས་བྱས་པའི་འགོ་འཁྲིད་ལ་",
            "ཆབ་སྲིད་སྐུ་དབང་རྩིས་སྤྲོད་གནང་བའི་ལོ་རྒྱུས་",
            "རང་བཞིན་ལྡན་པའི་འགྱུར་བ་འདི་",
            "ལམ་ལྷོངས་ཡོང་ཐབས་སུ་",
            "ནུས་ཤུགས་ཕྱོགས་སྒྲིལ་བྱེད་རྒྱུའི་ལས་དོན་སྤེལ་བའི་ཁོངས། ",
            "དྷ་རམ་ས་ལར་འཛམ་གླིང་གང་སར་",
            "གནས་པའི་བཙན་བྱོལ་བོད་མིའི་དམིགས་བསལ་ཚོགས་ཆེན་དང་། ",
            "རྒྱ་གར་དང་རྒྱལ་སྤྱིའི་བོད་དོན་",
            "རྒྱབ་སྐྱོར་ཚོགས་པའི་ཚོགས་ཆེན་བཅས་བསྐོང་ཚོགས་ཞུས་།",
            "དངོས་གཞིའི་ལས་འགུལ་གྱི་ཁོངས་སུ་ནེའུ་ཡོག་དང་། ",
            "ལྡི་ལི་གསར་པ། སྦར་སིལ། ཁྲོ་ཀི་ཡོ། ",
            "སི་ཌི་ནི་བཅས་ནང་མང་ཚོགས་འདུ་འཛོམས་ཀྱི་ལས་འགུལ་དང་། ",
            "བོད་དོན་རྒྱབ་སྐྱོར་ཚོགས་པ་ཁག་དང་ཟུང་འབྲེལ་ཐོག་",
            "གྲོས་ཚོགས་ཁག་ནང་རྒྱབ་སྐྱོར་ཐོབ་ཐབས། ",
            "དེ་བཞིན་གསར་འགྱུར་བརྒྱུད་ལམ་ཁག་ནང་",
            "དྲིལ་བསྒྲགས་རྒྱ་གང་ཆེ་ཡོང་ཐབས་བཅས་ཞུས་།",
            "ནུས་ཤུགས་ཕྱོགས་སྒྲིལ་བྱེད་རྒྱུ་དང་། ",
            "དངོས་གཞིའི་ལས་འགུལ་སྤེལ་རྒྱུ། ",
            "འབྲེལ་མོལ་བཅས་གསུམ་ཕན་ཚུན་འབྲེལ་བ་ཡོད་པ་མ་ཟད། ",
            "མཐར་ཐུག་གི་དམིགས་ཡུལ་འབྲེལ་མོལ་ཐོག་",
            "འབབ་རྒྱུའི་ཆེད་ཡིན་སྟབས། ",
            "ཆོད་སེམས་བརྟན་པོའི་སྒོ་ནས་",
            "དབུ་མའི་ལམ་གྱི་སྲིད་བྱུས་རྒྱུན་འཁྱོངས་ཞུས་ཏེ་",
            "འབྲེལ་མོལ་མུ་མཐུད་ཡོང་ཐབས་ཀྱི་འབད་རྩོལ་སྔར་ལྷག་ཞུ་རྒྱུ་།",
            ""
        ],
        [
            "ཉེ་དུས་བོད་ནང་བྱུང་བའི་གནས་ཚུལ་གསར་པ་ཁག་ལའང་",
            "ཞིབ་ཚགས་པོས་བསམ་ཞིབ་བྱེད་མུས་ཡིན་པ་དང་། ",
            "རིང་མིན་ཕྱི་ཟླ་ ༩ པའི་ནང་བོད་རྒྱ་ཞི་མོལ་ལས་དོན་ཚོགས་ཆུང་གི་",
            "ཚོགས་འདུ་ཐེངས་ ༢༦ པ་བསྐོང་ཚོགས་དང་། ",
            "ཚོགས་མི་གསར་པ་ཁག་ཅིག་ཀྱང་བསྐོ་གཞག་ཞུ་འཆར་།",
            "ཆིག་སྒྲིལ་དང་། ",
            "གསར་གཏོད། ",
            "རང་ཁ་རང་གསོ་བྱེད་རྒྱུའི་གཞི་རྩའི་",
            "ལྟ་གྲུབ་གསུམ་ལ་བརྟེན་ནས་",
            "བོད་མིའི་མངོན་འདོད་༸གོང་ས་༸སྐྱབས་མགོན་སྐུ་ཕྲེང་བཅུ་བཞི་པ་ཆེན་པོ་མཆོག་",
            "བོད་ལ་གདན་འདྲེན་ཞུ་རྒྱུ་དང་། ",
            "བོད་མིར་རང་དབང་ཐོབ་ཐབས་ཀྱི་",
            "འབད་རྩོལ་མུ་མཐུད་ཞུ་རྒྱུ་།",
            "གོ་སྐབས་འདི་དང་བསྟུན་ནས་",
            "རྒྱ་གར་གཞུང་མང་གཉིས་ཀྱིས་",
            "བོད་མིར་འགྱུར་བ་མེད་པའི་མཐུན་འགྱུར་",
            "རོགས་རམ་གནང་བར་ཐུགས་རྗེ་ཆེ་ཞུ་རྒྱུ་དང་། ",
            "བོད་མིར་ཤ་ཚ་རྒྱབ་སྐྱོར་གནང་མཁན་རྒྱལ་སྤྱིའི་སྲིད་གཞུང་དང་",
            "ཚོགས་སྒེར་ཁག་ལའང་ཐུགས་རྗེ་ཆེ་ཞུ་རྒྱུ་།",
            "མཐའ་དོན་༸གོང་ས་༸སྐྱབས་མགོན་སྐུ་ཕྲེང་བཅུ་བཞི་པ་ཆེན་པོ་མཆོག་",
            "སྐུ་ཚེ་༸ཞབས་པད་བསྐལ་བརྒྱར་བརྟན་ཅིང་། ",
            "ཐུགས་ཀྱི་བཞེད་དགོངས་མཐའ་དག་",
            "ལྷུན་གྱིས་འགྲུབ་པའི་སྨོན་འདུན་ཤུགས་དྲག་དང་། ",
            "བདག་ཅག་བོད་འབངས་རྣམས་ཐུགས་རྗེའི་གཟིགས་པ་ལས་",
            "ནམ་ཡང་གཡེལ་བ་མེད་པའི་གསོལ་བ་ཕུར་ཚུགས་སུ་འདེབས་རྒྱུ་།",
            "སྲིད་སྐྱོང་གིས་ཕྱི་ལོ་ ༢༠༡༣ ཟླ་ ༧ ཚེས་ ༦ ལ།། །།",
            ""
        ]
    ]
}