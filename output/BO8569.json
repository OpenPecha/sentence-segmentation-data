{
    "version": "BO8569",
    "reviewed_text": [
        [
            "སྣང་མེད་ཀྱི་ཚད་གཞི། ",
            "དུས་རྒྱུན་ཕྱི་ཟླ་གཉིས་པ་ནི་ཁང་སྟོན་དང་། ",
            "འཚེམ་སྐུད་ཀྱི་དུས་ཆེན(thread ceremony)། ",
            "ཆང་ས་རྒྱག་པའི་དུས་ཚིགས་ཤིག་།",
            "ལྷག་པར་དུ་ཨ་རི་ནས་ལོག་པའི་",
            "མཉེན་ཆས་ཨིན་ཇི་ནི་ཡར་རྣམས་ལ་དེ་འདྲ་།",
            "མ་ཟད་སློབ་ཕྲུག་རྣམས་ཀྱིས་",
            "ཡིག་ཚད་གྲ་སྒྲིག་བྱེད་པའི་ནམ་དུས་ཞིག་ཀྱང་།",
            "ངའི་གྲོགས་མོ་སུ་མཱ་(Suma)ཡིས་ཁང་པ་ཞིག་ཉོས་ཡོད་པས། ",
            "མོའི་གྲོགས་མོ་འཆམ་པོ་རྣམས་",
            "ཁང་སྟོན་ལ་ཡོང་བའི་འདོད་པ་བྱས་བྱུང་།",
            "ང་ཚོ་ལ་མཚོན་ན་དེ་ནི་",
            "ཡུན་རིང་རྗེས་ལ་ལྷན་འཛོམས་བྱས་པ་།",
            "ང་མོའི་ནང་ལ་སྔ་པོ་འབྱོར་སྐབས། ",
            "ཆོས་ཕྱོགས་ཀྱི་བྱེད་སྒོ་རྣམས་ཚོགས་བཞིན་འདུག",
            ""
        ],
        [
            "གྲོགས་མོ་གཞན་རྣམས་ད་དུང་སླེབས་མི་འདུག",
            "ཁང་པ་ཆེན་པོ་དེ་ཧ་ཅང་ཆེན་པོ་འདུག་ཀྱང་། ",
            "ཁང་པ་ཆུང་ངུ་ཞིག་གི་ནང་དུ་ཆོས་ཕྱོགས་ཀྱི་བྱེད་སྒོ་དག་ཚོགས་ཀྱི་འདུག",
            "མགྲོན་པོ་སྡོད་སར་གདན་གཉིས་བཏིང་འདུག",
            "སུ་མཱ་ཆོས་ཕྱོགས་ཀྱི་ཆོ་ག་སྒྲུབ་པར་བྲེལ་བ་རེད་འདུག",
            "ཁོ་མོས་གྲུལ་ཙི་ས་རཱི་སྙིང་རྗེ་མོ་ཞིག་གྱོན་འདུག་།",
            "སྐྲ་ནང་དུ་བཏགས་པའི་མེ་ཏོག་གིས་གཟི་ཉམས་འཕར་མ་བསྣན་འདུག",
            ""
        ],
        [
            "དུས་རྒྱུན་ལྟར་མགྲོན་པོ་མང་པོ་ཞིག་ལ་",
            "གང་ཡང་བྱེད་རྒྱུ་མེད་པས། ",
            "ལྷན་དུ་འཛོམས་ནས་ན་གཞོན་དག་གི་དཀའ་ངལ་དང་། ",
            "སྲིད་འཛིན། ",
            "མ་དུ་རི་དེ་སྚ་(Madhuri Dixit)ཡི་སྐོར་གྱི་འཆལ་གཏམ། ",
            "རྒྱ་གར་མཛངས་མ། མཛེས་བཟོ་ཁང་ཡག་།",
            "དཔེ་གསར་ཀྱི་རྒྱན་ཆ་སོགས་རྫོགས་རྒྱུ་",
            "མེད་པའི་བརྗོད་གཞིའི་ཐོག་ལ་གླེང་མོལ་།",
            "འོན་ཀྱང་། ",
            "དེ་ནི་གྱོས་མོ་རྣམས་ཀྱིས་",
            "དོ་སྣང་ཆེ་ཤོས་བྱེད་ས་དང་། ",
            "འཛུལ་ཞུགས་མང་ཤོས་བྱེད་སའི་གླེང་གཞིག་ཞིག་།",
            "ངས་ཁོ་ཚོའི་ཁ་བརྡ་ལ་ཉན་བཞིན་ཡོད་ཀྱང་། ",
            "ངའི་བསམ་བློ་ཕྱོགས་གཞན་ཞིག་ལ་འཁོར་།",
            "དེ་ཡང་བདུན་ཕྲག་གཅིག་ཙམ་སྔོན་",
            "གུ་ཇེ་རཌི་(Gujarat)ལ་ས་ཡོམ་ཞིག་བརྒྱབ་པའི་སྐོར་",
            "གསར་ཁང་ཚང་མར་ཐད་གཏོང་བྱེད་ཀྱི་འདུག",
            ""
        ],
        [
            "ང་སྒེར་ངོས་ནས་གནོད་པ་ཐེབས་ས་སུ་ཡང་ཤེས་ཀྱི་མེད་ཀྱང་། ",
            "ཁོ་ཚོའི་སྡུག་བསྔལ་སྐོར་ལ་བསམ་བློ་འཁོར་སྐབས་ལུས་ལ་ཙག་ཤད་ཅིག་རྒྱུགས་པ་དང་། ",
            "རང་དབང་མེད་པར་མིག་ཆུ་ཤོར། ",
            "ངའི་བསམ་བློའི་ནང་དེའི་སྐོར་རྒྱུན་ཆད་མེད་པར་འཁོར། ",
            "ང་གླེང་མོལ་དེའི་ནང་ཆ་ཤས་ལེན་གྱི་མེད་ཀྱང་། ",
            "མགྲོན་པོ་ཁ་ཤས་ཀྱིིས་བཤད་པའི་སྐད་ཆར་མི་ཉན་རང་ཉན་།",
            "བུད་མེད་ཅིག་གི་སྐད་ངག་ནང་དུ་ཕྲག་དོག་གིས་ཁེངས་ཤིང་། ",
            "“སུ་མཱ་ལ་ལྟོས་དང་། བསོད་ནམས་ཅན་ཞིག་།",
            "འདི་འདྲའི་ཁང་པ་སྙིང་རྗེ་མོ་ཞིག་རིན་གོང་ཁེ་པོར་རག་འདུག” ",
            "ཅེས།",
            "“མོས་ག་ཚོད་སྤྲད་ཡོད་།” ",
            "“འབུམ་ལྔ་བཅུ་མ་ཟིན་ཙམ་ཞིག་སྤྲད་ཡོད་རྒྱུ་།",
            "ངས་ཁང་པ་འཚོང་མཁན་གྱི་མི་དེ་ངོ་ཤེས་ཀྱི་།",
            "ཁོ་འུ་ཐག་ནས་བཙོངས་པ་།",
            ""
        ],
        [
            "” “ག་རེ་བྱས་ནས་འུ་ཐུག་ཏེ་བཙོངས་པ་རེད་།” ",
            "“ཁོ་ནི་བཟོ་གྲྭ་ཞིག་གི་བདག་པོ་།",
            "དཔལ་འབྱོར་ཉམས་ཉེས་ཁྲོད་ཁོའི་ཚོང་ལས་ལ་གྱོང་གུད་ཆེན་པོ་ཕོག་།",
            "ཁོས་བཟོ་གྲྭ་སྒོ་རྒྱག་དགོས་བྱུང་བ་དང་། ",
            "ཁང་པ་བཙོངས་པ་།",
            "” “ཁང་པ་ཧ་ཅང་སྙིང་རྗེ་མོ་འདུག་པ་མ་ཟད་ཞ་ལ་ཐམས་ཅད་རྡོ་ཀ་མ་རུ་པ་ལས་གྲུབ་།",
            "ཁང་པའི་ནང་དུ་གཙང་སྤྱོད་འབྲེལ་ཡོད་ཅིང་། ",
            "ཁྲུས་གཞོང་ཚད་ལྡན་ཞིག་།",
            "རིན་གོང་ཧ་ཅང་ཁེ་པོ་།",
            ""
        ],
        [
            "” “ཁྱེད་ཀྱི་བུ་མོའི་ཆང་སའི་གྲ་སྒྲིག་ག་འདྲ་ཆགས་།",
            "” “ངས་བལྟས་ན་ཀན་ཆི་པུ་རཱམ་(Kanchipuram)ལ་ཕྱིན་ནས་",
            "ས་རཱི་ཚང་མ་ཉོས་ན་ཡག་གི་།",
            "དེར་གོང་ཁེ་པོ་དང་ཚོན་མདོག་གི་གདམ་ཀ་མང་བ་འདུག” ",
            "“དངུལ་གྱི་རྒྱན་ཆའི་སྐོར་ལ་ག་འདྲ་བྱེད་རྩིས་ཡོད་།” ",
            "“དེ་ལ་སེམས་ཁྲལ་།",
            "ངས་ཅེཀ་པེཌ་(Chickpet)ལ་ཡོད་པའི་མི་ཞིག་ངོ་ཤེས་ཀྱི་།",
            "ཁོ་ནི་ང་ཚོའི་མགར་བ་།",
            "ངས་ཁོ་ལ་དངུལ་གྱི་ཀུམ་ཀུམ་བྷ་རཱ་ནི་སི་བརྒྱ་ཐམ་པ་དང་། ",
            "དངུལ་ཕོར་ཆུང་ཆུང་བརྒྱ་ཐམ་པ་བཟོ་རྒྱུ་མངགས་པ་།",
            ""
        ],
        [
            "བྷ་རཱ་ནི་སི་རྣམས་ཉེ་རིང་རྣམས་ལ་སྤྲོད་རྒྱུ་དང་། ",
            "དངུལ་ཕོར་རྣམས་སྙིང་ཉེ་དག་ལ་སྤྲོད་ཡ་།",
            "” “ཁ་ལག་སྐོར་བསམ་བློ་བཏང་ཡོད་།” ",
            "“ངས་དེའི་སྐོར་ལ་བསམ་བློ་མི་གཏོང་སྲིད་ཀྱི་རེད་དམ། ",
            "ངས་ཁྱོ་ག་དང་ཕྲུ་གུ་ལྷན་དུ་ཞིབ་ཚགས་ངང་གྲོས་བསྡུར་བྱས་པ་།",
            "ང་ཚོས་ཕྱོགས་གཅིག་ལ་པ་ནི་པུ་རི་(Pani puri) དང་། ",
            "བལ་(Bhel)། ཆེཊ་སི་ཊོལ་(chat stall)བཅས་འཇོག་རྒྱུ་དང་། ",
            "ཕྱོགས་གཞན་ལ་རྒྱ་གར་ལྷོ་ཕྱོགས་ཀྱི་ལྟོགས་སེལ་རིགས་འཇོག་གི་།",
            "དེའི་ནང་དུ་ཆུ་མངར་མོ་དང་མངར་ཟས་ཀྱང་ཚུད་།",
            "ང་ཚོ་ཚང་མ་གུ་ཇེ་རཌི་ཡི་མངར་ཟས་ལ་དགའ་པོ་།",
            "ཡིན་ནའང་། ",
            "ང་ཚོའི་མ་བྱན་གྱི་ནང་མི་ཞིག་གྲོངས་འདུག་པས་ཁོ་གུ་ཇེ་རཌི་ལ་ལོག་ཕྱིན་།",
            ""
        ],
        [
            "དེ་ནི་ལྟས་ངན་ཞིག་ཡིན་པས། ",
            "ང་ཁོ་ཆང་ས་ལ་སྐད་གཏོང་རྩིས་།",
            "” “ཁྱེད་ཀྱིས་ས་ཡོམ་ངལ་སེལ་མ་དངུལ་ལ་",
            "ཞལ་འདེབས་ག་ཚོད་བརྒྱབ་པ་ཡིན་།” ",
            "“ཁོ་ཚོས་ཡིག་ཚང་ལ་དངུལ་བསྡུ་རུབ་བྱས་སོང་ཡང་། ",
            "ངས་གཞན་ཞིག་ལ་སྤྲད་ཚར་ཡིན་ལབ་ནས་",
            "མཉམ་ཞུགས་བྱས་།ང་ཚོའི་རྒྱལ་ཁབ་ལ་",
            "རྟག་པར་དཀའ་ངལ་འདྲ་མིན་འཕྲད་ཀྱི་།",
            "དཀའ་ངལ་ལ་མཚམས་ཆད་ཡ་མི་འདུག",
            "བྱས་ཙང་ག་རེ་བྱས་ནས་ཞལ་འདེབས་རྒྱག་དགོས་།",
            ""
        ],
        [
            "གང་ལྟར་ས་ཁུལ་དེར་ང་ལ་སྤུན་མཆེད་སུ་ཡང་།” ",
            "ངས་ཁྱིམ་ཚང་ཕྱུག་པོ་ཚོས་གུ་ཇེ་རཌི་ཆེད་དུ་",
            "ག་རེ་བྱེད་ཀྱི་ཡོད་མེད་བསམ་བློ་བཏང་པ་།",
            "ཁོ་ཚོ་ནི་ང་ཚོའི་རྒྱལ་ཁབ་ཀྱི་ཆ་ཤས་ཞིག་མ་རེད་དམ། ",
            "ངས་གསོན་པོར་གནས་པ་ནི་འཆི་བ་ལས་",
            "གལ་ཆེ་བ་ཡིན་ཞེས་པར་མོས་མཐུན་བྱེད་ཀྱི་།",
            "མི་ཞིག་གིས་དུས་གཏན་དུ་མྱ་ངན་བྱེད་ཐུབ་ཀྱི་མ་།",
            "ཡིན་ནའང། ",
            "ང་ཚོའི་མི་ཚེའི་ནང་དུ་དངུལ་གྱི་ཀུམ་ཀུམ་བྷ་རཱ་ནི་སི་དང་། ",
            "ཀ་ཅི་པུ་རམ་གྱི་ས་རཱི་། ",
            "ཆང་སའི་ཟས་ཐོ་བཅས་ལས་མེད་པ་རེད་དམ། ",
            "ང་ཚོའི་ཕྲུ་གུ་རྣམས་ཀྱིས་ང་ཚོའི་འགྲམ་ནས་",
            "སློབ་སྦྱོང་ལེན་གྱི་ཡོད་པས། ",
            "གལ་སྲིད་ང་ཚོས་སྤྱོད་པ་འདི་འདྲ་ཞིག་བསྟན་ན",
            ""
        ],
        [
            "ང་ཚོའི་མི་རབས་རྗེས་མ་ཚོ་ལ་ཡང་དེ་ཡང་",
            "དེ་ལྟ་བུའི་སྣང་མེད་ཀྱི་བསམ་བློ་ཞིག་སྐྱེ་ཡི་།",
            "ངས་རྒྱལ་སྲས་ན་གཞོན་དང་",
            "ཁོའི་བཟའ་ཟླ་བུ་ཕྲུག་གི་སྒྲུང་དེ་།",
            "ཁོས་མི་ནད་པ་ཞིག་དང་། ",
            "རྒད་པོ། ",
            "ཕུང་པོ་བཅས་མཐོང་སྐབས། ",
            "འཁོར་བ་སྤངས་ནས་སྒོམ་ཆེན་ཞིག་ཏུ་གྱུར་།",
            "ང་ཚོའི་ལུང་པར་ཆོས་འཆད་པ་།",
            "ཁོའི་སྤྱི་ཚོགས་ལ་བཅངས་པའི་",
            "སེམས་ཚོར་གྱི་ཚད་གཞི་ག་ཚོད་ཡིན་ནམ། ",
            "ང་ཚོས་ཁོའི་ས་ནས་ག་ཚོད་སྦྱངས་ཡོད་།",
            ""
        ]
    ]
}