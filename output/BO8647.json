{
    "version": "BO8647",
    "reviewed_text": [
        [
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་ལ་",
            "ནོ་སྦེལ་ཞི་བདེའི་གཟེངས་རྟགས་འབུལ་བཞེས་མཛད་དེ་",
            "ལོ་ངོ་༢༧ འཁོར་བའི་དུས་ཆེན་གྱི་མཛད་སྒོའི་ཐོག་",
            "བཀའ་ཤག་གི་གསུང་བཤད། ",
            "༄༅། །ཁམས་གསུམ་ཆོས་ཀྱི་རྒྱལ་པོ། ",
            "འཇིག་རྟེན་ཞི་བདེའི་དེད་དཔོན། ",
            "ས་སྟེང་རྒྱལ་བསྟན་ཡོངས་རྫོགས་ཀྱི་མངའ་བདག ",
            "བོད་མི་ཡོངས་ཀྱི་མགོན་སྐྱབས་དང་བླ་ན་མེད་པའི་དབུ་འཁྲིད་",
            "སྤྱི་ནོར་༸གོང་ས་༸སྐྱབས་མགོན་༸རྒྱལ་དབང་སྐུ་ཕྲེང་",
            "བཅུ་བཞི་པ་ཆེན་པོ་མཆོག་ལ་",
            "ནོ་སྦེལ་ཞི་བདེའི་གཟེངས་རྟགས་འབུལ་བཞེས་མཛད་ནས་",
            "མི་ལོ་ཉེར་བདུན་འཁོར་བའི་",
            "དུས་ཚིགས་ཁྱད་པར་ཅན་གྱི་སྐབས་འདིར་སྐྱེ་འགྲོ་སྤྱི་དང་། ",
            "ཡང་སྒོས་རང་ཅག་ཁ་བ་རི་པ་རྣམས་ལ་",
            "མགོན་པོ་གང་ཉིད་ཀྱི་བཀའ་དྲིན་རྗེས་སུ་དྲན་པའི་སྒོ་།",
            "སྒོ་གསུམ་གུས་ཕྱག་སྔོན་དུ་བཏང་སྟེ་",
            "བཀའ་ཤག་གིས་གཞིས་བྱེས་བོད་མི་ཡོངས་ཀྱི་ཚབ་ཞུས་ཏེ་",
            "འཚམས་འདྲི་བཀྲིས་བདེ་ལེགས་ཞུ་རྒྱུ་དང་ཆབས་ཅིག",
            "གཞིས་བྱེས་བོད་མི་ཡོངས་དང་། ",
            "འདི་གར་ཕེབས་པའི་བོད་མིའི་སྒྲིག་འཛུགས་ཀྱི་མཛད་གཙོ་རྣམ་པས་",
            "དབུས་པའི་ཕྱི་ནང་གི་སྐུ་མགྲོན་རྣམ་པར་འཚམས་འདྲི་ཞུ་རྒྱུ་།",
            "ཕྱི་ལོ་ ༡༩༨༩ ལོར་ནོ་སྦེལ་གཟེངས་རྟགས་ཚོགས་ཆུང་ནས་",
            "བོད་མིའི་བླ་ན་མེད་པའི་དབུ་འཁྲིད་",
            "སྤྱི་ནོར་༸གོང་ས་༸སྐྱབས་མགོན་སྐུ་ཕྲེང་བཅུ་བཞི་པ་ཆེན་པོ་མཆོག་གིས་",
            "བོད་མིའི་བདེན་དོན་འཐབ་རྩོད་དེ་བཞིན་འཚེ་མེད་ཞི་བ་དང་། ",
            "བཟོད་སྲན། ",
            "ཕན་ཚུན་གཉིས་ཕན་གཙོ་བཟུང་དང་། ",
            "དེ་བཞིན་རྒྱལ་སྤྱིའི་ནང་འགྲོ་བ་མིའི་ཐོབ་ཐང་དང་། ",
            "ཁོར་ཡུག་གི་གནད་དོན་སོགས་རྩོད་རྙོག་ཇི་ཡོད་རྣམས་",
            "གྲོས་མོལ་གྱི་ལམ་ནས་སེལ་ཐབས་དགོས་པ་དང་། ",
            "འགྲོ་བ་མི་ཙམ་མ་ཡིན་པར་སའི་གོ་ལའི་སྣོད་བཅུད་དང་",
            "སྐྱེ་ཁམས་ཡོངས་ལ་འཚེ་བ་སྤོང་དགོས་པའི་",
            "ཀུན་ཁྱབ་སེམས་ཁུར་གྱི་ལྟ་གྲུབ་ལམ་སྟོན་མཛད་པ་བཅས་ལ་",
            ""
        ],
        [
            "ཡི་རངས་དང་བསྔགས་བརྗོད་ཀྱིས་འཛམ་གླིང་",
            "ནང་སྙན་གྲགས་ཆེ་བའི་ནོ་སྦེལ་ཞི་བདེའི་",
            "གཟེངས་རྟགས་འདི་ཕུལ་ཡོད་པ་དང་། ",
            "ལོ་རེ་བཞིན་༸གོང་ས་༸སྐྱབས་མགོན་ཆེན་པོའི་",
            "མཚན་སྙན་མཛད་འཕྲིན་ཡར་ངོའི་ཟླ་བ་ལྟར་",
            "འཕེལ་བཞིན་པའི་དབང་གིས་འཛམ་གླིང་ཤར་ནུབ་",
            "རྒྱལ་ཁབ་དང་ཚོགས་སྡེ་མང་པོས་ཀྱང་",
            "གཟེངས་བསྟོད་དང་ཕྱག་འཁྱེར་གྲངས་ ༡༥༠ ལྷག་",
            "འབུལ་བཞེས་བྱུང་ཡོད་པ་བཅས་ནས་སྤྱི་ནོར་",
            "༸གོང་ས་༸སྐྱབས་མགོན་ཆེན་པོ་མཆོག་ནི་འཛམ་གླིང་ནང་",
            "གུས་བཀུར་ཆེ་ཤོས་ཞུ་ཡུལ་གྱི་དབུ་འཁྲིད་ཅིག་ལ་",
            "ངོས་འཛིན་ཞུ་བཞིན་ཡོད་པ་གསལ་པོ་མཚོན་།",
            "ནོ་སྦེལ་གཟེངས་རྟགས་དགྱེས་བཞེས་གནང་སྐབས་",
            "༸གོང་ས་༸སྐྱབས་མགོན་ཆེན་པོ་མཆོག་།",
            "“ཁྱེད་རྣམ་པས་བོད་ནས་ཡོང་བའི་གྲྭ་པ་སྙོམ་",
            "ཆུང་ཞིག་ལ་གལ་ཆེའི་གཟེངས་བསྟོད་འདི་འདྲ་ཞིག་",
            "གནང་བ་དེས་ངོས་རང་ལ་ཆེ་མཐོང་གི་ཚོར་བ་དང༌། ",
            "སེམས་འགུལ་གཏིང་ཟབ་ཐེབས་།",
            "ངོས་རང་དམིགས་བསལ་ཅན་གྱི་མི་ཞིག་མིན་ནའང་",
            "གཟེངས་བསྟོད་འདིས་ངོས་ནས་སངས་རྒྱས་བཅོམ་ལྡན་འདས་དང༌། ",
            "འཕགས་བོད་སྐྱེས་ཆེན་དམ་པ་རྣམས་ཀྱི་བསླབ་།",
            "གཞན་ཕན་དང༌། ",
            "བྱམས་པ། ",
            "སྙིང་རྗེ། ",
            "འཚེ་བ་མེད་པ་བཅས་ཀྱི་སྙིང་པོ་ཉམས་ལེན་",
            "ཅི་ཐུབ་བྱས་པ་དེར་ངོས་འཛིན་",
            "གནང་བ་ཞིག་ཡིན་པར་ཡིད་ཆེས་།",
            ""
        ],
        [
            "ངོས་ནས་འཛམ་གླིང་གི་ས་ཕྱོགས་གང་སར་",
            "མནར་གཅོད་འོག་ཚུད་པའི་སྐྱེ་བོ་སྤྱི་དང༌། ",
            "འཛམ་གླིང་ཞི་བདེ་དང་རང་དབང་གི་དོན་དུ་",
            "འབད་བརྩོན་བྱེད་བཞིན་པའི་སྐྱེ་བོ་ཡོངས། ",
            "ངོས་རང་ལ་བསླབ་བྱ་དང་སེམས་འགུལ་ཐེབས་སའི་",
            "འཚེ་མེད་ཞི་བའི་ལག་ལེན་བརྒྱུད་འགྱུར་བ་གཏོང་རྒྱུའི་",
            "ལམ་སྲོལ་དེང་དུས་ཡོད་པ་འདི་ཉིད་",
            "གསར་གཏོད་གནང་མཁན་",
            "བདག་ཉིད་ཆེན་པོ་གཱན་དྷི་མཆོག ",
            "ཁྱད་པར་དཀའ་སྡུག་ཚད་མེད་མྱངས་དང་མྱོང་བཞིན་པའི་",
            "སྙིང་སྟོབས་ཅན་གྱི་ངོས་ཀྱི་ཡུལ་མི་",
            "བོད་མི་ཕོ་མོ་ས་ཡ་དྲུག་གི་ཚབ་ཞུས་ཏེ་",
            "གཟེངས་བསྟོད་ངོས་བཞེས་ཞུ་ཡི་།",
            "” ཅེས་བཀའ་གནང་།",
            "ནོ་སྦེལ་ཞི་བདེའི་གཟེངས་རྟགས་དེ་བཞིན་",
            "༸གོང་ས་མཆོག་ལ་འབུལ་བཞེས་མཛད་པ་དེས་",
            "གཟེངས་རྟགས་ཀྱི་རིན་ཐང་དང་ཆེ་མཐོང་",
            "སྔར་ལྷག་གོང་མཐོར་སོང་བ་དང་ཆབས་ཅིག",
            "བོད་ཀྱི་བདེན་དོན་སྐོར་རྒྱལ་སྤྱིའི་ནང་གོ་རྟོགས་དང་། ",
            "དོ་སྣང་། ",
            "རྒྱབ་སྐྱོར་ཇེ་ཆེར་འགྲོ་རྒྱུར་ཕན་ཐོགས་ཤུགས་ཆེ་བྱུང་།",
            "ང་ཚོ་ཚང་མས་ངོས་འཛིན་གསལ་པོ་ཐུབ་དགོས་པ་ཞིག་།",
            ""
        ],
        [
            "རྒྱལ་སྤྱི་ཁྱོན་ཡོངས་ནས་བོད་དང་བོད་མིར་",
            "རྒྱབ་སྐྱོར་དང་གདུང་སེམས་མཉམ་བསྐྱེད་",
            "ཤུགས་ཆེ་ཡོང་བཞིན་པ་འདི་དག་ནི་",
            "གཙོ་བོ་༸གོང་ས་མཆོག་གིས་བོད་མིའི་རང་",
            "དབང་འཐབ་རྩོད་འདི་བཞིན་འཚེ་མེད་",
            "ཞི་བའི་ཐབས་ལམ་ཁོ་ན་ལ་བརྟེན་ནས་",
            "བསྒྲུབ་རྒྱུའི་ཡང་དག་པའི་དབུ་འཁྲིད་ལམ་སྟོན་དང་། ",
            "གཞིས་བཞུགས་བོད་མི་རྣམས་ཀྱི་ཞུམ་པ་མེད་པའི་",
            "སྙིང་སྟོབས་དང་ཆོད་སེམས་ལ་བརྟེན་ནས་བྱུང་བ་ཞིག་།",
            "དེ་རིང་གི་དུས་ཆེན་གྱི་གོ་སྐབས་འདི་དང་",
            "བསྟུན་ནས་འདི་ལོའི་ནོ་སྦེལ་གཟེངས་རྟགས་བཞེས་མཁན་སྤྱི་དང་། ",
            "ལྷག་པར་ཀོ་ལོམ་བྷི་ཡའི་སྲིད་འཛིན་ཧུའན་མེ་ནོལ་སན་ཊོས་ ",
            "(Mr. Juan Manuel Santos) མཆོག་གིས་ཆོད་སེམས་བརྟན་པོའི་ཐོག་",
            "ལོ་ངོ་ལྔ་བཅུ་བརྒལ་བའི་རིང་གི་ནང་",
            "འཁྲུག་འཚེ་མེད་ཞི་བའི་ངང་སེལ་ཐབས་",
            "འབད་བརྩོན་གནང་བར་ཞི་བདེའི་གཟེངས་རྟགས་",
            "ཐོབ་པར་དམིགས་བསལ་འཚམས་འདྲི་ཞུ་རྒྱུ་།",
            "དེ་རིང་གི་ཉིན་མོ་འདི་མཉམ་འབྲེལ་རྒྱལ་ཚོགས་ཀྱིས་",
            "ཡོངས་ཁྱབ་འགྲོ་བ་མིའི་ཐོབ་ཐང་གསལ་བསྒྲགས་སྤེལ་ནས་",
            "མི་ལོ་ ༦༨ འཁོར་བའི་རྒྱལ་སྤྱིའི་འགྲོ་བ་མིའི་",
            "ཐོབ་ཐང་གི་ཉིན་མོར་ཡང་སྲུང་བརྩི་བྱེད་ཀྱི་ཡོད་རུང་། ",
            "བློ་ཕམ་པ་ཞིག་ལ་ད་ལྟའང་བོད་ཀྱིས་གཙོས་",
            "འཛམ་གླིང་ཡུལ་གྲུ་མང་པོའི་ནང་འགྲོ་བ་མིའི་",
            "ཐོབ་ཐང་ལ་བརྡལ་བཤིག་ཚབས་ཆེ་གཏོང་མུས་ཀྱི་",
            "གནས་སྟངས་སོགས་ལ་གཞིགས་ཚེ་དེ་འདྲའི་",
            "ཉིན་མོ་ཞིག་ཏུ་སྲུང་བརྩི་བྱེད་འོས་མ་མཐོང་ནའང་། ",
            "བཙན་གནོན་དང་དམ་བསྒྲགས་འོག་སྡུག་",
            "གཅོང་མནར་གཅོད་མྱོང་བཞིན་ཡོད་པ་",
            "དེ་དག་དྲན་གསོ་ཞུ་རྒྱུའི་དུས་ཚིགས་ཤིག་ལ་",
            "ངོས་འཛིན་གྱིས་མཉམ་འབྲེལ་རྒྱལ་ཚོགས་དང་",
            "རྒྱལ་ཚོགས་ཀྱི་ཆེས་མཐོའི་འགྲོ་བ་མིའི་ཐོབ་ཐང་",
            "ལྷན་ཚོགས་སོགས་ནས་ཐུགས་ཁུར་བཞེས་ཏེ་",
            ""
        ],
        [
            "འགྲོ་བ་མིའི་ཐོབ་ཐང་གི་སྲིད་བྱུས་",
            "མིང་དོན་མཚུངས་པ་ཞིག་ལག་ལེན་ཡོང་བའི་འབོད་སྐུལ་ཞུ་རྒྱུ་།",
            "རྒྱ་ནག་གི་རིག་གནས་གསར་བརྗེ་ཟེར་བའི་",
            "གཡོན་ཐལ་ཅན་གྱི་སྲིད་བྱུས་དེ་མཇུག་བསྒྲིལ་ནས་",
            "ད་ཆ་ལོ་ ༤༠ ཧྲིལ་པོ་སོང་ཡོད་ནའང་། ",
            "བོད་ནང་ལ་མཚོན་ན་ལོ་རེ་བཞིན་",
            "དྲག་གནོན་དང་དམ་བསྒྲགས་ཇེ་ཆེར་བཏང་སྟེ་",
            "དེ་སྔའི་རིག་གནས་གསར་བརྗེའི་སྐབས་ཀྱི་",
            "སྲིད་བྱུས་སླར་ཡང་ལག་བསྟར་བྱེད་པ་བཞིན་ཆགས་།",
            "བོད་མིའི་ཆོས་དད་རང་དབང་ལ་",
            "བརྩི་མེད་རྡོག་རོལ་ཚབས་ཆེན་གཏོང་བཞིན་པ་ནི་",
            "འདི་ལོ་གསེར་རྟ་ལྔ་རིག་ནང་བསྟན་སློབ་གླིང་གི་",
            "ཆོས་བྱེད་གྲྭ་བཙུན་ཁྲི་ཚོ་བརྒལ་བའི་གྲྭ་ཤག་གཏོར་བཤིག་དང་། ",
            "བཙན་དབང་གི་སྒོ་ནས་གྲྭ་བཙུན་ཕྱིར་འབུད་",
            "བཏང་དང་གཏོང་བཞིན་པའི་གནས་ཚུལ་རྣམས་",
            "འཛམ་གླིང་ཡོངས་ལ་ཁྱབ་།",
            "རྒྱ་གཞུང་གིས་འཆར་གཞི་ལྡན་པའི་སྒོ་ནས་གཏོར་བཤིག་དང་",
            "བཙན་གནོན་གྱི་སྲིད་བྱུས་ལག་བསྟར་བྱེད་བཞིན་པར་",
            "འདོད་མོས་མེད་པ་གསལ་འདོན་བྱ་ཆེད་",
            "བཙུན་མ་གསུམ་ནས་རང་སྲོག་བཅད་ཡོད་པ་དང་། ",
            "གྲྭ་བཙུན་ཕྱིར་འབུད་བྱས་པ་ཚོ་ཕྱིར་ལོག་མི་ཆོག་པའི་",
            "བཙན་བཀའ་བཏང་བར་ཡིག་ཐོག་ཁས་ལེན་བྱེད་དུ་བཅུག་།",
            ""
        ],
        [
            "དེ་མཚུངས་ཡ་ཆེན་སྒར་ནས་འདི་ལོའི་",
            "ཕྱི་ཟླ་ ༤ པ་ཙམ་ནས་འགོ་བཙུགས་ཏེ་",
            "བཙུན་མ་ཆིག་སྟོང་ཙམ་ཕྱིར་འབུད་བཏང་",
            "གནས་འགྲོ་བ་མིའི་ཐོབ་ཐང་",
            "ལྟ་རྟོག་ཚོགས་པའི་སྙན་ཐོའི་ནང་བཀོད་།",
            "དེ་ཡང་བཙུན་མ་དེ་དག་གི་",
            "ནང་མི་ཚོར་འཇིགས་སྐུལ་དང་། ",
            "ཐོབ་ཐང་མེད་པ་བཟོ་རྒྱུས་མཚོན་",
            "ཉེས་ཆད་ནན་པོ་གཅོད་རྒྱུ་ཡིན་སྐོར་བཙན་བཀའ་བཏང་།",
            "བླ་རུང་སྒར་དང་ཡ་ཆེན་སྒར་གཉིས་ནས་",
            "ཕྱིར་འབུད་བཏང་བའི་བཙུན་མ་རྣམས་",
            "རང་ཁྱིམ་དུ་ལོག་རྗེས་དགོན་སྡེ་གཞན་ནང་",
            "འཛུལ་ཞུགས་མི་ཆོག་པ་དང་། ",
            "ཆོས་ཕྱོགས་ཀྱི་བྱེད་སྒོ་གང་ཡང་སྤེལ་མི་ཆོག་པའི་",
            "དམ་བསྒྲགས་བྱས་ཡོད་པ་དེས་དོན་དམ་གྱི་",
            "ཆོས་དད་རང་དབང་ཞིག་མེད་པ་ཀུན་གྱིས་ཤེས་གསལ་།",
            "དེ་ཙམ་མ་ཟད། ",
            "བཙུན་མར་དམག་ཆས་གཡོགས་ནས་",
            "འདོད་པ་མེད་བཞིན་དུ་རྒྱལ་གཅེས་ཀྱི་",
            "གླུ་གཞས་གཏོང་བཅུག་པ་དང་། ",
            "ཡང་སེར་མོ་བ་ཚོར་སྡིངས་ཆའི་ཐོག་",
            "བཙན་དབང་གིས་ཞབས་བྲོ་འཁྲབ་སྟོན་",
            "བྱེད་བཅུག་པ་ནི་འདུལ་ཁྲིམས་ལ་ཁྱད་གསོད་བྱེད་པའི་",
            "ཐ་ཤལ་གྱི་བྱ་སྤྱོད་དེ་ལྟ་བུའི་སྒོ་ནས་",
            "རྒྱལ་གཅེས་ཆོས་གཅེས་ཟེར་བའི་སློབ་གསོ་སྤེལ་",
            "བཞིན་པ་བརྒྱུད་ལམ་ཁག་ནང་མཐོང་རྒྱུ་།",
            "བླ་རུང་སྒར་དང་ཡ་ཆེན་སྒར་གཉིས་ཐོག་",
            "ལག་བསྟར་བྱེད་བཞིན་པའི་སྲིད་བྱུས་ནི་",
            "རིག་གནས་གསར་བརྗེའི་སྐབས་ཀྱི་",
            "གནས་སྟངས་དྲན་གསོ་དང་བསྐྱར་སློང་",
            "ཡོང་རྒྱུའི་འཇིགས་སྣང་སྐྱེ་དགོས་པ་ཆགས་།",
            ""
        ],
        [
            "ལོ་རབས་དྲུག་ཅུའི་ནང་བོད་ཀྱི་གདན་ས་ཆེན་པོ་",
            "སེ་འབྲས་དགའ་གསུམ་གྱིས་གཙོས་དགོན་སྡེ་དྲུག་སྟོང་ལྷག་",
            "རྩ་གཏོར་བཏང་བ་དང་ཕྱིས་སུ་ཉམས་གསོ་ཕྲན་བུ་བྱུང་ཡོད་རུང་། ",
            "དེ་སྔ་དགེ་འདུན་པ་སྟོང་ཕྲག་འགའ་ཤས་ཡོད་སར་",
            "བརྒྱ་ཕྲག་རེ་ཟུང་ཙམ་བར་ཚད་བཀག་བྱས་པ་ལྟར། ",
            "བླ་རུང་སྒར་དང་ཡ་ཆེན་སྒར་གཉིས་ཙམ་མིན་པར་",
            "བོད་ནང་གི་དགོན་སྡེ་ཡོངས་རྫོགས་ཀྱི་གནས་སྟངས་",
            "དེ་ལྟར་བཟོ་མི་སྲིད་པའི་ངེས་པ་།",
            "རྒྱལ་སྤྱི་ཁྱོན་ཡོངས་ནས་བླ་རུང་སྒར་དང་",
            "ཡ་ཆེན་སྒར་གྱི་གྲྭ་ཤག་གཏོར་བཤིག་དང་གྲྭ་བཙུན་",
            "ཕྱིར་འབུད་གཏོང་བཞིན་པའི་ཛ་དྲག་གནས་སྟངས་གི་ཐོག་",
            "རྒྱབ་སྐྱོར་དང་གདུང་སེམས་མཉམ་བསྐྱེད་གནང་བར་",
            "སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་།",
            "བླ་རུང་སྒར་དང་ཡ་ཆེན་སྒར་གཉིས་སུ་རྒྱ་རིགས་ཆོས་ཞུགས་",
            "བྱེད་མཁན་ཡང་མང་དག་ཅིག་ཡོད་པ་དེ་དག་གི་",
            "ཆོས་དད་རང་དབང་དང་འགྲོ་བ་མིའི་ཐོབ་ཐང་ལ་",
            "བརྩི་མེད་རྡོག་རོལ་གཏོང་བཞིན་པར་སོང་།",
            "རང་དབང་དང་དྲང་བདེན་ལ་",
            "དགའ་བའི་རྒྱ་རིགས་མང་ཚོགས་ནས་ཀྱང་",
            "བོད་རིགས་ཐེ་བའི་རྒྱ་རིགས་ཆོས་གྲོགས་ཚོའི་",
            "འགྲོ་བ་མིའི་ཐོབ་ཐང་དང་ཆོས་དད་རང་དབང་ལ་",
            "རྒྱབ་སྐྱོར་ཡོང་བའི་རེ་སྐུལ་བྱེད་རྒྱུ་།",
            "ནོ་སྦེལ་ཞི་བདེའི་གཟེངས་རྟགས་བཞེས་མཁན་",
            "རྒྱ་རིགས་སྐུ་ཞབས་ལིའུ་ཞའོ་པོ་མཆོག་",
            "གློད་བཀྲོལ་དགོས་པ་དང་། ",
            "ཁོང་དང་དགོངས་མཐུན་རྒྱ་རིགས་གཟུར་གནས་",
            "གསུམ་བརྒྱ་བརྒལ་བས་བཏོན་པའི་བཅའ་ཁྲིམས་ ",
            "༠༨ ཞེས་པའི་ནང་རྒྱ་ནག་མང་གཙོའི་བཅོས་བསྒྱུར་གཏོང་རྒྱུ་དང་། ",
            "མཐའ་མར་རྒྱ་ནག་རྒྱལ་ཁབ་དེ་བཞིན་",
            "མནའ་མཐུན་མཉམ་འབྲེལ་གྱི་མང་གཙོའི་སྤྱི་ཚོགས་ཤིག་ཡོང་རེ་དང་། ",
            "དེ་བཞིན་གྲངས་ཉུང་མི་རིགས་ཁག་དང་",
            "དཀའ་རྙོག་ཇི་ཡོད་གུ་ཤངས་དང་གཉིས་ཕན་ཐོག་ནས་",
            "བསལ་རྒྱུའི་དགོས་འདུན་བསམ་འཆར་བཏོན་པ་རྣམས་ལ་",
            "རྒྱབ་སྐྱོར་ཡོང་བའི་རེ་སྐུལ་ཞུ་རྒྱུ་།",
            ""
        ],
        [
            "ད་ལྟའི་ཆར་རྒྱ་གཞུང་གི་བསྐྱར་བཅོས་བྱེད་བཞིན་པའི་",
            "ཆོས་ལུགས་ལས་དོན་གྱི་སྲོལ་ཡིག་ཞེས་པའི་ཟིན་བྲིས་ནང་། ",
            "ཆོས་ལུགས་སོ་སོ་ནས་རྒྱལ་ཁབ་ཀྱི་",
            "ཁེ་ཕན་ཐོག་ཞབས་ཞུ་སྒྲུབ་དགོས་པ་དང་། ",
            "ཆོས་ལུགས་བྱེད་སྒོ་དང་ཆོས་ལུགས་ཀྱི་",
            "མི་སྣར་སྟངས་འཛིན་ནན་པོ་བྱེད་རྒྱུ་མ་ཟད། ",
            "དགོན་སྡེ་དང་། ",
            "བཤད་གྲྭ། ",
            "སློབ་གྲྭ་ཁག་ཀྱང་གཞུང་གི་ཐད་ཀར་སྟངས་འཛིན་བྱ་རྒྱུ་",
            "བཅས་གསལ་བ་ནི་ཆོས་དད་རང་མོས་ཟེར་བ་",
            "བཤད་པ་ཙམ་ལས་དོན་དངོས་སྟོང་པ་ཡིན་པ་གསལ་པོ་རྟོགས་།",
            "ཕྱི་ལོ་ ༢༠༡༦ ལོའི་ཨ་རིའི་སྲིད་གཞུང་གི་ཆོས་",
            "དད་རང་དབང་དང་འགྲོ་བ་མིའི་ཐོབ་ཐང་སྐོར་གྱི་སྙན་ཐོ་ལྟར་།",
            "ཆོས་དད་རང་དབང་ཐད་དམིགས་བསལ་གྱིས་",
            "དོ་འཁུར་བྱེད་དགོས་པའི་རྒྱལ་ཁབ་ ༩ ཐེར་འདོན་",
            "བྱས་པའི་ནང་རྒྱ་ནག་ཀྱང་ཚུད་ཡོད་པ་མ་ཟད་",
            "ཆོས་དད་རང་དབང་ལ་བརྡལ་བཤིག་བཏང་བའི་",
            "གནས་སྟངས་སྔ་ལོ་ལས་ཇེ་སྡུག་ཏུ་ཕྱིན་།",
            "དེ་བཞིན་བོད་མིའི་རིག་གཞུང་དང་",
            "ཆོས་དད་ཐོག་སྟངས་འཛིན་དང་",
            "དམ་བསྒྲགས་ཤུགས་ཆེ་བྱེད་པ་དང་། ",
            "བོད་ཀྱི་དགོན་སྡེ་ཁག་གི་ནང་རྒྱ་ནག་གཞུང་གི་",
            "གཏན་སྡོད་ལས་བྱེད་པ་ཚོས་ལྟ་རྟོག་ནན་པོ་",
            "བྱེད་བཞིན་པའི་ཐོག་ཆོས་བྱེད་གྲྭ་བཙུན་ཚོར་",
            "དམར་ཤོག་ཚོགས་པའི་ལྟ་བ་དང་",
            "ལངས་ཕྱོགས་དྲིལ་བསྒྲགས་རྒྱ་ཆེ་སྤེལ་",
            "བཞིན་ཡོད་པ་སོགས་བཀོད་།",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་",
            "སྤྱི་འབངས་གཞན་དང་མི་འདྲ་བར་",
            "བོད་མི་ཚོར་ཕྱིའི་རྒྱལ་ཁབ་ཁག་ཏུ་",
            "གནས་མཇལ་དང་ཡུལ་སྐོར་སོགས་སུ་",
            "འགྲོ་བར་དམ་བསྒྲགས་ཀྱིས་ཕྱི་བསྐྱོད་ལག་འཁྱེར་",
            "སྤྲོད་རྒྱུར་ཚོད་འཛིན་བྱེད་པ་དང་། ",
            "ད་བར་ཕྱི་བསྐྱོད་ལག་འཁྱེར་ཉུང་ཤས་སྤྲད་ཟིན་པ་རྣམས་ཀྱང་",
            "བཙན་པོ་དབང་ཤེད་ཀྱིས་ཕྱིར་བསྡུ་བྱེད་བཞིན་།",
            "དེའི་ནང་ནས་ཀྱང་ཉུང་ཤས་ཤིག་",
            "བལ་ཡུལ་དུ་འགྲོ་རྒྱུའི་ཐོངས་མཆན་ཐོབ་ནས་",
            ""
        ],
        [
            "ད་ལྟ་བལ་ཡུལ་དང་རྒྱ་གར་གཉིས་སུ་",
            "ཡོད་པའི་ནང་པའི་གནས་ཆེན་ཁག་",
            "ཆོས་མཇལ་ཞུ་བར་ཡོང་བ་རྣམས་འཕྲལ་དུ་",
            "ཕྱིར་ལོག་མ་བྱས་ཚེ་ཉེས་ཆད་འགེལ་རྒྱུ་དང་། ",
            "ཐོབ་ཐང་ཇི་ཡོད་མེད་པ་བཟོ་རྒྱུའི་",
            "ཉེན་བརྡ་དང་འཇིགས་བསྐུལ་བྱེད་པ་དང་། ",
            "དེ་བཞིན་བོད་མི་རྣམས་བོད་ཀྱི་",
            "ས་ཆ་ནང་ཁུལ་དུ་འགྲོ་འདུག་གི་རང་དབང་ལ་",
            "ཡང་དམ་བསྒྲགས་ཧ་ཅང་བྱེད་བཞིན་།",
            "ཨ་མདོ་དང་ཁམས་ཁུལ་ནས་ལྷ་ས་གཙོ་གྱུར་",
            "དབུས་ཁུལ་དུ་གནས་མཇལ་སོགས་ལ་",
            "འགྲོ་རྒྱུར་བཀའ་འཁྲོལ་རིམ་པ་ཞུ་དགོས་པ་དང་། ",
            "བཀའ་འཁྲོལ་ཐོན་ཡང་གནས་མཇལ་ཞུ་ཡུན་རིང་",
            "འགྲོ་འདུག་སྤྱོད་གསུམ་ལ་ལྟ་རྟོག་ནན་པོ་",
            "བྱེད་བཞིན་པ་འདི་དག་ནི་རྒྱ་ནག་",
            "མི་དམངས་སྤྱི་མཐུན་རྒྱལ་ཁབ་ཀྱི་",
            "རྩ་ཁྲིམས་ཀྱི་མདུན་སར་མི་རིགས་",
            "འདྲ་མཉམ་མེད་པ་མངོན་གསལ་དང་། ",
            "ལྷག་པར་བོད་མི་ཚོའི་ཐུན་མོང་མ་ཡིན་པའི་",
            "ངོ་བོར་མཐོང་ཆུང་ཁྱད་གསོད་བྱེད་པ་",
            "ཞིག་ཀྱང་རེད་ཅེས་ཞུ་འདོད་བྱུང་།",
            "བོད་མི་ཚོས་རང་ཉིད་ཀྱི་ཁྲིམས་མཐུན་ཐོབ་ཐང་",
            "སྲུང་སྐྱོབ་དང་མངོན་འདོད་ཁག་ཞི་བའི་སྒོ་ནས་",
            "བཏོན་པ་ཙམ་གྱིས་འཛིན་བཟུང་བཙོན་འཇུག་དང་",
            "གཅར་བརྡུང་སོགས་བྱེད་བཞིན་།",
            "བོད་རིགས་ན་གཞོན་བཀྲ་ཤིས་དབང་ཕྱུག་གིས་",
            "བོད་ཀྱི་སྐད་ཡིག་སྲུང་སྐྱོབ་ཆེད་",
            "རྒྱ་ནག་དབུས་གཞུང་ལ་ཁྲིམས་ཀྱི་ནང་གསལ་",
            "ཐོབ་ཐང་ཡོང་ཆེད་ཁྲིམས་མཐུན་ཞུ་གཏུགས་བྱས་པར་",
            "ཁ་བྲལ་གྱིས་ཉེས་མིང་འོག་འཛིན་བཟུང་བཙོན་འཇུག་བྱས་།",
            "ཉེ་སྔོན་ཁམས་བདེ་ཆེན་རྫོང་དུ་རྒྱ་ནག་གིས་",
            "གཏེར་ཁ་བསྔོགས་འདོན་དང་ཆུ་གློག་",
            "ས་ཚིགས་འཛུགས་སྐྲུན་གྱི་ལས་གཞིར་",
            "ས་གནས་བོད་མི་ཚོས་ཞི་བའི་ཐོག་ནས་",
            "ངོ་རྒོལ་བྱས་པར་རྒྱ་གཞུང་གི་",
            "ཉེན་རྟོག་པས་གཅར་བརྡུང་དང་འཛིན་",
            "བཟུང་བྱས་པའི་གནས་ཚུལ་བྱུང་།",
            "དེ་བཞིན་རྔ་བ་ཀིརྟི་དགོན་གྱི་",
            "གླིང་མདོའི་སྒོ་ཆེན་འགྲམ་དུ་བོད་ཀྱི་",
            "བུད་མེད་གཉིས་ཀྱིས་༸གོང་ས་མཆོག་གི་",
            "སྐུ་པར་རེ་རང་ཉིད་ཀྱི་སྤྱི་བོའི་གཙུག་ཏུ་བཀུར་ནས་",
            ""
        ],
        [
            "‘༸གོང་ས་མཆོག་སྐུ་ཚེ་ཁྲི་ལོར་བརྟན་པར་ཤོག་’ ",
            "ཅེས་པའི་འབོད་སྒྲ་སྒྲོག་བཞིན་ཞི་བའི་རྔམས་སྟོན་བྱས་པར་",
            "རྒྱ་གཞུང་གི་ཉེན་རྟོག་པས་འཛིན་བཟུང་བྱས་ནས་",
            "ད་ཆ་གར་སོང་ཆ་མེད་དུ་གྱུར་ཡོད་པ་དང་། ",
            "ཉིན་ཤས་སྔོན་ཁམས་དཀར་མཛེས་ཁུལ་དུ་",
            "བོད་རིགས་ན་གཞོན་ཞིག་གིས་ཀྱང་",
            "’༸གོང་ས་མཆོག་སྐུ་ཚེ་བརྟན་པར་ཤོག’ ",
            "ཅེས་ཞི་བའི་སྐད་འབོད་བྱས་པར་རྒྱ་གཞུང་གི་",
            "ཉེན་རྟོག་པས་དེ་འཕྲལ་འཛིན་བཟུང་བྱས་འདུག",
            "ལྷག་པར་རྒྱ་ནག་གཞུང་གིས་དྲག་གནོན་སྲིད་བྱུས་ལ་",
            "མོས་མཐུན་མེད་པ་གསལ་འདོན་བྱ་ཆེད་",
            "ཕྱི་ལོ་ ༢༠༠༩ ནས་བཟུང་ད་བར་བོད་མི་ ༡༤༥ ཡིས་",
            "རང་ལུས་མེར་བསྲེགས་གནང་བ་དང་། ",
            "བློ་ཕམ་པ་ཞིག་ལ་དེའི་ནང་ནས་",
            "༡༢༥ འདས་གྲོངས་སུ་གྱུར་།",
            "དེ་མིན་ཉིན་ཤས་སྔོན་ཨ་མདོ་རྔ་བའི་སྐྱ་སེར་ཕོ་མོ་བཅུ་ལ་",
            "༸གོང་ས་མཆོག་གི་འཁྲུངས་སྐར་སྲུང་བརྩི་ཞུས་པ་སོགས་ཀྱི་",
            "དོན་རྐྱེན་ལ་ལོ་ལྔ་ནས་བཅུ་བཞིའི་བར་",
            "བཙོན་འཇུག་ཁྲིམས་ཐག་བཅད་།",
            "མདོ་དོན་རྒྱ་ནག་གཞུང་གིས་བོད་བཙན་བཟུང་བྱས་པ་ནས་བཟུང་",
            "ད་བར་བོད་མིའི་ཐོག་དྲག་གནོན་དང་གཡོན་ཐལ་ཅན་གྱི་",
            "སྲིད་བྱུས་རིམ་པ་ལག་བསྟར་བྱས་དང་བྱེད་མུས་ཡིན་པ་དང་། ",
            "ཡང་ཕྱོགས་གཞན་ནས་དཔལ་འབྱོར་ལྷུག་གཏོང་གི་",
            "སྲིད་བྱུས་ཤིག་ཀྱང་འཛིན་ཁུལ་བྱེད་ཀྱི་ཡོད་ན",
            ""
        ],
        [
            "འང་། ",
            "ཇི་སྲིད་བོད་དོན་ཐག་གཅོད་མ་བྱུང་གི་བར་",
            "བོད་མི་ཚོའི་བློ་སེམས་ནམ་ཡང་འགུག་ཐབས་བྲལ་བ་ཞིག་ཡིན་པ་",
            "དེ་རྒྱ་གཞུང་གི་འགོ་འཁྲིད་ཚོས་ངོ་གསལ་པོ་འཕྲོད་པའི་ཐོག ",
            "༸གོང་ས་༸སྐྱབས་མགོན་ཆེན་པོ་མཆོག་གིས་",
            "འདོན་གནང་མཛད་པའི་གཉིས་སྨན་དབུ་མའི་ལམ་གྱི་སྲིད་བྱུས་གཞིར་བཟུང་",
            "བོད་དོན་དཀའ་རྙོག་བསལ་དགོས་པར་འབོད་སྐུལ་བྱེད་རྒྱུ་།",
            "སྲིད་འཛིན་ཞི་ཅིན་ཕིང་ལ་ཏང་སྲིད་དམག་གསུམ་གྱི་",
            "དབང་ཆ་ཆ་ཚང་ཡོད་ཐོག་ཉེ་ཆར་དམར་ཤོག་",
            "ཚོགས་ཆེན་ཐེངས་དྲུག་པའི་ཐོག་དབུ་འཁྲིད་གོང་མ་དང་མི་འདྲ་བར་",
            "’ཏང་དང་རྒྱལ་ཁབ་ཀྱི་སྲོག་ཤིང་",
            "’ཞེས་པར་ངོས་འཛིན་བྱས་།",
            "དེར་བརྟེན་ཆབ་སྲིད་ཀྱི་ཆོད་སེམས་ཤིག་ཡོད་ན་",
            "དབང་ཆ་དང་གོ་སྐབས་གཉིས་ཀ་ཡོད་པས་",
            "ང་ཚོའི་ངོས་ནས་དབུ་མའི་ལམ་གྱི་སྲིད་བྱུས་གཞིར་བཞག་",
            "བོད་དོན་འགྲིག་ཆགས་ཡོང་ཐབས་སུ་རྒྱ་གཞུང་གི་",
            "འགོ་འཁྲིད་དང་གྲོས་མོལ་ཞུ་རྒྱུའི་ཆོད་སེམས་བརྟན་པོ་ཡོད་",
            "ཅེས་རྒྱ་གཞུང་གི་འགོ་འཁྲིད་ཚོར་",
            "སླར་ཡང་ནན་བརྗོད་བྱེད་འདོད་བྱུང་།",
            "སྐུ་ཞབས་ཨེན་ཊོ་ནིའོ་གུ་ཊེར་རེ་སི་ (Mr. Antonio Guterres) མཆོག་",
            "མཉམ་འབྲེལ་རྒྱལ་ཚོགས་ཀྱི་སྤྱི་ཁྱབ་དྲུང་ཆེར་",
            "འོས་འདེམས་བྱུང་བར་དགའ་བསུའི་འཚམས་འདྲི་ཞུ་རྒྱུ་དང་། ",
            "ཉེ་སྔོན་རྒྱ་ནག་གི་རྒྱལ་ས་པེ་ཅིང་དུ་",
            "འགྲོ་བ་མིའི་ཐོབ་ཐང་སྐོར་གླེང་སློང་གནང་བར་བསྔགས་བརྗོད་ཞུ་རྒྱུ་།",
            "དེ་རིང་རྒྱལ་སྤྱིའི་འགྲོ་བ་མིའི་ཐོབ་ཐང་གི་ཉིན་མོའི་",
            "གོ་སྐབས་འདི་བརྒྱུད་ནས་རྒྱལ་སྤྱིའི་གནད་དོན་སྤྱི་དང་། ",
            "ལྷག་པར་དབང་འཛིན་པ་ཚོའི་བཙན་གནོན་འོག་",
            "དཀའ་སྡུག་མྱོང་བཞིན་པ་ཚོའི་བདེ་དོན་ཆེད་",
            "ནུས་པ་ཐོན་པའི་ཞབས་ཞུ་སྒྲུབ་ཐུབ་པའི་རེ་བ་ཞུ་བཞིན་།",
            ""
        ],
        [
            "འཆར་ལོའི་ཕྱི་ཟླ་དང་པོའི་ནང་ལས་འགན་དངོས་སུ་བཞེས་རྗེས་",
            "བོད་ནང་འགྲོ་བ་མིའི་ཐོབ་ཐང་བརྡལ་བཤིག་གཏོང་བཞིན་པ་",
            "དེ་གལ་གནད་ཆེ་ཤོས་སུ་བརྩི་གནང་ཡོང་བའི་རེ་སྐུལ་ཡང་ཞུ་རྒྱུ་།",
            "དེ་བཞིན་རྒྱལ་ཚོགས་ཀྱི་སྤྱི་ཁྱབ་དྲུང་ཆེ་སྦཱན་ཀི་མུན་མཆོག་ ",
            "(Ban Ki-Moon) གིས་ཀྱང་",
            "འགྲོ་བ་མིའི་ཐོབ་ཐང་དང་རྒྱལ་སྤྱིའི་ཁོར་ཡུག་སོགས་ཡར་རྒྱས་གཏོང་ཆེད་",
            "འབད་བརྩོན་གང་ཐུབ་གནང་བར་ཐུགས་རྗེ་ཆེ་ཞུ་རྒྱུ་།",
            "དེ་བཞིན་མཉམ་འབྲེལ་རྒྱལ་ཚོགས་ཀྱི་ཆེས་མཐོའི་",
            "འགྲོ་བ་མིའི་ཐོབ་ཐང་གི་འགན་འཛིན་སྐུ་ཞབས་ཛཱ་ཨིད་མཆོག་ ",
            "(Prince Zeid) བླ་རུང་སྒར་གྱི་ཡ་ང་བའི་གནས་སྟངས་ལ་",
            "རྟོག་ཞིབ་དང་བོད་ལ་ཕེབས་འདུན་ཡོད་སྐོར་གསུངས་པ་ལྟར་",
            "དོན་འཁེལ་ཡོང་བ་ཞུ་རྒྱུ་དང་། ",
            "འཆར་ལོའི་ཕྱི་ཟླ་ ༣ པའི་ནང་འཇི་ནི་ཝར་རྒྱལ་ཚོགས་ཀྱི་",
            "འགྲོ་བ་མིའི་ཐོབ་ཐང་གི་ལྷན་ཚོགས་ཐེངས་ ༣༤ པའི་ཐོག་",
            "བོད་ནང་གི་འགྲོ་བ་མིའི་ཐོབ་ཐང་གི་ཛ་དྲག་གནས་སྟངས་སྐོར་",
            "གླེང་སློང་དགོས་པའི་འབོད་སྐུལ་ཞུ་རྒྱུ་།",
            "དེ་བཞིན་མཉམ་འབྲེལ་རྒྱལ་ཚོགས་",
            "ཐེ་བའི་རྒྱལ་སྤྱིའི་ཚོགས་ཁག་དང་། ",
            "གྲོས་ཚོགས་འཐུས་མི། ",
            "གསར་འགོད་པ། ",
            "རང་དབང་ཅན་གྱི་རྟོག་ཞིབ་པ་བཅས་བོད་ནང་གི་",
            "དངོས་ཡོད་གནས་སྟངས་ཤེས་རྟོག་ཆེད་ཕེབས་རྒྱུར་",
            "ཡང་རེ་འདུན་དང་དེ་མཚུངས་རྒྱ་གཞུང་ནས་ཀྱང་",
            "མཐུན་འགྱུར་དགོས་པའི་དགོས་འདུན་འདོན་རྒྱུ་།",
            "རྒྱ་གཞུང་གི་དམ་བསྒྲགས་གནོན་ཤུགས་ཇི་ཡོད་ལ་མ་ལྟོས་པར་",
            "སྤྱི་ནོར་༧གོང་ས་༧སྐྱབས་མགོན་ཆེན་པོ་མཆོག་",
            "ཕྱི་རྒྱལ་ཡུལ་གྲུ་དུ་མ་དང་། ",
            "ལྷག་པར་ཉེ་ཆར་སོག་ཡུལ་དུ་༧ཞབས་སོར་བདེ་འཁོད་ཀྱིས་",
            "མཛད་འཕྲིན་རླབས་ཆེན་བསྐྱངས་ཡོད་པ་དང་། ",
            "དེ་བཞིན་རྒྱ་གར་གཞུང་ནས་ཀྱང་སྔར་ལྟར་",
            "༸གོང་ས་༸སྐྱབས་མགོན་ཆེན་པོ་མཆོག་རྒྱ་གར་གཞུང་གི་",
            "གུས་བཀུར་ཞུ་ཡུལ་སྐུ་མགྲོན་ཞིག་ཡིན་སྟབས་",
            "རྒྱ་གར་ས་གནས་གང་ཞིག་ཏུ་ཕེབས་འདུན་གནང་ཡང་",
            "རང་དབང་གིས་ཕེབས་ཆོག་ཅེས་གསུངས་པ་ནི་",
            "རང་ཅག་བོད་མི་ཡོངས་ནས་དགའ་སྤོབས་བྱེད་འོས་པ་ཞིག་དང་",
            "རྒྱ་ནག་གཞུང་ལའང་བརྡ་ལན་གསལ་པོ་ཞིག་སྤྲད་།",
            "གོ་སྐབས་འདི་བརྒྱུད་རྒྱ་གར་དབུས་དང་མངའ་སྡེའི་གཞུང་མང་གཉིས་",
            "གཙོ་གྱུར་རྒྱལ་སྤྱིའི་སྲིད་གཞུང་དང་ཚོགས་སྒེར་ཁག་ནས་",
            "བོད་མི་རིགས་ཀྱི་ཆེས་གཉན་འཕྲང་ཆེ་བའི་དུས་སྐབས་འདིར་",
            "མཐུན་འགྱུར་རོགས་རམ་གནང་མཁན་ཡོངས་ལ་",
            "སྙིང་དབུས་ནས་བཀའ་དྲིན་ཆེ་ཞུ་རྒྱུ་།",
            ""
        ],
        [
            "དེ་བཞིན་རྒྱལ་སྤྱི་ཁྱོན་ཡོངས་ལ་གནས་པའི་",
            "བོད་དང་བོད་མིའི་བདེན་དོན་ལ་",
            "རྒྱབ་སྐྱོར་དང་གདུང་སེམས་མཉམ་བསྐྱེད་",
            "གནང་མཁན་གྱི་སྲིད་གཞུང་དང། ",
            "དབུ་འཁྲིད། ",
            "གྲོས་ཚོགས་དང་གྲོས་ཚོགས་ཀྱི་འཐུས་མི། ",
            "ཚོགས་སྒེར་བཅས་ཡོངས་ལའང་ཐུགས་རྗེ་བླ་མེད་དུ་ཆེ་ཞུ་རྒྱུ་།",
            "རང་ཅག་བོད་མི་ཡོངས་ནས་དགའ་སྤྲོ་དཔག་མེད་",
            "བྱེད་དགོས་པ་ཞིག་ལ་ཉེ་སྔོན་པདྨ་བཀོད་དང་",
            "འཕན་པོའི་གཞིས་བྱེས་བོད་མི་ཡོངས་ནས་",
            "བརྟན་བཞུགས་བསྟར་འབུལ་ཞུས་སྐབས་",
            "༸གོང་ས་༸སྐྱབས་མགོན་ཆེན་པོ་མཆོག་ནས་",
            "དགུང་ལོ་བརྒྱ་ལྷག་བཞུགས་རྒྱུའི་བཀའ་བཞེས་",
            "བཟང་པོ་སླར་ཡང་སྩལ་ཕེབས་བྱུང་བ་ལ་",
            "བོད་མི་ཡོངས་ཀྱི་ཚབ་ཞུས་ཏེ་བཀྲིན་བླ་ལྷག་ཏུ་",
            "ཆེ་ཆེ་ཞུ་བ་དང་ཆབས་ཅིག",
            "རང་ཅག་གངས་ཅན་པ་ཡོངས་ནས་",
            "སྤྱི་མཐུན་བསོད་ནམས་གསོག་ཆེད། ",
            "ཞབས་རིམ་གསོག་སྒྲུབ་དང་། ",
            "རིང་མིན་དུས་འཁོར་དབང་ཆེན་སྐབས་",
            "དཀར་ཟས་ལ་བསྟེན་རྒྱུས་མཚོན་",
            "དགེ་སྦྱོར་ལ་གང་ཐུབ་འབད་འབུངས་བྱེད་།",
            "ལྷག་པར་སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་ལ་",
            "ཅི་གསུང་བཀའ་སྒྲུབ་ཞུས་པའི་སྒོ་ནས་",
            "བོད་མི་ནང་ཁུལ་མཐུན་ལམ་དམ་ཚིག་རྡོག་རྩ་གཅིག་བསྒྲིལ་",
            "བྱེད་དགོས་པའི་འབོད་སྐུལ་ཤུགས་ཆེ་ཞུ་རྒྱུ་།",
            "མཐའ་དོན། ",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་",
            "སྐུ་ཚེ་ཞབས་པད་བསྐལ་བརྒྱར་བརྟན་ཅིང༌། ",
            "ཐུགས་བཞེད་མཐའ་དག་ལྷུན་གྱིས་འགྲུབ་པ་དང༌། ",
            "འཛམ་གླིང་སྐྱེ་འགྲོ་ཡོངས་ལ་ཞི་བདེ་འབྱུང་བ། ",
            "གཞིས་བྱེས་མཉམ་འཛོམས་ཀྱི་སྐལ་བཟང་གི་ཉི་མ་",
            "མྱུར་དུ་འཆར་བའི་སྨོན་འདུན་ཞུ་རྒྱུ་།",
            ""
        ],
        [
            "བཀའ་ཤག་གིས་ཕྱི་ལོ་ ༢༠༡༦ ཟླ་ ༡༢ ཚེས་ ༡༠ ལ།། །",
            ""
        ]
    ]
}