{
    "version": "P000270",
    "reviewed_text": [
        [
            "༄༅། །དྲི་མེད་སྣང་བ་གྲུབ་པ་མཆོག་གི་ཞལ་ལུང་ཞེས་བྱ་བ། ",
            "གྲུབ་ཐོབ་དམ་པ་སངས་རྒྱས་ནས་བརྒྱུད་པའི་དམ་ཆོས་",
            "སྡུག་བསྔལ་ཞི་བྱེད་ཀྱི་ལམ་ལྔའི་ཁྲིད་ཡིག་བཞུགས་སོ།། ",
            "མཛད་པ་པོ་དངོས། ",
            "སྙེ་མདོ་བསོད་ནམས་དཔལ། ",
            "༄༅། །ཨ མ ལཱ ལོ ཀ པ ར མ སི དྡྷ མུ ཁཱ ག མོ ནཱ མཔ ར མ བུ དྡྷ སི དྡྷ པ ར པ རཱ དུཿ ཁ པྲ ཤ མ ན",
            "ས དྡྷ རྨ པ ཉྩ མཱ རྒོ པ ན",
            "ཡོ བི ཧ ར ཏིི སྨ། ། ",
            "༄༅། །དྲི་མེད་སྣང་བ་གྲུབ་པ་མཆོག་གི་ཞལ་ལུང་ཞེས་བྱ་བ། ",
            "གྲུབ་ཐོབ་དམ་པ་སངས་རྒྱས་ནས་བརྒྱུད་པའི་དམ་ཆོས་",
            "སྡུག་བསྔལ་ཞི་བྱེད་ཀྱི་ལམ་ལྔའི་ཁྲིད་ཡིག་བཞུགས་སོ།། ",
            "ཨཱོྃ་སྭསྟི་སིདྡྷ། ",
            "བྱ་བ་གཞི་ཡི་རྣལ་འབྱོར་རྣམ་དག་ཚུལ་ཁྲིམས་ཕུང་པོས་བརྒྱན་པའི་སྐུ། །",
            "ལམ་ལྔའི་ཟབ་དོན་བདུད་རྩིའི་ཆར་འབེབས་",
            "བརྗོད་བྲལ་བདེ་ཆེན་ནཱ་དའི་གསུང་།།",
            "དོན་གཉིས་འབྲས་བུའི་ཕ་མཐར་སོན་པ་",
            "བསམ་གྱིས་མི་ཁྱབ་ཡེ་ཤེས་ཐུགས། །",
            "མི་ཟད་ཞི་བ་དམ་པའི་རང་བཞིན་",
            "སངས་རྒྱས་ཀུན་དངོས་དེས་སྐྱོངས་ཤིག །",
            "གང་གིས་མཐོང་རེག་དྲན་པ་ཙམ་གྱིས་ནི། །",
            "མི་བཟད་སྡུག་བསྔལ་ཟུག་རྔུ་ཞི་བ་དང་། །",
            "ཟག་མེད་བདེ་བ་ཆེན་པོས་ཚིམ་མཛད་པའི། །",
            "བླ་མའི་ཞབས་རྡུལ་སྤྱི་བོས་བླངས་པའི་མཐུས། །",
            "ཕྱག་བཞེས་དམར་བྱང་ལམ་ལྔར་ཁྲིད་པའི་ཚུལ། །",
            "དྲི་མེད་རྒྱུད་དང་གྲུབ་པའི་ཞལ་ལུང་དང་། །",
            "རྡོ་རྗེའི་གསུང་གི་སྣང་བ་ལ་བརྟེན་།",
            ""
        ],
        [
            "མ་ནོར་ཇི་བཞིན་ཕན་པའི་སེམས་ཀྱིས་བྲི། །",
            "དེ་ལ་འདིར་བླ་མ་བྱང་ཆུབ་སེམས་དཔའ་ཀུན་དགའི་ལུགས་ཀྱི་",
            "དྲི་མེད་བདུད་རྩིའི་ཐིགས་པ་ཕྱག་བཞེས་དམར་ཁྲིད་",
            "ལམ་ལྔ་ཉམས་སུ་ལེན་པར་བྱེད་པ་འདི་ལ་གསུམ་།",
            "བྱ་བ་གཞིའི་རྣལ་འབྱོར་དང་། ",
            "བྱེད་པ་ལམ་གྱི་རྣལ་འབྱོར་དང་། ",
            "བྱ་བྲལ་འབྲས་བུའི་རྣལ་འབྱོར་རོ། །",
            "དང་པོ་བྱ་བ་གཞིའི་རྣལ་འབྱོར་ནི། ",
            "རྟེན་སྡོམ་པ་གསུམ་ལྡན་ཞིག་གིས་རྣལ་འབྱོར་གྱི་",
            "རང་ས་དྲུག་མ་ཉམས་པར་སྲུང་བ་།",
            "སྡོམ་པ་གསུམ་ནི། ",
            "སྡིག་པའི་ལས་ལུས་ངག་ཡིད་གསུམ་གྱི་ཁ་ན་མ་ཐོ་བ་",
            "ཕྲ་བ་ལའང་འཛེམས་པ་ཉན་ཐོས་ཀྱི་འདུལ་ཁྲིམས། ",
            "སེམས་ཅན་གྱི་དོན་དུ་དགེ་བའི་བྱ་བ་ལ་",
            "ཆོག་མི་ཤེས་པར་འཇུག་པ་བྱང་ཆུབ་སེམས་དཔའི་བསླབ་པ། ",
            "བླ་མ་ལ་སངས་རྒྱས་ཀྱི་འདུ་ཤེས་ཀྱིས་ཅི་གསུང་",
            "བཀའ་ཅི་ནུས་སུ་སྒྲུབ་པ་གསང་སྔགས་ཀྱི་དམ་ཚིག་།",
            "རྣལ་འབྱོར་གྱི་རང་ས་དྲུག་ནི། ",
            "གསོལ་བ་ལྷ་ལ་མི་གདབ་།",
            "ལྷ་ཀུན་བརྟགས་ཀྱི་བློས་ཕུག་མི་ཐུབ་པའི་ཕྱིར་རོ། །",
            "སངས་རྒྱས་ཐམས་ཅད་ཀྱི་ངོ་བོ་མཚན་ཉིད་དང་",
            "ལྡན་པའི་བླ་མ་ལས་རེ་བལྟོས་གཞན་དུ་མི་བྱའོ།།",
            "དངོས་གྲུབ་འདྲེ་ལ་མི་ཞུ་།",
            ""
        ],
        [
            "ནོར་བདག་གི་འབྱུང་པོ་བསྒྲུབས་པ་ལས་བྱུང་བའི་",
            "འདུ་ལོང་བར་ཆད་ཀྱི་གཡབ་མོ་ཁོ་ན་བས་ཉམས་ལེན་པས་",
            "ལྟོ་གོས་ལ་གྱོང་བསྐུར་ཏེ་འཚོ་བ་གྱི་ན་ཙམ་ལ་བརྟེན་ནས་",
            "ཉམས་ལེན་མཐར་དབྱུང་ངོ་།།",
            "ཕོ་རྒོད་ཚེ་འདིར་མི་དབྱུང་།",
            "ཚེ་འདིའི་ཆེ་ཐབས་གང་ཡང་ནམ་ཞག་",
            "གཏན་གྱི་ཆུང་ཐབས་སུ་འདུག་པས། ",
            "འཇིག་རྟེན་གྱི་འདུན་མ་དང་ཆེ་ཐབས་ལ་",
            "ཕྱི་མིག་ཙམ་ཡང་མི་ལྟ་བར་དམན་པའི་ས་བཟུང་ངོ་།།",
            "སྣ་ཐག་མི་ལ་མི་གཏད་དེ་",
            ""
        ],
        [
            "བྱང་ཆུབ་ངོས་དགར་ཤོར་ན་ཆོས་ཀྱི་དགོས་པ་སྟོར་བ་ཡིན་པས། ",
            "རང་སྙིང་ནས་ཆོས་བྱེད་པའི་རང་དབང་རང་གིས་ཐོབ་པར་བྱའོ།།",
            "གསང་བ་མཆུ་སྒོར་མི་འདོན་།",
            "རང་ལ་ཤར་བའི་ལམ་རྟགས་གཞན་ལ་བཤད་ན་",
            "ཉམས་རྟོགས་ཀྱི་འཕེལ་བ་ཆད་པས་",
            "ཡོན་ཏན་གསང་ཞིང་གཡེལ་བར་བྱའོ།།",
            "གོས་ངན་རྒྱལ་མཚན་གྱི་རྩེ་ལ་མི་འཕྱར་།",
            "ཉམས་ལེན་མངོན་ཚན་ཅན་",
            "བར་ཆད་ཀྱི་བདུད་འཇུག་པའི་རྒྱུ་ཡིན་པས། ",
            "སྒྲུབ་པ་གསང་སྤྱོད་ཀྱི་སྒོ་ནས་མཐར་ཕྱིན་པར་བྱ་དགོས་།",
            "རྒྱལ་པོ་ཟླ་བ་འོད་ཟེར་གྱི་ཞལ་།",
            ""
        ],
        [
            "རྣལ་འབྱོར་གྱི་རང་ས་མ་ཉམས་པས་ཆོས་མིན་ཡིད་ལ་མི་རྒྱུ་བར་།",
            "ལོག་པའི་ཤེས་པ་ཚར་གཅོད་པར་བྱེད་པའི་གནད། ",
            "ཅེས་བསྟན་ཏོ།།",
            "གཉིས་པ་བྱེད་པ་ལམ་གྱི་རྣལ་འབྱོར་ལ་གཉིས་།",
            "དངོས་དང་། ",
            "དཀའ་ཐུབ་གསུམ་གྱི་སྲང་ནས་འདོན་པའོ།།",
            "བྱེད་པ་ལམ་གྱི་རྣལ་འབྱོར་དངོས་ལ་ལྔ་།",
            "ཚོགས་ལམ་བློ་སྦྱོང་། ",
            "སྦྱོར་ལམ་དཀའ་ཐུབ། ",
            "མཐོང་ལམ་རྗེས། ",
            "སྒོམ་ལམ་རོ་སྙོམས༑",
            ""
        ],
        [
            "མཐར་ལམ་བྱ་བྲལ་ལོ། །",
            "དང་པོ་ཚོགས་ལམ་བློ་སྦྱོང་ལ་གསུམ་།",
            "སྦྱོར་བ་སྐྱབས་འགྲོ་སེམས་བསྐྱེད། ",
            "དངོས་གཞི་རྒྱུད་ལ་བསྐུར་ལུགས། ",
            "རྗེས་ལམ་གྱི་ཚར་ཚད་བསླབ་བྱ་དང་བཅས་པའོ།།",
            "དང་པོ་སྦྱོར་བ་སྐྱབས་འགྲོ་སེམས་བསྐྱེད་ལ་གསུམ། ",
            "རྟེན་བསྐྱེད་པ། ",
            "ཚོགས་བསགས་པ། ",
            "ལམ་བརྟེན་པའོ།།",
            "དང་པོ་རྟེན་བསྐྱེད་པ་ལའང་གསུམ་ལས། ",
            "རྒྱས་པར་བསྐྱེད་པ། ",
            "འབྲིང་དུ་བསྐྱེད་པ། ",
            "བསྡུས་པར་བསྐྱེད་པའོ།།",
            "དང་པོ་རྟེན་རྒྱས་པར་བསྐྱེད་པ་ནི། ",
            "རང་གི་སྤྱི་བོར་པདྨའི་སྡོང་པོ་ཡལ་ག་ལོ་འདབ་",
            "མེ་ཏོག་འབྲས་བུ་ཕུན་སུམ་ཚོགས་པ་དང་ལྡན་པའི་",
            "དབུས་ཀྱི་པདྨ་འདབ་མ་ཁ་བྱེ་བ་ཡོངས་སུ་རྒྱས་པའི་ནང་དུ། ",
            "སེང་གེས་བཏེགས་པའི་རིན་པོ་ཆེའི་ཁྲི་སྣ་ཚོགས་",
            "པདྨ་ཉི་ཟླ་དང་བཅས་པའི་གདན་ལ་",
            "དངོས་ཀྱི་བླ་མ་མཚན་དཔེ་བྱད་དང་ལྡན་པ། ",
            "ཞལ་གཟི་མདངས་དང་ལྡན་པ། ",
            "ཐུགས་བདག་ལ་དགྱེས་པས་",
            "རྗེས་སུ་འཛིན་པ་ཞིག་བཞུགས་པར་བསམ་མོ། །",
            "དེའི་དབུའི་སྟེང་དུ། ",
            "པདྨའི་སྡོང་པོ་རྩེ་མོ་གསུམ་དུ་གྱེས་པའི་འདབ་མ་ལ་",
            "རྩ་བའི་བླ་མ་སྐུ་མཆེད་རིན་པོ་ཆེ་རྣམ་པ་གསུམ་གྲལ་",
            "འཕྲེད་དུ་ཀྲིག་གེ་བཞུགས་པར་བསམ། ",
            "དེ་དག་གི་དབུའི་སྟེང་པདྨའི་སྡོང་པོ་",
            "གཅིག་ཏུ་འདྲིལ་བའི་སྟེང་དུ་བརྒྱུད་པའི་",
            "བླ་མ་བཞི་བརྩེགས་ཀྱི་དང་པོར་བླ་མ་གྲུབ་ཐོབ་ཆེན་པོ། ",
            "དེ་བཞིན་ཏུ་བླ་མ་པ་ཚབ་སྐུ་དྲིན་ཅན། ",
            "བླ་མ་བྱང་ཆུབ་སེམས་དཔའ་ཀུན་དགའ། ",
            "རྗེ་བཙུན་དམ་པ་རྒྱ་གར་རིན་པོ་ཆེ་",
            "སྐུ་མདོག་སྨུག་ལ་དམར་བའི་མདངས་ཆགས་པ། ",
            "དབུ་སྐྲ་བྷོ་ལོ་ལྟར་གཟེངས་པ། ",
            "སྐུ་ལ་རས་ཁྲ་བོའི་ཨ་ག་རག་གསོལ་བ། ",
            "སྣང་སྲིད་ཐམས་ཅད་མནན་ན་ནོན་པ། ",
            "བཏེགས་ན་ཐེག་པ། ",
            "ཕྱག་རྒྱ་རྩེ་བསྣོལ་དུ་ལག་གེ་བ། ",
            "སྤྲུལ་པའི་སྐུ་རྣམས་གོང་འོག་རིམ་པ་བཞིན་",
            "བཞི་བརྩེགས་སུ་བཞུགས་པར་བསམ། ",
            "དེ་ཉིད་ཀྱི་དབུའི་སྟེང་དུ་",
            "པདྨའི་སྡོང་པོ་ཡལ་ག་ལྔ་བཅུ་རྩ་བཞིར་གྱེས་པ་།",
            ""
        ],
        null,
        [
            "ཐམས་ཅད་གཡས་གྲི་གུག་གཡོན་ཐོད་ཁྲག་བསྣམས་པར་བསམ་མོ། །",
            "དེ་དག་གི་དབུའི་སྟེང་དུ་པདྨའི་འདབ་མ་བཅུ་གཉིས་སུ་",
            "གྱེས་པའི་སྟེང་ཐུགས་དམ་བདེ་བར་གཤེགས་པའི་བླ་མ་ ",
            "ཞི་བ་བཞི། ",
            "ཁྲོ་བོ་བཞི། ",
            "ལྷ་མོ་བཞི་།",
            "བཅུ་གཉིས། ",
            "དེ་དག་གི་དབུའི་སྟེང་དུ་པདྨའི་སྡོང་པོ་གཅིག་ཏུ་གྱུར་པའི་",
            "གེ་སར་ལ་བཅོམ་ལྡན་འདས་ཆོས་སྐུ་རྡོ་རྗེ་འཆང་ཆེན་པོ་",
            "བདག་མེད་ལྷ་མོ་དང་ཞལ་སྦྱོར་དུ་ལོངས་སྐུ་རྣམ་པར་སྣང་།",
            "སྤྲུལ་སྐུ་ཤཱཀྱ་ཐུབ་པ། ",
            "ངོ་བོ་ཉིད་སྐུ་གསང་བདག་རྣམས། ",
            "བཞུགས་པར་བསམ་མོ༑ །",
            "འབྲིང་དུ་བསྐྱེད་པ་ནི། ",
            "དངོས་ཀྱི་བླ་མ། ",
            "རྩ་བའི་བླ་མ། ",
            "བརྒྱུད་པའི་བླ་མ་གྲུབ་ཐོབ་ཆེན་པོ། ",
            "པ་ཚབ། ",
            "བྱང་སེམས་ཀུན་དགའ། ",
            "དམ་པ་རིན་པོ་ཆེ། ",
            "བདག་མེད་མ་རྣམས་ཏེ་བདུན་བརྩེགས་སོ།།",
            "བསྡུས་པར་བསྐྱེད་།",
            "དངོས་ཀྱི་བླ་མ་གཅིག་པུ་བསྒོམ་པས་ཆོག་།",
            "དེ་ནི་དུས་གསུམ་གྱི་སངས་རྒྱས་མ་ལུས་པ་དང་",
            "དབྱེར་མེད་པའི་ཕྱིར་རོ། །",
            "དེའང་བྱིན་རླབས་ཀྱི་ཚན་ཆུང་ངམ། ",
            "ཉམས་ཀྱི་བོགས་ཆུང་ངམ། ",
            "དངོས་ཀྱི་བླ་མ་ལ་ཡིད་ཆེས་ཆུང་ན་",
            ""
        ],
        [
            "རྟེན་རྒྱས་པ་།",
            "བྱིན་རླབས་ཚན་།",
            "ཉམས་མྱོང་བོགས་།",
            "དངོས་ཀྱི་བླ་མ་ལ་ཡིད་རབ་ཏུ་ཆེས་ན་བསྡུས་པ། ",
            "དེ་དག་ཅི་རིགས་པ་ལ་འབྲིང་དུའོ། །",
            "གང་ལྟར་ནའང་། ",
            "འདིར་བླ་མ་ཆོས་སྐུར་སྒྲུབ་པས་ཀུན་ཀྱང་ཆ་ལུགས་ཀྱི་སྤྲོས་པ་མེད་པ་ནམ་མཁའི་གོས་ཅན་ནོ།།",
            "གཉིས་པ་ཚོགས་བསགས་པ་ལ་གསུམ་ལས། ",
            "དང་པོ་མཎྜལ་གྱི་སྒོ་ནས་ཚོགས་བསག་པ་ནི། ",
            "ཨཱོྃ་ན་མོ་གུ་རུ་རཏྣ་མཎྜལ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྃ། ",
            "ཞེས་བརྗོད་དེ་",
            ""
        ],
        [
            "རིན་པོ་ཆེ་སྣ་ཚོགས་པའི་འབྱུང་གནས་སུ་གྱུར་པའི་རྒྱ་མཚོ་གླིང་བཞི་རི་རབ་ཁོར་ཡུག་དང་བཅས་པ། ",
            "ལྷ་དང་མིའི་མཆོད་རྫས་སྣ་ཚོགས་ཀྱིས་གང་བར་དམིགས་ཏེ་འབུལ་ལོ། །",
            "གཉིས་པ་རང་ལུས་ཀྱི་སྒོ་ནས་ཚོགས་བསགས་པ་ནི། ",
            "ཏྲ་རཏྣ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྃ། ",
            "ཞེས་པས་རང་གི་ལུས་འདི་བླ་མ་ལ་མཁོ་བའི་ཡོ་བྱད་རིན་པོ་ཆེ་སྣ་ཚོགས་པའི་ཕུང་པོར་བསམས་ལ་འབུལ་ལོ། །",
            "སྣ་ཚོགས་པའི་མཆོད་པ་ནི། ",
            "སརྦ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྃ། ",
            "ཞེས་པས་བདག་གི་སྙིང་ག་ནས་ལྷག་པའི་ལྷའི་ས་བོན་ལས་",
            "འཕྲོས་པའི་འོད་ཟེར་གྱི་རྩེ་མོ་ལས་འདོད་པའི་ཡོན་ཏན་གྱི་ལྷ་མོ་དཔག་ཏུ་མེད་པ་བྱུང་སྟེ",
            "སྣ་ཚོགས་པའི་མཆོད་པ་ཕུལ་ནས་དགྱེས། ",
            "མཉེས༑",
            "ཚིམ་པར་བསམ་མོ། །",
            "གསུམ་པ་ལམ་བརྟེན་པ་ནི། ",
            "བླ་མ་དམ་པ་རྣམས་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །",
            "བདག་མྱུར་དུ་མངོན་པར་རྫོགས་པར་འཚང་རྒྱ་བར་བྱིན་གྱིས་བརླབ་ཏུ་།",
            ""
        ],
        [
            "སངས་མ་རྒྱས་ཀྱི་བར་དུ་ཡང་",
            "བླ་མ་དམ་པ་རྣམས་ལ་མོས་པ་དང་གུས་པ་བསམ་གྱིས་མི་ཁྱབ་པ་རྒྱུད་ལ་སྐྱེ་བར་བྱིན་གྱིས་བརླབ་ཏུ་།",
            "ཡི་དམ་ལྷ་ཚོགས་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། །",
            "བདག་མྱུར་དུ་མངོན་པར་རྫོགས་པར་འཚང་རྒྱ་བ་བྱིན་གྱིས་བརླབ་ཏུ་།",
            "སངས་མ་རྒྱས་ཀྱི་བར་དུ་",
            "ཡི་དམ་གྱི་ལྷ་ཚོགས་རྣམས་ལ་མོས་པ་དང་གུས་པ་བསམ་གྱིས་མི་ཁྱབ་པ་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ༑",
            "མཁའ་འགྲོ་མའི་ཚོགས་རྣམས་ལ་གུས་པར་ཕྱག་འཚལ་ཞིང་སྐྱབས་སུ་མཆིའོ། །",
            "བདག་མྱུར་དུ་མངོན་པར་རྫོགས་པར་འཚང་རྒྱ་བར་བྱིན་གྱིས་བརླབ་ཏུ་།",
            "སངས་མ་རྒྱས་ཀྱི་བར་དུ་",
            "མཁའ་འགྲོ་མའི་ཚོགས་རྣམས་ལ་",
            "མོས་པ་དང་གུས་པ་བསམ་གྱིས་མི་ཁྱབ་པ་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ༑",
            ""
        ],
        [
            "བླ་མ་ཡི་དམ་མཁའ་འགྲོ་མ་རྣམས་བདག་ལ་དགོངས་སུ་།",
            "བདག་གིས་འདས་པ་དང་། ",
            "མ་འོངས་པ་དང་། ",
            "ད་ལྟར་བྱུང་བའི་དགེ་བའི་རྩ་བ་རྣམས་གཅིག་ཏུ་བསྡུས་ཏེ་བླ་མ་དམ་པ་རྣམས་ལ་འབུལ་བར་བགྱིའོ།།",
            "དེ་ལྟར་ཕུལ་པས་བླ་མ་རིན་པོ་ཆེ་རྣམས་ཀྱི་ཐུགས་དགོངས་ཁྱད་པར་ཅན་ཡོངས་སུ་རྫོགས་པར་གྱུར་།",
            "དེ་ལྟར་གྱུར་པའི་དགེ་བའི་རྩ་བ་དེ་བདེ་བར་གཤེགས་པ་རྣམས་ཀྱི་སྤྱན་ལམ་དུ་འབུལ་བར་བགྱིའོ།།",
            "དེ་ལྟར་ཕུལ་པས་བདེ་བར་གཤེགས་པ་རྣམས་ཀྱི་སྤྱན་ལམ་དུ་མཆོད་པའི་བྱེ་བྲག་ནམ་མཁའ་དང་མཉམ་པར་གྱུར་།",
            "དེ་ལྟར་གྱུར་པའི་དགེ་བའི་རྩ་བ་དེ་ཡང་སེམས་ཅན་ཐམས་ཅད་དང་ཐུན་མོང་དུ་བྱས་ཏེ་",
            "བླ་ན་མེད་པའི་བྱང་ཆུབ་ཏུ་བསྔོ་བར་བགྱིའོ།།",
            ""
        ],
        [
            "དེ་ལྟར་བསྔོས་པས། ",
            "སེམས་ཅན་ཐམས་ཅད་འཁོར་བ་སྲིད་པ་སྡུག་བསྔལ་གྱི་རྒྱ་མཚོ་ལས་གྲོལ་ཞིང་ཐར་།",
            "མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་རིན་པོ་ཆེ་ཐོབ་པར་གྱུར་།",
            "དེ་ལྟ་བུ་མ་ཐོབ་ཀྱི་བར་དུ་ཡང་བདག་མྱུར་དུ་མངོན་པར་རྫོགས་པར་སངས་རྒྱས་།",
            "འགྲོ་བ་མ་ལུས་པ་རྣམས་ཀྱི་བླ་མ་བྱེད་པར་གྱུར་།",
            "དེ་དེ་ཁོ་ན་བཞིན་དུ་གྲུབ་པར་གྱུར་།",
            "ཅེས་མཆོག་ཏུ་གྱུར་པའི་སྐྱབས་འགྲོ། ",
            "ངོ་མཚར་ཅན་གྱི་མཆོད་པ། ",
            "བླ་ན་མེད་པའི་སེམས་བསྐྱེད། ",
            "སེམས་ཅན་དང་མི་ཕྱེད་པའི་བསྔོ་བ། ",
            "གཞན་དོན་དུ་འགྱུར་ངེས་ཀྱི་སྨོན་ལམ་འདི་རྣམས་གསུམ་མམ། ",
            "ལྔའམ། ",
            "བདུན་ལ་སོགས་པ་མདོར་ན་རང་རྒྱུད་ལ་བྱིན་རླབས་ཀྱི་དྲོད་ཆིལ་གྱིས་མ་བབས་ཀྱི་བར་དུ་བྱ་སྟེ",
            ""
        ],
        [
            "རྒྱལ་པོ་སྟོབས་ལྡན་སྙིང་པོའི་ཞལ་།",
            "སྐྱབས་ཀྱི་ཡུལ་བཅུད་ལ་བོར་བས་རྒྱུད་ལ་",
            "དངོས་གྲུབ་རྣམ་གཉིས་ཐོབ་པར་བྱེད་པ་",
            "བྱིན་རླབས་བརྒྱུད་པའི་གནད་གོང་ནས་གོང་དུ་སྤོར་།",
            "ཅེས་བསྟན་ཏོ།།",
            "གཉིས་པ་དངོས་གཞི་རྒྱུད་ལ་བསྐུར་ལུགས་ལ་བཞི་།",
            "གྲགས་པ་སྒྲའི་བརྗོད་ཚུལ་ཡི་གེའི་ལམ་།",
            "དབང་བཞི་དམིགས་པའི་ཁྱད་པར་འཁོར་ལོ་བསྒོམ་ཐབས། ",
            "རྩ་བའི་ངོ་སྤྲོད་ཀྱི་ཁྱད་པར་མཉམ་རྗེས་གཉིས་ཀྱི་ལག་ལེན། ",
            "རྗེས་གནང་ལུང་གི་ཁྱད་པར་བླ་མའི་ཐུགས་དམ་བསྐུལ་ལུགས་སོ།།",
            ""
        ],
        [
            "དང་པོ་གྲགས་པ་སྒྲའི་བརྗོད་ཚུལ་ཡི་གེའི་ལམ་ཁྱེར་ནི། ",
            "ཨ་ཨཱ། ",
            "ཨི་ཨཱི། ",
            "ཨུ་ཨཱུ། ",
            "རྀ་རཱྀ། ",
            "ལྀ་ལཱྀ། ",
            "ཨེ་ཨཻ། ",
            "ཨོ་ཨཽ། ",
            "ཨ་ཨཿ ",
            "ཀ་ཁ་ག་གྷ་ང་། ",
            "ཅ་ཆ་ཇ་ཇཧ་ཉ། ",
            "ཊ་ཋ་ཌ་ཌྷ་ཎ། ",
            "ཏ་ཐ་ད་དྷ་།",
            "པ་ཕ་བ་བྷ་མ། ",
            "ཡ་ར་ལ་ཝ། ",
            "ཤ་ཥ་ས་ཧ་ཀྵཿ ",
            "ཞེས་ལན་བཞིར་བརྗོད་པའི་དང་པོས་",
            "མིག་གིས་མཐོང་བའི་ཡུལ་དུ་གྱུར་ཚད་ཀྱི་",
            "གཟུགས་རྣམས་རྣམ་པ་ཡི་གེ་ལ་ངོ་བོ་བླ་མའི་སྐུ། ",
            "གཉིས་པས་རྣ་བས་ཐོས་པའི་ཡུལ་དུ་གྱུར་ཚད་ཀྱི་",
            "སྒྲ་རྣམས་རྣམ་པ་ཡི་གེ་ལ་ངོ་བོ་བླ་མའི་གསུང་།",
            "གསུམ་པས་ཡིད་ཀྱི་དྲན་པའི་ཡུལ་དུ་གྱུར་ཚད་ཀྱི་",
            "རྟོག་པ་རྣམས་རྣམ་པ་ཡི་གེ་ལ་ངོ་བོ་བླ་མའི་ཐུགས། ",
            "བཞི་པས་དེ་ཐམས་ཅད་ཀྱང་རང་གི་སེམས་ཉིད་",
            "སྟོང་པའི་རང་རྩལ་ཙམ་དུ་ཤེས་པར་བྱའོ།།",
            "དེས་ནི་ཆེད་དུ་འབད་པ་རྒྱུན་ཆགས་སུ་",
            "བསྙེན་པ་ལ་བལྟོས་པ་མེད་པར་",
            "གསང་སྔགས་ཀྱི་བཟླས་བརྗོད་ཀུན་ཐེམས་།",
            "ཡུལ་ལ་དག་པའི་སྣང་བ་ཕྱོགས་མེད་དུ་",
            "འབྱོངས་པར་འགྱུར་བ་ཡིན་།",
            "བཙུན་མོ་ལྷ་དཔལ་འོད་ཟེར་གྱི་ཞལ་།",
            ""
        ],
        [
            "ངག་ནས་བྲེ་མོའི་གཏམ་བརྗོད་པས་",
            "གསང་སྔགས་ཀྱི་བཟླས་བརྗོད་ཐེམས་པར་བྱེད་པ་",
            "ཨཱ་ལི་ཀཱ་ལིའི་གནད་འདི་ལྟར་རོ། །",
            "ཞེས་བསྟན་ཏོ།།",
            "དབང་བཞི་དམིགས་པའི་ཁྱད་པར་འཁོར་ལོ་བཞིའི་སྒོམ་ཐབས་ནི། ",
            "ངག་ཏུ་ཨ་བྷི་ཥིཉཅ་ཨཱོྃ། ",
            "ཞེས་པས་སྤྱི་བོ་བདེ་བ་ཆེན་པོའི་དབུས་སུ་",
            "འཁོར་ལོ་རྩིབས་བརྒྱད་པའི་ལྟེ་བ་ལ་",
            "བླ་མའི་སྐུའི་ས་བོན་ཨཱོྃ་དཀར་པོ་ཞིག་ལས་",
            "བྱང་སེམས་ཀྱི་ཆུ་རྒྱུན་དཀར་ནར་གྱིས་བྱུང་སྟེ",
            "རྐང་པའི་མཐིལ་ནས་སྤྱི་གཙུག་གི་བར་དུ་",
            "ལུས་ཀྱི་ནང་ཀུན་དཀར་མེར་གྱིས་ཁེངས་པར་བསམ་མོ། །",
            "ཨ་བྷི་ཥིཉཅ་ཨཱཿ ",
            "ཞེས་པས་མགྲིན་པ་ལོངས་སྤྱོད་ཀྱི་འཁོར་ལོའི་",
            "དབུས་སུ་པདྨ་འདབ་མ་བརྒྱད་པའི་ལྟེ་བ་ལ་",
            "བླ་མའི་གསུང་གི་ས་བོན་ཨཱཿདམར་པོ་ཞིག་ལས་",
            "བྱང་སེམས་ཀྱི་ཆུ་རྒྱུན་དམར་ལྷུག་ལྷུག་བྱུང་སྟེ",
            "ལུས་ཀྱི་ནང་ཀུན་དམར་མེར་གྱིས་ཁེངས་པར་བསམ་མོ། །",
            "ཨ་བྷི་ཥིཉཅ་ཧཱུྃ། ",
            "ཞེས་པས་སྙིང་ག་ཆོས་ཀྱི་འཁོར་ལོའི་དབུས་སུ་",
            "རྡོ་རྗེ་རྩེ་ལྔ་པའི་ལྟེ་བ་ལ་བླ་མའི་ཐུགས་ཀྱི་",
            "ས་བོན་ཧཱུྃ་སྔོན་པོ་ཞིག་ལས་བྱང་སེམས་ཀྱི་",
            "ཆུ་རྒྱུན་སྔོ་སིང་སིང་བྱུང་བས། ",
            "རྡོ་རྗེའི་ལུས་ཀྱི་དཔའ་བོ་དང་དཔའ་མོ་རྣམས་",
            "གཉིས་སུ་མེད་པའི་སྦྱོར་བ་མཛད་པར་བསྐུལ་ཏེ",
            "སྦྱོར་བ་མཛད་པས་ལུས་ཐམས་ཅད་",
            "ཟག་མེད་ཀྱི་བདེ་བས་གང་བར་བསྒོམ་མོ། ",
            "ཨ་བྷི་ཥིཉཅ་ཧྲཱིཿ ",
            "ཞེས་པས་ལྟེ་བ་སྤྲུལ་པའི་འཁོར་ལོའི་དབུས་སུ་",
            "རིན་པོ་ཆེ་ཟུར་བརྒྱད་པའི་ལྟེ་བ་ལ་བླ་མའི་ཡོན་ཏན་གྱི་",
            "ས་བོན་ཧྲཱིཿསེར་པོ་ཞིག་ལས་བྱང་སེམས་ཀྱི་",
            "ཆུ་རྒྱུན་ཁ་དོག་སྣ་ཚོགས་སུ་བྱུང་བས། ",
            "ལུས་སེམས་སྣང་བའི་དངོས་པོ་ཀུན་ནམ་མཁའ་ལ་",
            "སྤྲིན་དེངས་པ་ལྟར་རང་བཞིན་མེད་པར་",
            "སྟོང་བརྗེན་གྱིས་གྱུར་པར་བསམ་མོ། །",
            "དེས་རྟེན་ལུས་ཀྱི་ཆོས་བྱང་སེམས་རྩ་རླུང་དང་བཅས་པ་",
            "ཀུན་སྟེང་འོག་གི་སྒོ་ལ་མ་བརྟེན་པར་",
            "ལུས་ལས་སུ་རུང་བར་འགྱུར་བ་ཡིན་ཏེ",
            "བཙུན་མོ་ཡེ་ཤེས་འོད་ཟེར་གྱིས་ཞལ་།",
            ""
        ],
        null,
        [
            "རྒྱལ་སྲས་དྲི་མེད་གྲགས་པ་ཟླ་བ་འོད་ཀྱི་ཞལ་ནས་ཀྱང་། ",
            "རྟེན་འབྲེལ་ལུས་ལ་བསྒྲིགས་པའི་ཆེ་བས། ",
            "ཉམས་མྱོང་སེམས་ལ་འཆར་བར་བྱེད་པ་",
            "འཕྲུལ་འཁོར་འདུག་སྟངས་ཀྱི་གནད་འདི་ལྟར་རོ། །",
            "ཞེས་བསྟན་ཏོ།།",
            "ངག་གི་འཕྲུལ་འཁོར་ནི། ",
            "རྩོལ་མེད་བྱང་ཆུབ་སེམས་ཀྱི་རླུང་བཟུངས་ཏེ་",
            "དབུགས་སོས་དལ་དུ་རྒྱུར་གཞུག་།",
            "སེམས་ཀྱི་འཕྲུལ་འཁོར་ནི། ",
            "ཡིད་ལ་བྱེད་པ་བཟང་ངན་གྱི་རྣམ་པར་རྟོག་པ་གང་གིས་ཀྱང་",
            "མ་བསླད་པར་མིག་རྩེ་སྣ་རྩེ་སེམས་རྩེ་གསུམ་གཅིག་ཏུ་བསྒྲིལ་།",
            "གསལ་ལ་རྟོག་པ་མེད་པ་རང་ལུགས་སུ་རྩེན་གྱིས་བཞག་པས། ",
            "རྣམ་པར་མི་རྟོག་པའི་ཡེ་ཤེས་རང་གི་",
            "ངོ་བོ་དེ་རང་ལུགས་སུ་གནས་ཤེས་པར་འབྱུང་།",
            "བཙུན་མོ་ལྷ་དཀར་གྱི་སེང་གེའི་ཞལ་།",
            "ངོ་བོ་སྦས་པ་གསེར་གྱི་ཉི་མའི་མིག་ཕྱེས་པས། ",
            "རྟོགས་པའི་ཡེ་ཤེས་ཕྱོགས་མེད་དུ་",
            "འཆར་བར་བྱེད་པ་ཕྱག་རྒྱ་ཆེན་པོ་བརྡའི་",
            "གནད་རིག་པར་གྱིས་ཤིག་ཅེས་བསྟན་ཏོ།།",
            ""
        ],
        [
            "དེ་ཡང་གསལ་བདོ་བ་ཤིག་གིས་བཤིགས་།",
            "སྒྲིམ་གློད་རེས་མོས་སུ་ལམ་དུ་འཁྱེར་།",
            "དེད་དཔོན་དཔལ་གྱི་སྙིང་པོའི་ཞལ་།",
            "མཉམ་གཞག་གསལ་བའི་མདངས་ལ་བཤིགས་པས། ",
            "གནས་པའི་རྗེས་བཟང་བར་བྱེད་པ། ",
            "ཐུང་ལ་གྲངས་མང་བས་བྱིངས་རྒོད་ཀྱི་མི་ཟིན་པའི་གནད་ཡིན་ནོ།།",
            "ཞེས་བསྟན་ཏོ།།",
            ""
        ],
        [
            "རྗེས་སྤྱོད་ལམ་གྱི་དུས་ཐམས་ཅད་དུ། ",
            "གཟུགས་སུ་སྣང་ཚད་སྣང་ལ་",
            "རང་བཞིན་མེད་པ་མེ་ལོང་ནང་གི་གཟུགས་བརྙན་ལྟ་བུ། ",
            "སྒྲ་རྣམས་གྲགས་སྟོང་གཉིས་སུ་མེད་པ་སེ་གོལ་གྱི་སྒྲ་ལྟ་བུ། ",
            "དྲན་པའི་རྣམ་པར་རྟོག་པ་གང་ལ་ཡང་",
            "བདེན་ཞེན་མེད་པ་རྨི་ལམ་གྱི་",
            "ལྟད་མོ་སད་པ་ལྟ་བུར་ཤེས་པར་བྱ་སྟེ",
            "དེ་ལྟར་ཆོས་ཐམས་ཅད་ལ་",
            "བདེན་ཞེན་ཟད་ཕྱིན་ཆད། ",
            "ལུས་ངག་ཡིད་གསུམ་ཆེད་དུ་",
            "འཆོས་པ་མེད་པར་ཐ་མལ་ལྟར་འདུག་ཀྱང་",
            "ཚོགས་གཉིས་ངང་གིས་རྫོགས་པར་འགྱུར་བ་ཡིན་ཏེ",
            "དེད་དཔོན་ནམ་མཁའི་སྙིང་པོའི་ཞལ་།",
            "སྒོ་གསུམ་ཐ་མལ་དུ་བསྡད་པས། ",
            "རྒྱུད་ལ་ཚོགས་གཉིས་རྫོགས་པར་བྱེད་པ་",
            "སྐམ་ཐག་ཆུ་ནང་དུ་གཅོད་པ་གྱ་ལོག་གི་གནད་ལྟོས་ཤིག །",
            "ཅེས་བསྟན་ཏོ།།",
            "རྗེས་གནང་ལུང་གི་ཁྱད་པར་བླ་མའི་",
            "ཐུགས་དམ་གྱི་བསྐུལ་ལུགས་བསྟན་པ་ནི། ",
            "རང་གི་སྤྱི་བོའི་སྟེང་དུ་",
            "རྟེན་རྒྱས་འབྲིང་བསྡུས་པ་གང་ཡང་རུང་བ་བསྐྱེད་།",
            ""
        ],
        [
            "ཨཱོྃ་ཨཱཿཧྲཱིཿགུ་རུ་སིདྡྷི་ཧཱུྃ། ",
            "ཞེས་པ་བློ་སྦྱོང་གི་སྙིང་པོ་འབྲུ་བརྒྱད་པ་འདི་བདག་ཉིད་ཀྱིས་མོས་གུས་གདུང་ཤུགས་དྲག་པོ་དང་བཅས་པས་བགྲངས་།",
            "སྤྱི་གཙུག་ན་བཞུགས་པའི་དངོས་ཀྱི་བླ་མ་ལ་གསོལ་བ་གདབ། ",
            "དེས་ཀྱང་དེ་བཞིན་དུ་བློ་སྦྱོང་གི་སྙིང་པོ་གདུང་ཤུགས་དང་བཅས་པས་",
            "འདྲེན་ཞིང་བདག་གི་གྲོགས་མཛད་དེ",
            "རྩ་བའི་བླ་མ་ལ་གསོལ་བ་བཏབས་པས། ",
            "དེ་བཞིན་དུ་།",
            "ཡན་ཆད་ཀུན་གྱིས་ཀྱང་སྔ་མ་ལྟར་བདག་གི་གྲོགས་མཛད་།",
            "རྒྱུད་པའི་བླ་མ་གྲུབ་ཐོབ་ཆེན་པོ། ",
            "པ་ཚབ་སྐུ་དྲིན་ཅན། ",
            "བྱང་ཆུབ་སེམས་དཔའ་ཀུན་དགའ། ",
            "དམ་པ་སངས་རྒྱས་རིན་པོ་ཆེ་རྣམས་དང་། ",
            "ཐུན་མོང་ལུང་གི་བླ་མ་གྲུབ་ཐོབ་ཕོ་མོ་ལྔ་བཅུ་རྩ་བཞི། ",
            "ངོ་མཚར་མཁའ་སྤྱོད་ཀྱི་བླ་མ་དཔལ་ལྡན་སུམ་ཅུ་སོ་དྲུག །",
            "བྱིན་གྱིས་རློབ་པ་མཁའ་འགྲོ་མའི་བླ་མ་ཡུལ་ཉི་ཤུ་རྩ་བཞིའི་དཔའ་མོ། ",
            "ཐུགས་དམ་བདེ་བར་གཤེགས་པའི་བླ་མ་བཅུ་གཉིས་ཀྱི་བར་དུ་",
            "སྔ་མ་ལྟར་ཤེས་པར་བྱ་སྟེ",
            "གསོལ་བ་མས་རིམ་གྱིས་གདབ་ཅིང་། ",
            "བྱིན་རླབས་ནི་ཡས་རིམ་གྱིས་ཞུ་།",
            ""
        ],
        [
            "ཐུགས་དམ་བདེ་བར་གཤེགས་པའི་བླ་མ་ཡན་ཆད་ཀྱིས་",
            "ཕྱོགས་གཅིག་ཏུ་བསྟེན་པ་སྤྱིའི་",
            "བླ་མ་རྡོ་རྗེ་འཆང་ཡབ་ཡུམ་ལ་གསོལ་བ་བཏབས་པས། ",
            "དེ་ཉིད་ཚད་མེད་པའི་ཐུགས་རྗེ་དང་",
            "བྱིན་རླབས་ཀྱི་རང་བཞིན་དུ་འོད་དུ་ཞུ་ནས",
            "ཐུགས་དམ་བདེ་བར་གཤེགས་པའི་བླ་མ་ལ་ཐིམ། ",
            "དེ་ཁོ་ན་བཞིན་དུ་དངོས་ཀྱི་",
            "བླ་མའི་བར་གྱི་བྱིན་རླབས་ཞུ་བར་བྱ་།",
            "དངོས་ཀྱི་བླ་མ་ནི་སྤྱི་བོར་མི་བསྟིམ་པར། ",
            "དེ་ཉིད་ཀྱི་སྐུ་གསུང་ཐུགས་ཀྱི་གནས་གསུམ་ནས་",
            "ཚད་མེད་པའི་ཐུགས་རྗེ་དང་",
            "བྱིན་རླབས་ཆེན་པོའི་འོད་ཟེར་དཀར་དམར་མཐིང་གསུམ་བྱུང་སྟེ",
            "བདག་གི་སྤྱི་གཙུག་ནས་བྱེ་མ་ལ་",
            "མར་ཐིམས་པ་བཞིན་དུ་སྟིམ་སྟིམ་ཐིམས་པས་",
            "ལུས་ངག་ཡིད་གསུམ་གྱི་དྲི་མ་དག་ཅིང་། ",
            "སྐུ་གསུང་ཐུགས་སྣང་སྟོང་གྲགས་སྟོང་གཉིས་སུ་",
            "མེད་པའི་བྱིན་རླབས་ཞུགས་པར་བསམས་ཏེ",
            "ཐུན་གཏོང་བའི་ཚེ་གྲུབ་པར་གྱུར་ཅེས་བརྗོད་དོ༑།",
            "འདིས་ནི་ཉོན་མོངས་པ་ཅན་གྱི་ཡིད་ལ་",
            "ཏིང་ངེ་འཛིན་གྱི་རྩལ་རྫོགས་པར་འགྱུར་རོ། །",
            "སྔགས་གཅིག་གིས་དོན་ཕྱོགས་མེད་དུ་འགྲུབ་ཅེས་བྱ་།",
            ""
        ],
        [
            "ཡང་དག་པའི་དོན་རྟོགས་པ་དང་ཉམས་མྱོང་མ་སྐྱེས་པ་སྐྱེ་བར་།",
            "སྐྱེས་པ་གོང་ནས་གོང་དུ་སྤར་བར་།",
            "ཚེ་འདིར་རྟོགས་པ་དང་ཉམས་མྱོང་དང་",
            "རྟགས་དང་ཡོན་ཏན་ཅི་མེད་ཀྱང་",
            "དོན་ཇི་ལྟ་བར་འགྲུབ་པར་འགྱུར་བ་ཡིན་།",
            "བཙུན་མོ་ལྷ་དཔལ་གྱི་འོད་ཟེར་གྱི་ཞལ་།",
            "རིང་ལམ་འཁོར་ལོས་བསྟུངས་པ། ",
            "རྟེན་སྨིན་པར་བྱེད་པ་དབང་བཞི་ལམ་ཁྱེར་གྱི་",
            "བློ་སྦྱོང་གི་གནད་འདི་ལྟར་རོ། །",
            "ཞེས་བསྟན་ཏོ།།",
            "རྗེས་ཀྱི་ཆོས་བོ་ཟག་ལྟེམས་ལོག་ལམ་གྱི་དྲི་མ་སྲུང་ལུགས་ནི། ",
            "འདིར་བློ་སྦྱོང་བས་བླ་མ་ལ་མ་གུས་པའི་",
            "བློ་ཤོར་ན་བོ་བའི་དྲི་མ་ཡིན་པས་བསྲུང་། ",
            "སེམས་ཅན་ལ་བྱམས་སེམས་སྤངས་ན་",
            ""
        ],
        null,
        [
            "བྱམས་པ་དང་སྙིང་རྗེ་ཚད་མེད་པ་ནན་གྱིས་།",
            "ལྟེམས་ན་བསྲང་།",
            "སྐྱོ་ཤས་ཆེན་པོའི་ལྕག་གིས་བསྐུལ་ཏེ་འབུངས་པ་དགེ་སྦྱོར་ལ་།",
            "ལོག་ན་བཟུང་།",
            "ཟབ་མོའི་གདམས་པ་ལ་ངེས་ཤེས་ཀྱིས་ས་སྡེ་གཟུག་པར་བྱའོ།།",
            "དེ་ལྟ་བུའི་ཚོགས་ལམ་བློ་སྦྱོང་མཐར་ཕྱིན་ཅིང་ཚར་བའི་ཚད་ནི། ",
            "ངོ་བོས་ཐེམས་ན་ཆོས་ཐམས་ཅད་སེམས་སུ་ཤེས་པས་",
            "འཁྲུལ་པའི་ཁམས་ལ་སྐྱོ་བ་སྐྱེ་ཞིང་།",
            ""
        ],
        [
            "སེམས་ཀྱི་ངོ་བོ་སྟོང་ཉིད་དུ་ངེས་པར་ཤེས་པ་འབྱུང་ངོ་།།",
            "རྟགས་ཀྱིས་ཐེམས་ན་རྒྱུ་སྒྲིབ་པ་དག་པའི་རྟགས་སྐྱུག་པ་དང་། ",
            "འཁྲུ་བ་དང་། ",
            "ལུས་ལས་རྣག་ཁྲག་ལ་སོགས་པ་ཟགས་ཤིང་། ",
            "སེམས་ཅན་ཐོན་པ་དང་། ",
            "གོས་གསར་པ་གོན་པ་དང་། ",
            "ཆུ་ཆེན་པོ་རྒྱུན་ལས་བརྒལ་ཞིང་",
            "ཁྲུས་བྱེད་པ་ལ་སོགས་པ་འབྱུང་ཞིང་",
            "ལམ་རླུང་ལྔ་ཟིན་པའི་རྟགས་ལ་མེའི་རླུང་ཟིན་པའི་",
            "རྟགས་སུ་དུ་བ་ལྟར་སྔོ་ནག་བུན་བུན་སྣང་བ། ",
            "ཆུའི་རླུང་ཟིན་པའི་རྟགས་སུ་",
            "སྨིག་རྒྱུ་ལྟར་དཀར་སེང་སེང་དུ་སྣང་བ༑ ",
            "རླུང་གི་རླུང་ཟིན་པའི་རྟགས་སུ་",
            "སྲིན་བུ་མེ་ཁྱེར་ལྟར་དམར་ཙག་ཙག་སྣང་བ། ",
            "སའི་རླུང་ཟིན་པས་མར་མེ་ལྟར་དམར་ཏལ་ལ་ལ་སྣང་བ། ",
            "ནམ་མཁའི་རླུང་ཟིན་པས་ནམ་མཁའ་ལྟར་",
            "ཅི་ལ་ཡང་ཐོགས་པ་མེད་པར་མཐོང་བ་དང་། ",
            "འབྲས་བུ་དག་སྣང་ཤར་པའི་རྟགས་ནི། ",
            "སྐུ་གསུང་ཐུགས་ཀྱི་རྟེན་མཐོང་བ་དང་། ",
            "ཉི་ཟླ་རང་ལ་ཤར་བ་དང་། ",
            "ནམ་མཁའ་ལ་འཕུར་བ་ལ་སོགས་པ་",
            "དག་སྣང་འདིར་ཕལ་ཆེར་ལམ་དུ་འབྱུང་ངོ་།།",
            "ཡོན་ཏན་གྱིས་ཐེམས་།",
            "ཡོངས་སུ་གྲགས་པའི་རྟགས་ཚོགས་ལམ་གྱི་",
            "ཡོན་ཏན་གསོ་སླ་ཞིང་དགང་སླ་བ་ལ་སོགས་པ་འབྱུང་ངོ་།།",
            ""
        ],
        [
            "གྲངས་ཀྱིས་ཐེམས་ན་བྱེ་བ་ཕྲག་བཅུ། ",
            "དུས་ཟླ་བ་དྲུག་གིས་།",
            "གསང་བ་བསམ་གྱིས་མི་ཁྱབ་པ་ལས། ",
            "གསང་བའི་སྙིང་པོ་བླ་མ་སྒྲུབ་པའི་སྔགས། །",
            "ས་ཡ་གཅིག་གིས་རིག་འཛིན་ས་ལ་སྐྱེལ། །",
            "ཞེས་སོ།།",
            "སྤྱིར་ནི་ངོ་བོས་ཐེམས་ན་ཚེ་འདི་ཉིད་དུ། ",
            "རྟགས་ཀྱི་འཆི་བར། ",
            "གྲངས་ཀྱིས་བར་དོར། ",
            "ཡོན་ཏན་གྱིས་སྐྱེ་བ་བརྒྱུད་ནས་འབྱུང་བ་བླ་མས་གསུངས་སོ།།",
            "ཚོགས་ལམ་བློ་སྦྱོང་གི་ལམ་ཁྲིད་དོ།།",
            "གཉིས་པ་སྦྱོར་ལམ་གཅོད་པར་བྱེད་པ་",
            "བཀའ་ཐུབ་ཀྱི་ཁྲིད་ལའང་གསུམ་།",
            "སྦྱོར་བ་སྐྱབས་འགྲོ་སེམས་བསྐྱེད། ",
            "དངོས་གཞི་ཉམས་སུ་ལེན་ཚུལ༑ ",
            "རྗེས་བསླབ་པར་བྱ་བའི་ཆོས་ཚར་ཚད་དང་བཅས་པ་ལས། ",
            "དང་པོ་སྦྱོར་བ་སྐྱབས་འགྲོ་སེམས་བསྐྱེད་ནི། ",
            "སྔར་དང་འདྲ་མོད་ཀྱི། ",
            "ཁྱད་པར་དུ་བླ་མ་ལོངས་སྤྱོད་རྫོགས་པའི་",
            "སྐུར་བསྒྲུབ་པའི་དུས་ཡིན་པས། ",
            "རྟེན་རྒྱས་བསྡུས་གང་རུང་དུ་བསྐྱེད་དེ་",
            ""
        ],
        [
            "ལོངས་སྐུ་དག་པའི་མཚན་དཔེ་བྱད་དང་། ",
            "རྒྱན་དང་ཆ་ལུགས་ཕུན་སུམ་ཚོགས་པ་འབའ་ཞིག་ཏུ་བསམ་མོ། །",
            "དངོས་གཞི་རྒྱུད་ལ་བསྐུར་ལུགས་ལ་བཞི་ལས། ",
            "དང་པོ་གྲགས་པ་སྒྲའི་བརྗོད་ཚུལ་ཡི་གེའི་ལམ་ཁྱེར་ནི། ",
            "ཨཱ་ལི་ཀཱ་ལི་རྣམས་ལན་བཞིར་བརྗོད་པའི་དང་པོས་",
            "གཟུགས་སུ་སྣང་ཚད་ཀུན་ཡི་དམ་གྱི་ལྷའི་སྐུ་རིགས་ལྔའི་རྣམ་པ། ",
            "གཉིས་པས་སྒྲ་གྲགས་ཚད་ཐམས་ཅད་གསང་སྔགས་ཀྱི་སྒྲ་དང་སྙིང་པོ། ",
            "གསུམ་པས་ཡིད་ལ་གང་འགྱུ་ཡང་མངོན་ཤེས་དང་ཡེ་ཤེས། ",
            "བཞི་པས་སྔར་དང་མཚུངས་",
            "ཐམས་ཅད་ཆོས་ཉིད་སྟོང་པའི་",
            "རང་རྩལ་དུ་ཤེས་པར་བྱའོ།།",
            "སོ།།",
            "དབང་བཞི་དམིགས་པའི་ཁྱད་པར་འཁོར་ལོ་བཞིའི་སྒོམ་ཐབས་ནི། ",
            "སྤྱི་བོ་བདེ་ཆེན་གྱི་འཁོར་ལོའི་དབུས་ཀྱི་",
            "བླ་མའི་སྐུའི་ས་བོན་འོད་དུ་ཞུ་བ་ལས། ",
            "བཅོམ་ལྡན་འདས་རྣམ་སྣང་སྐུ་མདོག་དཀར་པོ་བྱང་ཆུབ་མཆོག་གི་ཕྱག་རྒྱ་ཅན། ",
            "ཡུམ་སངས་རྒྱས་སྤྱན་མ་དང་ཞལ་སྦྱོར་དུ་བཞུགས་པ། ",
            "མགྲིན་པ་ལོངས་སྤྱོད་ཀྱི་འཁོར་ལོའི་",
            "བླ་མའི་གསུང་གི་ས་བོན་འོད་དུ་ཞུ་བ་ལས། ",
            "བཅོམ་ལྡན་འདས་འོད་དཔག་མེད་དམར་པོ་",
            "ཏིང་ངེ་འཛིན་གྱི་ཕྱག་རྒྱ་ཅན། ",
            "གོས་དཀར་མོ་དང་ཞལ་སྦྱོར་དུ་བཞུགས་པ༑ ",
            "སྙིང་ག་ཆོས་ཀྱི་འཁོར་ལོའི་བླ་མའི་ཐུགས་ཀྱི་",
            "ས་བོན་འོད་དུ་ཞུ་བ་ལས། ",
            "མི་བསྐྱོད་པ་སྔོན་པོ་ས་གནོན་གྱི་ཕྱག་རྒྱ་ཅན། ",
            "རྡོ་རྗེ་དབྱིངས་མ་དང་ཞལ་སྦྱོར་དུ་བཞུགས་པ། ",
            "ལྟེ་བ་སྤྲུལ་པའི་འཁོར་ལོའི་བླ་མའི་ཡོན་ཏན་གྱི་",
            "ས་བོན་འོད་དུ་ཞུ་བ་ལས། ",
            "རིན་ཆེན་འབྱུང་ལྡན་སེར་པོ་སྐྱབས་སྦྱིན་གྱི་ཕྱག་རྒྱ་ཅན། ",
            "མཱ་མ་ཀཱི་དང་ཞལ་སྦྱོར་དུ་བཞུགས་པར་བསམ་པར་བྱ་སྟེ",
            "ཀུན་ཀྱང་ཞལ་གཅིག་ཕྱག་གཉིས་པ་ཚོན་གང་བ། ",
            "དར་སྣ་ཚོགས་པའི་སྟོད་གཡོགས། ",
            "སྨད་དཀྲིས། ",
            "སྐེ་རགས། ",
            "གསང་གོས། ",
            "ཟེའུ་ལྡིར། ",
            "རིན་པོ་ཆེ་སྣ་ཚོགས་པའི་པྲོག་ཞུ། ",
            "ཟེའུ་ཁ། ",
            "དཔུང་རྒྱན། ",
            "རྣ་ཆ། ",
            "མགུར་ཆུ། ",
            "དོ་ཤལ། ",
            "གདུབ་བུ། ",
            "སེ་མོ་དོ་སྟེ་རྒྱན་ཆ་བཅུ་གསུམ་གྱིས་བརྒྱན་པ། ",
            "པདྨ་དང་ཟླ་བའི་གདན་ལ་རྡོ་རྗེའི་སྐྱིལ་ཀྲུང་གིས་བཞུགས་པའོ།།",
            "དེ་དག་ལ་དབང་བཞི་བླང་བ་དམིགས་པའི་",
            "ཁྱད་པར་ཡང་འདི་མན་ཆད་ཀུན་ལ་མཚུངས་སོ།།",
            ""
        ],
        [
            "རྩ་བ་ངོ་སྤྲོད་ཀྱི་ཁྱད་པར་མཉམ་རྗེས་གཉིས་ཀྱི་ལམ་ཁྱེར་།",
            "དེའང་ལུས་ཆོས་དྲུག །",
            "ངག་འོག་རླུང་འཐེན་སྟེང་རླུང་མནན་ཏེ་",
            "དབུགས་ཀྱི་འགྱུ་བ་བཅད་།",
            "སེམས་རང་བཞིན་སྣ་ཚོགས་སུ་",
            "གསལ་བ་ལ་རྩལ་སྦྱང་བའི་ཕྱིར། ",
            "ཕྲ་རགས་གྱི་རྟོག་པ་སྣ་ཚོགས་ལ་སྤྱན་ལྔས་བལྟ་བར་བྱ་།",
            "དེད་དཔོན་རིན་ཆེན་སྙིང་པོའི་ཞལ་།",
            "འགྱུ་བའི་འཕྲང་བཙན་ཐབས་སུ་བཅད་པས། ",
            "རླུང་སེམས་གཉུག་མའི་",
            "གནད་འོད་གསལ་ལ་འཆིང་བར་བྱེད་པའི་",
            "སྤྱན་ལྔའི་ལྟ་སྟངས་ཀྱི་གནད་འདི་ལྟར་རོ། །",
            "ཞེས་བསྟན་ཏོ།།",
            "དེ་ཡང་རྟོག་པ་འགྱུ་བ་ཚོར་མི་ཚོར་དེ་ལ་",
            "རྩ་སྦལ་ལྟ་བུའི་སྤྱན་གྱིས་བཙུམས་ལ་ལྟ་།",
            ""
        ],
        [
            "རླུང་དང་རྟོག་པ་འགྲོ་འོང་བཅད་ལ་",
            "ཆུན་བདོ་བ་ལ་ཕཊ་ཅེས་པས་ཤིགས་ཀྱིས་",
            "བཤིགས་པའི་རྗེས་ལ་བློ་བྲལ་དུ་ཁྲེས་སེ་བཞག་།",
            "རྟོག་པ་བྱུང་ཚོར་ཙམ་ལ་མགྲོན་བུ་ལྟ་བུའི་",
            "སྤྱན་བག་ཙམ་བཙུམས་ལ་ཟིམ་མེ་ལྟ། ",
            "ཐ་མལ་གྱི་རྣམ་རྟོག་རང་གར་འགྱུ་བ་ལ་",
            "ཟླ་བ་ཚེས་པ་ལྟ་བུའི་སྤྱན་ཅུང་ཟད་ཕྱེས་ལ་ལྟ། ",
            "རྟོག་པ་ཅུང་ཟད་རགས་པ་ལ་མཁལ་མ་ལྟ་བུའི་",
            "སྤྱན་གྱིས་ཅུང་ཟད་དཔང་བསྟོད་ལ་ལྟ། ",
            "ཉོན་མོངས་པའི་རྟོག་པ་གཉེན་པོ་མེད་པར་",
            "སྐྱེས་པ་རང་བཞིན་དུ་རགས་པར་འགྱུ་བ་ལ་",
            "ཟླ་བ་ཉ་རྒྱས་པ་ལྟ་བུའི་སྤྱན་གྱིས་བར་སྣང་ལ་བགྲད་པར་ལྟ་།",
            "ཆུན་བདོ་བ་ལ་བཤིག་ཅིང་རྗེས་བློ་དང་",
            "བྲལ་བ་ནི་ཀུན་ལ་ཤེས་པར་བྱའོ།།",
            "ཀུན་གྱི་རྗེས་སྤྱོད་ལམ་གྱི་དུས་ཐམས་ཅད་དུ་གཟུགས་རྣམས་སྒྱུ་མ། ",
            "སྒྲ་རྣམས་བྲག་ཆ། ",
            "དྲན་རྟོག་རྣམས་རྗེས་མེད་དེ་",
            "དྲན་སྟོང་ཆུའི་ལྦུ་བ་ལྟར་བསྐྱང་བར་བྱའོ།།",
            ""
        ],
        [
            "རྗེས་གནང་ལུང་གི་ཁྱད་པར་བླ་མའི་",
            "ཐུགས་དམ་བསྐུལ་ལུགས་བསྟན་པ་ནི། ",
            "ཨཱོྃ་ཨཱཿཧྲཱིཿགུ་རུ་སིདྡྷི་ཕ་ལ་ཧཱུྃ། ",
            "ཞེས་པ་དྲོད་ཀྱི་ཡེ་ཤེས་བཙན་ཐབས་སུ་སྐྱེད་པར་བྱེད་པ་",
            "སྒྲུབ་པ་གནད་ཀྱི་སྙིང་པོ་འབྲུ་བཅུ་པ་སྔ་མ་ལྟར་བསམས་ལ",
            "གསོལ་བ་མས་གདབ་ཅིང་། ",
            "བྱིན་རླབས་ཡས་ཞུ་བའི་སྒོ་ནས་བགྲང་བར་བྱའོ།།",
            "རྗེས་བསླབ་པར་བྱ་བའི་ཆོས་",
            "བོ་ཟག་ལྟེམས་ལོག་ལམ་གྱི་དྲི་མ་སྲུང་ལུགས་ནི། ",
            "དཀའ་ཐུབ་པས་གཞན་དོན་སྔས་ན་",
            "བོ་བའི་དྲི་མ་ཡིན་པས་དེའི་བར་དུ་ཆོས་མི་།",
            "སྲུང་བ་དང་བྱིན་རླབས་མི་བྱའོ།།",
            "བསྙེན་བཀུར་ཟོས་ན་ཟག་པའི་",
            "དྲི་མ་ཡིན་པས་རང་གི་རྫས་གཞན་ལ་མི་།",
            "གཞན་གྱིས་བསྙེན་བཀུར་རང་གིས་མི་།",
            ""
        ],
        [
            "སྲུང་སྡོམ་ལྷོད་ན་ལྟེམས་པའི་",
            "དྲི་མ་ཡིན་པས་ཁྲུས་མི་།",
            "གོས་གདན་མི་།",
            "སྐྲ་སེན་མི་བྲེག །",
            "གཏོར་མ་བྱ་ཁྱི་ལ་མི་།",
            "སྣབ་ལུད་མི་།",
            "ཕྱགས་བདར་མི་།",
            "རྒྱུད་མི་ལ་མི་།",
            ""
        ],
        [
            "ཁ་ཕོར་མི་བཀྲུ། ",
            "ངག་གི་སྨྲ་བ་བསྡམ་མོ། །",
            "ཆོས་བརྒྱད་དྲན་ན་",
            "ལོག་པའི་དྲི་མ་ཡིན་པས་ཚེ་འདིའི་",
            "སྙན་གྲགས་རྒྱབ་ཏུ་དོར་བར་བྱའོ།།",
            "དེ་ལྟ་བུའི་སྦྱོར་ལམ་དཀའ་ཐུབ་ཚར་བའི་ཚད་ལའང་། ",
            "ངོ་བོས་ཚར་ཚད་དྲན་རྟོག་ཅི་སྐྱེས་པ་ལམ་དུ་འཁྱེར་ཤེས་པ། ",
            "རྟགས་ཀྱི་ཚར་ཚད་སྔར་གྱི་རྒྱུའམ། ",
            "འབྲས་བུའི་རྟགས་ཉམས་སྣང་ལ་འབྱུང་བ། ",
            "ཡོན་ཏན་གྱི་ཚར་ཚད་ལུས་ཕྱི་ནང་གི་",
            "སྲོག་ཆགས་ཀྱིས་མི་འཚེ་བ་ལ་སོགས་པའོ༑།",
            "གྲངས་ཀྱིས་ཚར་བའི་ཚད་བྱེ་བ་ཕྲག་ལྔ་།",
            "དུས་ཟླ་བ་གསུམ་གྱིས་སོ།།",
            "སྦྱོར་ལམ་དཀའ་ཐུབ་ཀྱི་ལམ་ཁྲིད་དོ།།",
            ""
        ],
        [
            "གསུམ་པ་མཐོང་ལམ་གཅོད་པ་རྗེས་ཀྱི་ཁྲིད་ལའང་གསུམ་།",
            "སྦྱོར་བ་སྐྱབས་འགྲོ་སེམས་བསྐྱེད། ",
            "དངོས་གཞི་ཉམས་སུ་བླང་ལུགས། ",
            "རྗེས་བསླབ་བྱ་ཚར་ཚད་དང་བཅས་པ་ལས། ",
            "དང་པོ་སྦྱོར་བ་སྐྱབས་འགྲོ་སེམས་བསྐྱེད་དུ་མི་འདྲ་བའི་ཁྱད་པར་།",
            "འདིར་བླ་མ་སྣང་སྟོང་གཉིས་མེད་རྡོ་རྗེའི་",
            "སྐུར་གྲུབ་པའི་དུས་ཡིན་པས། ",
            "རྟེན་རྒྱས་བསྡུས་གང་རུང་དུ་བསྐྱེད་།",
            "སྐུ་གཅེར་བུ་སྐུ་མདོག་མཐིང་ག་རུས་པའི་",
            "རྒྱན་དང་ལྡན་པ་འབའ་ཞིག་ཏུ་བསམ། ",
            "དངོས་གཞི་རྒྱུད་ལ་བསྐུར་ལུགས་ལའང་བཞི་ལས། ",
            "དང་པོ་གྲགས་པ་སྒྲའི་བརྗོད་ཚུལ་ཡི་གེའི་ལམ་ཁྱེར་ནི། ",
            "ཨཱ་ལི་ཀཱ་ལི་རྣམས་ལན་བཞིར་བརྗོད་པའི་",
            "སྣང་གྲགས་དྲན་པའི་ཡུལ་ངོ་བོ་བླ་མ་ལ་",
            "རྣམ་པ་ཡི་དམ་གྱི་ལྷ་རིགས་ལྔའི་",
            "སྐུ་གསུང་ཐུགས་སུ་གསལ་བ་དེ་དག་ཀྱང་། ",
            "དང་པོར་སྐྱེ་བ་མེད་པ། ",
            "མཐའ་མར་འགགས་པ་མེད་པ། ",
            "བར་དུ་གནས་པ་མེད་པ། ",
            "བདེན་པའི་ངོ་བོ་དངོས་པོར་གྲུབ་པ་མེད་པ་།",
            "གཟུགས་སྣང་སྟོང་། ",
            "སྒྲ་གྲགས་སྟོང་། ",
            "ཡིད་དྲན་སྟོང་། ",
            "སེམས་བདེ་སྟོང་གཉིས་མེད་དུ་ཤེས་པར་བྱའོ།།",
            "དབང་བཞི་དམིགས་པའི་ཁྱད་པར་",
            "འཁོར་ལོ་བཞིའི་སྒོམ་ཐབས་སུ། ",
            "རིགས་བཞིའི་བདེ་བར་གཤེགས་པ་",
            "ཡབ་ཡུམ་རྣམས་སྔ་མ་ལྟར་སྐྱེ་།",
            ""
        ],
        [
            "འགག་།",
            "གནས།",
            "དངོས་མེད་དུ་རྒྱས་གདབ་བོ། །",
            "རྩ་བ་ངོ་སྤྲོད་ཀྱི་ཁྱད་པར་མཉམ་རྗེས་རྩ་བའི་ཉམས་ལེན་དུ། ",
            "ངོ་བོ་སྟོང་པ། ",
            "རང་བཞིན་གསལ་བ། ",
            "མཚན་ཉིད་གཉིས་སུ་མེད་པར་གྲོལ་བར་བྱ་བའི་ཕྱིར། ",
            "ལྟ་སྟངས་ལྔ་བསྒྱུར་ཏེ",
            "འཁོར་བ་དང་ངན་སོང་དུ་འཁྱམས་ཤིང་",
            "ལྟུང་བའི་དྭོགས་པ་བཅད་པའི་ཕྱིར་",
            "ཉན་ཐོས་ཞི་བའི་ལྟ་སྟངས་ཐུར་དུ་ལྟ། ",
            "ཐར་པ་མཐོ་རིས་ཐོབ་འདོད་ཀྱི་རེ་བ་བཅད་པའི་",
            "མུ་སྟེགས་ཚངས་པའི་ལྟ་སྟངས་གྱེན་དུ་ལྟ། ",
            "ཞེ་སྡང་གི་ཀུན་ཏུ་རྟོག་པ་བཅད་པའི་ཕྱིར་",
            "སེམས་དཔའི་ལྟ་སྟངས་གཡས་སུ་ལྟ། ",
            "འདོད་ཆགས་ཀྱི་ཀུན་ཏུ་རྟོག་པ་བཅད་པའི་ཕྱིར་",
            "སེམས་མའི་ལྟ་སྟངས་གཡོན་ཏུ་ལྟ། ",
            "བསྒོམ་བྱ་སྒོམ་བྱེད་དུ་རྟོག་པ་ཅན་བསམ་གཏན་གྱི་",
            "འཆིང་བ་བཅད་པའི་ཕྱིར་བདེ་བར་གཤེགས་པའི་",
            "ལྟ་སྟངས་ཐད་ཀར་བསྒྱུར་བར་བྱ་སྟེ",
            "བྲམ་ཟེ་གསེར་གྱི་སྐེ་རགས་ཅན་གྱི་ཞལ་།",
            "ཤེས་རབ་གཅོད་ཐབས་ལམ་དུ་འཁྱེར་པས་",
            "གཉིས་མེད་ལམ་དུ་སློང་བར་བྱེད་པ། ",
            "ཟུང་འཇུག་རྒྱུད་ལ་སྐྱེ་བར་བྱེད་པའི་གནད་དོ།།",
            ""
        ],
        [
            "ཞེས་བསྟན་ཏོ།།",
            "དེ་དག་གི་དུས་ཐམས་ཅད་དུ་",
            "ལུས་ངག་ཡིད་ཀྱི་འཕྲུལ་འཁོར་དང་། ",
            "སེམས་སྒྲིམ་གློད་ཀྱི་ལམ་ཁྱེར་ཀུན་སྔར་དཀའ་ཐུབ་དང་",
            "བློ་སྦྱོང་གི་གནས་སྐབས་དང་མཚུངས་སོ།།",
            "རྗེས་སྤྱོད་ལམ་གྱི་དུས་ཐམས་ཅད་དུ་",
            "གཟུགས་སྣང་ཚད་ཡང་དག་པར་མ་གྲུབ་།",
            "རང་བཞིན་གྱིས་སྟོང་ཞིང་།",
            "དེ་གནས་སྐབས་རྟེན་འབྲེལ་གྱི་",
            "སྣང་བ་མ་འགགས་པར་གཟུགས་སུ་སྣང་།",
            "སྣང་ཙམ་ཉིད་ན་ངོ་བོ་སྟོང་པ་ཉིད་ལས་མ་གཡོས་པས་",
            "གཟུགས་སྟོང་པ་ཉིད་ལས་གཞན་མ་ཡིན་ཞིང་།",
            ""
        ],
        [
            "ངོ་བོ་སྟོང་པ་ཉིད་ལས་མ་གཡོས་པ་བཞིན་",
            "རྩལ་གཟུགས་སུ་མ་འགགས་པར་སྣང་བས་",
            "སྟོང་པ་ཉིད་ལས་གཟུགས་གཞན་དུ་མ་ཡིན་།",
            "དེ་ལྟ་བུ་མཚན་ཉིད་བཞི་ལྡན་དུ་ཚོར་བ་ནས་",
            "རྣམ་མཁྱེན་གྱི་བར་དུ་ཤེས་པར་བྱའོ།།",
            "རྗེས་གནང་ལུང་གི་ཁྱད་པར་བླ་མའི་ཐུགས་དམ་བསྐུལ་ལུགས་ནི། ",
            "ཨཱོྃ་ཨཱཿཧྲཱིཿགུ་རུ་ཛི་ན་མི་ཏྲ་ཧཱུྃ། ",
            "ཞེས་པ་རྣམ་པར་མི་རྟོག་པའི་ཡེ་ཤེས་ཅིག་ཅར་དུ་",
            "སྐྱེ་བར་བྱེད་པ་རྟོག་པ་རྗེས་ཀྱི་སྙིང་པོ་འབྲུ་བཅུ་པ་འདི། ",
            "སྔ་མ་ལྟར་གསོལ་བ་མས་གདབ་ཅིང་",
            "བྱིན་རླབས་ཡས་ཞུ་བའི་སྒོ་ནས་བགྲང་བར་བྱའོ།།",
            "འཇུག་བསླབ་པར་བྱ་བའི་ཆོས་བོ་",
            "ཟག་ལྟེམས་ལོག་ལམ་གྱི་དྲི་མ་སྲུང་ལུགས་ནི། ",
            "རྗེས་ཀྱི་དུས་འདིར་གཞི་ལ་གཡའ་ཆགས་ན་",
            "གཞི་ཐོག་ཏུ་བོ་བའི་དྲི་མ་ཡིན་པས་སོ་མའི་མལ་བརྗེ། ",
            "གཉེན་པོའི་བྱ་ར་བ་མ་འགྱེལ་ན་ཉམས་ཐོག་ཏུ་",
            "ཟག་པའི་དྲི་མ་ཡིན་པས་ཉམས་མྱོང་གཞི་ཐོག་ཏུ་།",
            "རང་ལྟ་ལ་མཆོག་ཏུ་བཟུངས་ན་གོ་ཐོག་ཏུ་",
            "ལྟེམས་པའི་དྲི་མ་ཡིན་པས་ཡང་དག་པའི་",
            "དོན་ལ་འདི་ཡིན་གྱི་ཡུས་མི་བཟུང་། ",
            "གྲུབ་མཐའི་འདོད་པ་མ་ཞིག་ན་ཚིག་ཐོག་ཏུ་",
            "ལོག་པའི་དྲི་མ་ཡིན་པས་གང་དུའང་ཁས་མི་བླང་ངོ་།།",
            ""
        ],
        [
            "དེ་ལྟ་བུའི་མཐོང་ལམ་རྗེས་ཚར་བའི་ཚད་ལའང་",
            "ངོ་བོས་ཚར་ན་མཚན་ཉིད་བློ་བྲལ་གྱི་",
            "རྟོགས་པ་ཡང་དག་པར་སྐྱེ། ",
            "རྟགས་ཀྱིས་ཚར་ན་རྒྱུ་ལམ་འབྲས་བུའི་",
            "རྟགས་རྣམས་མངོན་སུམ་དུ་འཆར། ",
            "ཡོན་ཏན་གྱི་ཚར་ན་",
            "སངས་རྒྱས་བརྒྱའི་ཞལ་མཐོང་ཞིང་",
            "ཞིང་ཁམས་བརྒྱ་གཡོ་བར་ནུས་པ་ལ་སོགས་པ་འབྱུང་ངོ་།།",
            "གྲངས་ཀྱིས་ཚར་ན་བྱེ་བ་ཕྲག་ཕྱེད་དང་གསུམ། ",
            "དུས་ཟླ་བ་ཕྱེད་གསུམ་གྱིས་སོ།།",
            ""
        ],
        [
            "མཐོང་ལམ་རྗེས་ཀྱི་ལམ་ཁྲིད་དོ༑།",
            "བཞི་པ་སྒོམ་ལམ་གཅོད་པར་བྱེད་པ་",
            "རོ་སྙོམས་ཀྱི་ཁྲིད་ལ་གསུམ་།",
            "སྦྱོར་བ་སྐྱབས་འགྲོ་སེམས་བསྐྱེད། ",
            "དངོས་གཞི་ཉམས་སུ་བླང་ལུགས། ",
            "རྗེས་བསླབ་བྱ་ཚར་ཚད་བཅས་པའོ།།",
            "དང་པོ་སྦྱོར་བ་སྐྱབས་འགྲོ་སེམས་བསྐྱེད་དུ་མི་འདྲ་བའི་ཁྱད་པར་།",
            "འདིར་བླ་མ་བདེ་བ་ཆེན་པོ་མཉམ་པ་ཉིད་ཀྱི་",
            "སྐུར་སྒྲུབ་པའི་དུས་ཡིན་པས་སྐུ་དང་",
            "ཆ་ལུགས་ལ་ངེས་པ་མེད་དེ་གང་བདེའོ།།",
            "དངོས་གཞི་རྒྱུད་ལ་བསྐུར་ལུགས་ལ་བཞི་ལས། ",
            "དང་པོ་གྲགས་པ་སྒྲའི་བརྗོད་ཚུལ་ཡི་གེའི་ལམ་ཁྱེར་ནི། ",
            "ཨཱ་ལི་ཀཱ་ལི་རྣམས་ལན་བཞིར་མས་ལྡོག་ཏུ་བརྗོད་པས། ",
            "སྣང་གྲགས་དྲན་པའི་ཆོས་རྣམས་བླ་མའི་སྐུ་གསུང་ཐུགས་དང་",
            "ཐ་མལ་གྱི་ལུས་ངག་ཡིད་གསུམ་སྣང་བ་ལ་",
            "ཁྱད་པར་ཅུང་ཟད་ཀྱང་མེད་དེ",
            ""
        ],
        [
            "སྣང་སྟོང་གྲགས་སྟོང་བདེ་སྟོང་གཉིས་སུ་འཛིན་པ་ཙམ་དུའང་མི་བྱའོ།།",
            "དབང་བཞི་དམིགས་པའི་ཁྱད་པར་འཁོར་ལོ་བཞིའི་སྒོམ་ཐབས་ཀྱང་། ",
            "གནས་འཁོར་ལོ་བཞིའི་བདེ་བར་གཤེགས་པ་རྣམས་",
            "ཐིམས་མ་ངེས་པར་གསལ་གདབ་ཅིང་། ",
            "དབང་ཡང་གོ་རིམ་མ་ངེས་པར་བླང་ངོ་།།",
            "རྩ་བ་ངོ་སྤྲོད་ཀྱི་ཁྱད་པར་མཉམ་རྗེས་ཀྱི་ལག་ལེན་དུའང་། ",
            "སྔར་གྱི་མཚན་ཉིད་གཉིས་མེད་བློ་བྲལ་གྱི་",
            "རྟོགས་པ་ཕྱིན་ཅི་མ་ལོག་པ་།",
            "སྤྱོད་ལམ་གྱི་དུས་དང་། ",
            "བདེ་སྡུག་གི་རྐྱེན་གང་ལའང་ཁྱད་མེད་དུ་",
            "བསྲེ་ཞིང་ཆུ་བོ་རྒྱུན་གྱི་རྣལ་འབྱོར་དུ་བྱེད་པ་།",
            "བདག་ཉིད་ཆེན་པོ་ཀ་མ་ལ་ཤྲཱི་བཛྲའི་ཞལ་།",
            "ལམ་ལ་གང་ཕན་གྲོགས་སུ་བསྟེན་པས་",
            "ཨ་འཐས་ཀྱི་དངོས་འཛིན་འཇིག་པར་།",
            ""
        ],
        [
            "གྲལ་རིམ་སྒྱེལ་བ་རྒྱ་ཡན་གྱི་གནད་ཡིན་ནོ།།",
            "ཞེས་བསྟན་ཏོ།།",
            "དེའང་རྩ་བའི་སྤྱོད་ལམ་བཞི། ",
            "ཡན་ལག་གི་སྤྱོད་ལམ་ཉི་ཤུར་ཕྱེས་ལ་",
            "ཉམས་སུ་བླང་བར་བྱ་།",
            "དེའང་འདུག་པའི་སྤྱོད་ལམ་ལྔ་བསྟན་པ་ནི། ",
            "རྟེན་འབྲེལ་གསུམ་དག་པའི་རྡོ་རྗེའི་སྐྱིལ་ཀྲུང་། ",
            "ཕྱེད་སྐྱིལ། ",
            "ཙོག་པུ། ",
            "བསྙེས་པ། ",
            "རྒྱལ་པོ་རོལ་པའི་འདུག་སྟངས་སོ།།",
            "འགྲོ་བའི་ལྔ་ནི། ",
            "འགྲོ་བ། ",
            "འགྲོ་འཕྲོ་ལ་ཆོམ་པ། ",
            "རྒྱུག་པ། ",
            "རྒྱུག་འཕྲོ་ལ་ཆོམ་པ། ",
            "ངལ་བསོ་བའོ།།",
            "ལངས་པའི་ལྔ་ནི། ",
            "ལངས་ཀ །",
            "ཕྱེད།",
            ""
        ],
        [
            "ལངས་པ། ",
            "གོས་ཚགས་བྱེད་པ། ",
            "གོམ་པ་འདོར་བའོ།།",
            "ཉལ་བའི་ལྔ་ནི། ",
            "གཡས་ཉལ། ",
            "གཡོན་ཉལ། ",
            "གན་རྐྱལ། ",
            "ཁ་སྦུབ། ",
            "མགོ་བསྟུམ་བརླ་བསྒྲིལ་བའོ།།",
            "དེ་དག་ཉི་ཤུ་པོ་རེ་རེ་ལའང་འོག་རླུང་དང་སྟེང་རླུང་མནན་།",
            "དབུགས་དྲག་ཏུ་བསྡམ་ཞིང་ཆུན་བདོ་བ་ལ་བཤིག་ཅིང་། ",
            "བཤིགས་པའི་རྗེས་ལ་སེམས་གང་དུའང་མ་བཅོས་པར་གློད་།",
            "ཁྲེས་སེ། རྟོག་མེད་རང་དང་དུ་བརྗེན་ནེ་བཞག་།",
            "ལར་ན་སྤྱོད་ལམ་གྱི་དུས་ཐམས་ཅད་དུ་",
            "རྩ་བའི་ཉམས་མྱོང་དང་མ་བྲལ་བ། ",
            "བདེ་སྡུག་གི་རྐྱེན་གང་ལའང་རིག་པ་ཐོགས་བརྡུགས་མེད་པ་ཕྱལ་ཕྱལ་བ། ",
            "ཡེད་ཡེད་པ། ",
            "བུན་ལོང་ལོང་བར་ལམ་དུ་འཁྱེར་ཞིང་བསྐྱང་བར་བྱ་སྟེ",
            ""
        ],
        [
            "བྲམ་ཟེ་ཡེ་ཤེས་སྙིང་པོའི་ཞལ་།",
            "རིག་པ་སིང་ཡེར་གྱིས་ཧྲིག་བཏོན་པས། ",
            "རྣོ་ངར་གྱི་རྩི་ཆགས་པར་།",
            "བྱིངས་རྨུགས་ཀྱི་གདན་འཇིག་པའི་གནད་ཡིན་ནོ།།",
            "ཞེས་བསྟན་ཏོ།།",
            "གཞན་ཡང་རྗེས་སྤྱོད་ལམ་གྱི་དུས་ཐམས་ཅད་དུ་",
            "ཕར་ཕྱིན་ནས་གསུངས་པའི་རྣམ་དག་ཆེན་པོའི་",
            "འགྲེས་རྐང་བཞིན་དུ་ཤེས་པར་བྱ་།",
            "ཆོས་ཐམས་ཅད་རང་བཞིན་གྱིས་",
            "རྣམ་པར་དག་པས་གཟུགས་རྣམ་པར་དག་པ། ",
            "གཟུགས་རྣམ་པར་དག་པས་བདག་རྣམ་པར་དག་པ་།",
            ""
        ],
        [
            "དེ་ལྟར་ན་གཟུགས་རྣམ་པར་དག་པ་དང་། ",
            "བདག་རྣམ་པར་དག་པ་དང་། ",
            "ཆོས་ཐམས་ཅད་རང་བཞིན་གྱིས་",
            "རྣམ་པར་དག་པ་འདི་ལ་གཉིས་སུ་མེད་དེ་",
            "གཉིས་སུ་བྱར་མེད་སོ་སོ་མ་ཡིན་ཐ་མི་དད་",
            "དེ་བཞིན་དུ་ཚོར་བ་ནས་རྣམ་མཁྱེན་གྱི་བར་རོ།། ",
            "དོ༑།",
            "ཞེས་གྲགས་པའི་སྒྲ་དང་། ",
            "དྲན་པའི་སེམས་ལའང་མཐུན་པར་སྦྱར་རོ། །",
            "རྗེས་གནང་ལུང་གི་ཁྱད་པར་བླ་མའི་ཐུགས་དམ་བསྐུལ་ལུགས་ནི། ",
            "ཨཱོྃ་ཨཱཿཧྲཱིཿགུ་རུ་པྲ་མ་ན་ཡེ་ཧཱུྃ། ",
            "ཞེས་པ་རོ་སྙོམས་ཆེན་པོའི་རྟོགས་པ་རྒྱུད་ལ་",
            "སྐྱེ་བར་བྱེད་པའི་སྙིང་པོ་འབྲུ་བཅུ་པ་",
            "འདིས་སྔ་ལྟར་གསོལ་བ་མས་གདབ་ཅིང་། ",
            "བྱིན་རླབས་ཡས་ཞུ་བའི་ཚུལ་གྱིས་བགྲང་བར་བྱའོ།།",
            "རྗེས་བསླབ་པར་བྱ་བའི་ཆོས་བོ་",
            "ཟག་ལྟེམས་ལོག་ལམ་གྱི་དྲི་མ་བསྲུང་བ་ནི། ",
            "རོ་སྙོམས་ཀྱི་དུས་འདིར་བདག་གི་",
            "ཁ་འཛིན་མ་ཐོངས་ན་རང་ཐོག་ཏུ་བོ་བའི་དྲི་མ། ",
            "འཁོན་འཛིན་རྒྱུད་ལ་བརྟེན་ན་",
            "གཞན་ཐོག་ཏུ་ཟག་པའི་དྲི་མ། ",
            "གཉིས་སྣང་གི་མཐའ་མ་གྲོལ་ན་",
            ""
        ],
        [
            "གོ་ཐོག་ཏུ་ལྟེམས་པའི་དྲི་མ། ",
            "ཟག་པའི་འཕན་ལངས་ན་",
            "འཁྲུལ་ཐོག་ཏུ་ལོག་པའི་དྲི་མ་ཡིན་པས་ལེགས་པར་བསྲུང་ངོ་།།",
            "དེ་ལྟ་བུའི་སྒོམ་ལམ་རོ་སྙོམས་ཚར་ཚད་ཀྱང་། ",
            "ངོ་བོས་ཚར་ན་ཡུལ་ལ་སྤང་བླང་མེད་པར་",
            "སྤྱོད་ལམ་ལ་ཁྱད་པར་མེད་ཅིང་མཚན་ཉིད་བློ་བྲལ་གྱི་",
            "རྟོགས་པ་ཆུ་བོ་རྒྱུན་གྱི་རྣལ་འབྱོར་དུ་འགྱུར་རོ། །",
            "རྟགས་ཀྱིས་ཚར་ན་རྒྱུ་ལམ་འབྲས་བུའི་",
            "རྟགས་རྣམས་སྔར་བས་མང་པོར་འཕེལ་ཞིང་",
            "གསལ་ལ་"
        ],
        [
            "བརྟན་པར་།",
            "ཡོན་ཏན་གྱིས་ཚར་ན་སྔར་མཐོང་ལམ་གྱི་",
            "ཡོན་ཏན་ལས་མང་པོར་འཕེལ༑",
            "གྲངས་ཀྱི་ཚར་བ་འབུམ་ཚོ་བཅུ་གསུམ། ",
            "དུས་ཟླ་བ་གཅིག་།",
            "སྒོམ་ལམ་རོ་སྙོམས་ཀྱི་ལམ་ཁྲིད་དོ།།",
            "ལྔ་པ་མཐར་ལམ་བྱ་བྲལ་གྱི་ཁྲིད་ལ་གསུམ༑ ",
            "སྦྱོར་བ་སྐྱབས་འགྲོ་སེམས་བསྐྱེད། ",
            "དངོས་གཞི་ཉམས་སུ་བླང་ལུགས། ",
            "རྗེས་བསླབ་བྱ་ཚར་ཚད་དང་བཅས་པའོ།།",
            ""
        ],
        [
            "དང་པོ་སྦྱོར་བ་སྐྱབས་འགྲོ་སྔར་དང་འདྲ་བ་ལས། ",
            "ཁྱད་པར་ནི། ",
            "འདིར་བླ་མ་སྤྲུལ་པའི་སྐུར་སྒྲུབ་པའི་དུས་ཡིན་པས། ",
            "མཆོག་གི་སྤྲུལ་པ་དགེ་སྦྱོང་གི་ཆ་ལུགས་ཅན་ནོ།།",
            "དངོས་གཞི་ཉམས་སུ་བླང་ལུགས་ལ་བཞི་ལས། ",
            "དང་པོ་གྲགས་པ་སྒྲའི་བརྗོད་ཚུལ་ཡི་གེའི་ལམ་ཁྱེར་ནི། ",
            "ཡི་གེ་རྣམས་ཨ་འབའ་ཞིག་ཏུ་མས་རིམ་ནས་ལན་བཞིར་བརྗོད་པ། ",
            "སྣང་གྲགས་དྲན་པའི་ཆོས་རྣམས་རང་སྣང་ལ་",
            "སྣང་བ་མེད་པ་ནམ་མཁའ་ལ་སྤྲིན་དེངས་པའམ། ",
            "རྒྱ་མཚོ་ལ་འཁྱག་པ་ཞུ་བ་ལྟར་།",
            "གཞན་སྣང་ལ་སངས་རྒྱས་སྤྲུལ་པའི་སྐུ། ",
            "སྐུ་གསུང་ཐུགས་སྣ་ཚོགས་སུ་སྣང་བས་",
            "ཕྲིན་ལས་རྒྱུན་མི་འཆད་པར་བསམ་མོ། །",
            "དབང་བཞི་དམིགས་པའི་ཁྱད་པར་འཁོར་ལོ་བཞིའི་སྒོམ་ཐབས་ནི། ",
            "བདེ་ཆེན་འཁོར་ལོའི་རྣམ་སྣང་བྱང་ཆུབ་སེམས་ཀྱི་",
            "རང་བཞིན་དུ་ཞུ་ནས་ཡུམ་ལ་ཐིམས་།",
            "ཡུམ་ཉིད་གཞན་དོན་ཕྲིན་ལས་རྗེས་སུ་སྒྲུབ་པའི་",
            "ཡན་ལག་སངས་རྒྱས་མཁའ་འགྲོ་དཀར་མོ་ཕྱག་ན་",
            "འཁོར་ལོ་དང་ཐོད་ཁྲག་བསྣམས་པར་གྱུར་ཏེ་",
            "གཞན་སྣང་ཟིལ་གྱིས་།",
            ""
        ],
        [
            "ལོངས་སྤྱོད་འཁོར་ལོའི་འོད་དཔག་མེད་ཀྱང་",
            "སྔར་བཞིན་འོད་དུ་ཞུ་ནས་ཡུམ་ལ་ཐིམས་།",
            "ཡུམ་ཉིད་སྔ་མའི་ཡན་ལག་ལྟར་",
            "པདྨ་མཁའ་འགྲོ་དམར་མོ་པདྨ་དང་",
            "ཐོད་ཁྲག་བསྣམས་པར་གྱུར་།",
            "གཞན་སྣང་བདག་གིས་དབང་དུ་།",
            "ཆོས་ཀྱི་འཁོར་ལོའི་མི་བསྐྱོད་པ་སྔར་བཞིན་",
            "འོད་དུ་ཞུ་ནས་ཡུམ་ལ་ཐིམས་།",
            "ཡུམ་ཉིད་སྔ་མའི་ཡན་ལག་རྡོ་རྗེ་མཁའ་འགྲོ་སྔོན་མོ་རྡོ་རྗེ་དང་",
            "ཐོད་ཁྲག་བསྣམས་པར་གྱུར་།",
            "དབང་དུ་འདུས་པའི་གདུལ་བྱ་བདག་ལ་དད་ཅིང་འདུན་པར་།",
            ""
        ],
        [
            "སྤྲུལ་པའི་འཁོར་ལོའི་རིན་ཆེན་འབྱུང་ལྡན་ཀྱང་",
            "སྔར་བཞིན་འོད་དུ་ཞུ་ནས་ཡུམ་ལ་ཐིམས་།",
            "ཡུམ་ཉིད་སྔ་མའི་ཡན་ལག་རིན་ཆེན་མཁའ་འགྲོ་སེར་མོ་རིན་པོ་ཆེ་དང་",
            "ཐོད་ཁྲག་བསྣམས་པར་གྱུར་།",
            "དད་པར་གྱུར་པ་རྣམས་ཡང་དག་པའི་",
            "ཆོས་ཀྱིས་ཚིམ་པར་བསམས་།",
            "དེ་དག་ཀུན་ཀྱང་ཞལ་གཅིག་ཕྱག་གཉིས། ",
            "ཕྱག་གཡས་པ་རྣམས་རང་རྟགས་ཀྱི་",
            "ཕྱག་མཚན་འཁོར་ལོ་ལ་སོགས་པ་ནམ་མཁར་འཕྱར་ཞིང་།",
            "གཡོན་པ་རྣམས་ཐོད་པ་ཁྲག་གིས་བཀང་བ་ཐུགས་ཀར་འཛིན་པ། ",
            "རུས་པའི་རྒྱན་ཆ་ལྔས་བརྒྱན་།",
            "ཞབས་གཡས་བསྐུམ་ཞིང་གཡོན་པ་རྣམས་བརྐྱངས་པའི་",
            "གར་སྟབས་ཀྱིས་བཞུགས་པའོ།།",
            ""
        ],
        [
            "རྩ་བ་ངོ་སྤྲོད་ཀྱི་ཁྱད་པར་ནི། ",
            "མཉམ་རྗེས་གཉིས་སུ་མེད་པར་འདྲེས་།",
            "ད་ཕྱིན་ཆད་སེམས་ཅན་གྱི་དོན་ལས་",
            "མིན་པ་རང་དོན་ལ་ལྟ་རྒྱུ་མེད་།",
            "འདི་ལྟར་མི་ལྟ་ལྟ་རེ་།",
            "ལྟ་ནའང་ང་ལ་སྡིག །",
            "ད་ཕྱིན་ཆད་སེམས་ཅན་གྱི་དོན་ལས་",
            "མིན་པ་རང་དོན་ལ་སྒོམ་རྒྱུ་མེད་།",
            "མི་སྒོམ་སྒོམ་རེ་།",
            "སྒོམ་ནའང་ང་ལ་སྡིག །",
            "མི་སྤྱོད་སྤྱོད་རེ་།",
            ""
        ],
        [
            "སྤྱོད་ནའང་ང་ལ་སྡིག །",
            "མི་སྒྲུབ་སྒྲུབ་རེ་།",
            "སྒྲུབ་ནའང་ང་ལ་སྡིག་སྙམ་དུ་",
            "རང་དོན་དུ་རང་ལ་འཁྲིས་པའི་གཉེན་པོ་ཞིག །",
            "ཞེ་མནའ་བསྐྱལ། ",
            "བློ་ཐག་བཅད་ལ་གཞན་དོན་ཅི་འགྱུར་བྱ་སྟེ",
            "བདག་ཉིད་ཆེན་པོ་རཏྣ་བཛྲའི་ཞལ་།",
            "འཆིང་བའི་གྲོགས་སུ་ཆོས་མ་བཏང་བས། ",
            "དེས་ལྷ་བདུད་དུ་མི་འབབ་པར་།",
            ""
        ],
        [
            "དེས་ནི་ཐར་ལམ་འབྲས་བུའི་གེགས་སུ་",
            "མི་འགྲོ་བའི་གནད་ཡིན་ནོ།།",
            "ཞེས་བསྟན་ཏོ།།",
            "རྗེས་གནང་ལུང་གི་ཁྱད་པར་ལུང་གི་ཐུགས་དམ་བསྐུལ་ལུགས་ནི། ",
            "ཨཱོྃ་ཨཱཿཧྲཱིཿགུ་རུ་བྷུ་ཧཱུ་ཀུ་རུ་ཧཱུྃ། ",
            "ཞེས་པས་གཞན་དོན་ཕུན་སུམ་ཚོགས་པ་སྒྲུབ་པའི་",
            "སྙིང་པོ་འབྲུ་བཅུ་པོ་འདི་སྔ་མ་ལྟར་བགྲང་བར་བྱའོ།།",
            "རྗེས་བསླབ་པར་བྱ་བའི་ཆོས་བོ་",
            "ཟག་ལྟེམས་ལོག་གི་དྲི་མ་སྲུང་ལུགས་ནི། ",
            "བདག་གཏོད་བྱ་བྲལ་གྱི་དུས་འདིར། ",
            "འབྲས་བུའི་སྒྲུབ་བློ་མ་དག་ན་རེ་བའི་ཐོག་ཏུ་བོ་བའི་དྲི་མ། ",
            "འཁོར་བ་སྤང་བྱར་མཐོང་ན་",
            "དྭོགས་པའི་སྟེང་དུ་ཟག་པའི་དྲི་མ། ",
            "གཉིས་འཛིན་གྱི་བློ་མ་དག་ན་བྱས་པའི་",
            "དགེ་བ་འཁྲིས་པའི་ལྟེམས་པའི་དྲི་མ། ",
            "སྤྱོད་ལམ་ཐ་མལ་དུ་ཤོར་ན་གཞན་དོན་ཆོས་བརྒྱད་དུ་འཆོར་བས་",
            "ལོག་པའི་དྲི་མ་ཡིན་པས་བསྲུང་ངོ་།།",
            "དེ་ལྟ་བུའི་མཐར་ལམ་བྱ་བྲལ་གྱི་ལམ་ཚར་བའི་ཚད་ཀྱང་། ",
            "དགེ་སྦྱོར་དྲན་པས་བཟུང་མི་དགོས་ཞིང་",
            ""
        ],
        [
            "འབྲལ་མེད་དུ་གྱུར་ན་ངོ་བོས་ཚར་བ། ",
            "རྒྱུ་ལམ་འབྲས་བུའི་རྟགས་རྣམས་ཤིན་ཏུ་གསལ་ཞིང་",
            "བརྟན་པར་གྱུར་ན་རྟགས་ཀྱིས་ཚར་བ། ",
            "འབྲས་བུ་སངས་རྒྱས་ཀྱི་སའི་ཡོན་ཏན་གྱི་",
            "ཆོས་དངོས་སུ་ཐོབ་པ་ལ་རེག་པ་ནི་ཡོན་ཏན་གྱི་ཚར་ཚད། ",
            "དཔའ་ཆེན་བྱ་བྲལ་གྱི་སྙིང་པོ་བདུན་འབུམ་ཟླ་བ་ཕྱེད་ལ་",
            "བགྲང་བ་ནི་གྲངས་ཀྱིས་ཚར་ཚད་དོ།།",
            "མཐར་ལམ་བདག་གཏོད་བྱ་བྲལ་གྱི་ལམ་ཁྲིད་དོ།།",
            "གཉིས་པ་དེའང་དཀའ་ཐུབ་གསུམ་གྱི་",
            "སྲང་ནས་བཏོན་པ་ལའང་བཞི། ",
            "དཔེ་གསུམ། ",
            "གང་ཟག་གསུམ། ",
            "དུས་གསུམ། ",
            "བསྐུར་ལུགས་གསུམ་མོ། །",
            "དང་པོ་དཀའ་ཐུབ་ཀྱི་དཔེ་གསུམ་ནི། ",
            "སློབ་དཔོན་ལ་བལྟོས་ཤིང་སྒྲོ་འདོགས་གཅོད་པར་",
            "བྱེད་པ་ཉན་ཐོས་ལྟ་བུའི་དཀའ་ཐུབ་དང་། ",
            "རང་གཅིག་པུར་སྒྲུབ་པ་ཉམས་སུ་ལེན་པར་",
            "བྱེད་པ་བསེ་རུ་ལྟ་བུའི་དཀའ་ཐུབ་དང་། ",
            "རང་དོན་མཐར་ཕྱིན་ནས་"
        ],
        [
            "གཞན་དོན་ཉམས་སུ་ལེན་པ་བྱང་ཆུབ་སེམས་དཔའི་དཀའ་ཐུབ་བོ། །",
            "དེ་ལའང་དང་པོ་ནི། ",
            "བླ་མའི་ཞབས་དྲུང་དུ་མོས་གུས་ཀྱིས་",
            "བླ་མ་གནད་ལ་བོར་ཏེ་ཕྱག་བཞེས་ཀྱི་",
            "ཁྲིད་ལུགས་ལེགས་པར་ཞུ་ཞིང་ཤེས་པར་བྱེད་པ། ",
            "གཉིས་པ་ནི། ",
            "དབེན་པའི་གནས་སུ་དག་སྣང་གིས་ཡི་དམ་ལ་",
            "ས་སྡེ་བཙུགས་ཏེ་དངོས་གྲུབ་ཚེ་འདིར་ཐོབ་པར་བྱེད་པ༑ ",
            "གསུམ་པ་ནི། ",
            "ཕྲིན་ལས་ཀྱི་རྟེན་འབྲེལ་འགྲིགས་པའི་གནས་སུ་",
            "བྱང་སེམས་ཀྱི་མཁའ་འགྲོ་མ་ལས་ལ་བཀོལ་ཏེ་",
            "གཞན་དོན་གྱི་བྱ་བ་ཡང་དག་པར་སྒྲུབ་པའོ༑།",
            "གཉིས་པ་གང་ཟག་གསུམ་ནི། ",
            "འཇིག་རྟེན་གྱི་བྱ་བ་སྤངས་པ་རབ་ཏུ་བྱུང་བའི་ཕྱོགས། ",
            "འཇིག་རྟེན་གྱི་བྱ་བ་སྤོང་དུ་མེད་པ་ཁྱིམ་པའི་ཕྱོགས། ",
            "སྤྱོད་ལམ་སྦྱངས་པའི་ཡོན་ཏན་ལ་",
            "གནས་པ་ཡོ་བྱད་གསོག་འཇོག་མེད་པ་ལྡོམ་བུ་བའི་ཕྱོགས་སོ།།",
            "གསུམ་པ་དུས་གསུམ་ནི། ",
            "རབ་འབྲིང་གི་དབྱེ་བས་གང་ཟག་རེ་རེ་ལའང་",
            "རིང་ཐུང་གསུམ་གསུམ་འབྱུང་།",
            "རབ་ཏུ་བྱུང་བ་ལ་རང་རྒྱལ་ལྟ་བུའི་",
            "དཀའ་ཐུབ་རབ་ལོ་བཅུ་གཉིས། ",
            "འབྲིང་ལོ་དྲུག །",
            "ཐ་མ་ལོ་གསུམ་མོ༑ །",
            "ཁྱིམ་པས་རབ་ཟླ་བ་གསུམ། ",
            "འབྲིང་གཉིས། ",
            "ཐ་མས་གཅིག་།",
            ""
        ],
        [
            "ལྡོམ་བུ་བ་ལ་རབ་ཞག་གསུམ། ",
            "འབྲིང་གཉིས། ",
            "ཐ་མ་ཐུན་གཅིག་།",
            "བཞི་པ་དབང་བསྐུར་ལུགས་ནི། ",
            "རབ་བྱུང་ལ་རྐྱང་པ་ཞེས་བྱ་།",
            "ལམ་འོག་མ་མཐར་མ་ཕྱིན་པར་",
            "གོང་མ་ཉམས་སུ་ལེན་དུ་མི་གཞུག་པར། ",
            "མཐར་ཆགས་ཀྱིས་མཐར་ཕྱིན་པར་བྱའོ།།",
            "ཁྱིམ་པ་ལ་ཁུག་པ་ཞེས་བྱ་།",
            "ཟླ་བ་གཅིག་ལ་སོགས་པ་ཅི་ཙམ་ལན་ཅིག་",
            "ཁོམ་པ་དེ་ལ་ལམ་ལྔ་ཆར་དུ་རྫོགས་པ་དང་། ",
            "ཡང་ཕྱི་མ་ཕྱི་མ་ཙམ་ཁོམ་པ་ལ་སྔ་མ་དེ་ཉིད་ལ་བསྐྱར་།",
            "ལམ་མཐར་ཕྱིན་དུ་།",
            ""
        ],
        [
            "ལྡོམ་བུ་བ་ལ་སྦྲགས་མ་ཞེས་བྱ་།",
            "ཞག་གཅིག་གིས་ཐུན་གཅིག་ཉིད་ལ་",
            "ལམ་ལྔ་ཀར་རྫོགས་པ་རེ་ཉམས་སུ་",
            "ལོངས་ཤིག་པར་བསྐུར་པས། ",
            "གང་ཟག་ཕྱོགས་གསུམ་ཀ་ཕྱིས་སྒྲུབ་པའི་དམ་བཅའ་",
            "མ་ཉམས་པར་མཐར་ཕྱིན་པར་འགྱུར་བ་ཡིན་ཏེ",
            "དྲང་སྲོང་བདེ་བའི་གོ་ཆའི་ཞལ་།",
            "དཀའ་ཐུབ་ཀྱི་སྲང་ན་རིམ་གསུམ་དུ་",
            "ཕྱེས་པས་སྒྲུབ་པ་བོ་ཟག་ལ་མི་འགྲོ་བར་།",
            "དྲི་མ་ངོས་འཛིན་སྲུང་སྡོམ་གྱི་གནད་ཟུངས་ཤིག །",
            "ཅེས་བསྟན་ཏོ།།",
            "གསུམ་པ་བྱ་བྲལ་འབྲས་བུའི་རྣལ་འབྱོར་ནི། ",
            "དེ་ཡང་རང་གཞན་གྱི་དོན་ཕུན་སུམ་ཚོགས་པ་སྐུ་བཞིའི་",
            "འཕྲིན་ལས་དང་བཅས་པ་རབ་ཀྱིས་ཚེ་འདི་ཉིད་དུ། ",
            "འབྲིང་གིས་འཆི་ཁ་བར་དོ། ",
            "ཐ་མས་ཀྱང་བར་དོ་ལས་མི་འགྱང་བར་ཐོབ་པར་འགྱུར་ཏེ",
            ""
        ],
        [
            "དེ་ཡང་ངོ་བོས་ཐེམས་ན་ཚེ་འདི་ཉིད་དུ། ",
            "རྟགས་ཀྱིས་ཐེམས་ན་འཆི་ཁར། ",
            "གྲངས་ཀྱིས་ཐེམས་ན་བར་དོ་ལ་ངེས་པར་འགྲུབ་བོ། །",
            "ཡོན་ཏན་གྱིས་སྐྱེ་བ་བརྒྱུད་ནས་འབྱུང་ངོ་།།",
            "བླ་མས་སྔོན་ཆད་སྨིན་ལམ་དབང་གི་ཕྱོགས། །",
            "གཙོར་མཛད་ཕྱག་ལེན་གསལ་བར་བྲིས་མོད་ཀྱི། །",
            "གང་ཞིག་རྨོངས་པས་གྲོལ་ལམ་འཇུག་ཚུལ་དག །",
            "མི་ཤེས་བཞིན་དུ་ཉམས་ལེན་བྱེད་པ་མཐོང་།།",
            "དེ་ལ་བརྩེ་ཞིང་ཕན་པའི་དོན་དུ་ནི། །",
            "ལམ་ཁྲིད་ཡི་གེ་འདི་བྱས་བརྒྱ་ལམ་ན།།",
            "དཔལ་ལྡན་བཀའ་སྲུང་མཁའ་འགྲོ་མང་པོ་དག །",
            "མ་མཉེས་གྱུར་ན་བཟོད་མཛོད་རྗེས་གཟུང་གསོལ།།",
            "ལེགས་པར་བཤད་ལས་བྱུང་བའི་",
            "དགེ་བས་མཁའ་ཁྱབ་ཡིད་ཅན་རྒྱ་མཚོ་ཀུན། །",
            "སྡུག་བསྔལ་གསུམ་གྱི་སྡུག་བསྔལ་རབ་ཞི་སྣང་གསུམ་འཕོ་ཆགས་སེལ་བ་དང་། །",
            "མཐའ་ཡས་གྲོལ་བ་གསུམ་གྱི་དཔལ་ཐོབ་སྒྲིབ་པ་ཀུན་ལས་རྣམ་པར་གྲོལ།།",
            ""
        ],
        null,
        [
            "དགོས་འདོད་ཐམས་ཅད་འབྱུང་བའི་ནོར་བུ་རིན་པོ་ཆེར་གྱུར་།",
            "ཅེས་པ་འདི་ནི། ",
            "སྙེ་མདོ་བ་ཐམས་ཅད་མཁྱེན་པ་བསོད་ནམས་དཔལ་ཞེས་མཁས་པ་དང་། ",
            "གྲུབ་པའི་ཅོད་པན་གྱི་གཙུག་ན་ཞབས་བསྟེན་གྱི་",
            "པདྨོ་ངལ་འཚོ་བ་དེ་ཉིད་ཀྱིས་མཛད་པའི་",
            "ལེགས་བཤད་རྨད་དུ་བྱུང་བར་མཐོང་ནས",
            "རིགས་མེད་པའི་བསྟན་པ་ཀུན་ལ་",
            "དག་པའི་སྣང་བ་དང་བློ་གྲོས་ཀྱི་པདྨོ་ཁ་ཡོངས་སུ་བྱེ་བ། ",
            "ཤཱཀྱའི་དགེ་སློང་རྡོ་རྗེ་འཛིན་པ་མཉྫུ་གྷོ་ཥས། ",
            "གོང་གཤམ་གྱི་ཚིགས་བཅད་གསར་བསྣན་དང་བཅས་ཏེ་",
            "ལུང་གི་རྒྱུན་སྤེལ་བའི་དགེ་བས། ",
            "གྲུབ་པའི་ལམ་བཟང་འདི་ཉིད་བསྐལ་པ་རྒྱ་མཚོར་འཚོ་ཞིང་",
            "གཞེས་པ་ལ་བརྟེན་ནས",
            "སེམས་ཅན་ཐམས་ཅད་སྡུག་བསྔལ་བསམ་གྱིས་",
            "འཇུག་པ་ཆོས་དབྱིངས་སུ་ཞི་བའི་རྒྱུར་གྱུར་།",
            ""
        ],
        [
            "སརྦ་དཱ་ཀ་ལྱཱ་ཎ་བྷ་བ་ཏུ།། ",
            "།།"
        ]
    ]
}