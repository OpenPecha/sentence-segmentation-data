{
    "version": "BO8629",
    "reviewed_text": [
        [
            "གསུམ་བཅུའི་དུས་དྲན་ཐེངས་ལྔ་བཅུ་པའི་སྐབས་བཀའ་ཤག་གི་གཏམ་།",
            "༄༅། །དེ་རིང་ ༢༠༠༩ ཕྱི་ཟླ་ ༣ ཚེས་ ༡༠ བོད་མི་རྣམས་ཀྱིས་འཚེ་མེད་ཞི་བའི་ལམ་ནས་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་བཙན་",
            "གནོན་དབང་བསྒྱུར་ལ་ངོ་རྒོལ་བྱས་ཏེ་",
            "ལོ་ལྔ་བཅུ་ཧྲིལ་པོ་འཁོར་བའི་",
            "གལ་ཆེའི་དུས་ཚིགས་འདིའི་ཐོག ",
            "བཙན་བྱོལ་བོད་གཞུང་བཀའ་ཤག་གིས་",
            "བོད་མི་རིགས་དང་བསྟན་སྲིད་ཀྱི་དོན་དུ་",
            "ལུས་སྲོག་དོར་བའི་དཔའ་བོ་དཔའ་མོ་སྤྱི་དང་། ",
            "ཁྱད་པར་སྔ་ལོ་གསུམ་དུས་ནས་བཟུང་",
            "ད་བར་ཆོལ་གསུམ་ཡོངས་སུ་ཞི་རྒོལ་གྱི་",
            "ནང་ལུས་སྲོག་ཤོར་བ་རྣམས་ལ་རྗེས་དྲན་དང་། ",
            "ད་ལྟ་བཙན་འོག་ཏུ་མནར་གཅོད་",
            "མྱོང་བཞིན་པ་རྣམས་ལ་གདུང་སེམས་མཉམ་།",
            "གཞིས་བྱེས་བོད་མི་ཡོངས་ལ་",
            "སེམས་ཚོར་དྲག་པོས་འཚམས་འདྲི་བཅས་ཞུ་རྒྱུ་།",
            "ཕྱི་ལོ་ ༡༩༥༩ ནས་བཟུང་ད་བར་འདས་པའི་",
            "ལོ་ལྔ་བཅུའི་རིང་བོད་མི་རིགས་ཀྱི་",
            "སྐྱིད་སྡུག་ལ་ཕྱི་མིག་ཅིག་བལྟས་ན་བློ་ཡུལ་དུ་",
            "མི་ཤོང་བའི་འགྱུར་ལྡོག་ཧ་ཅང་མང་པོ་བྱུང་།",
            ""
        ],
        [
            "ཕྱི་ལོ་ ༡༩༤༩ ལོར་རྒྱ་དམག་གིས་བོད་ལ་",
            "བཙན་འཛུལ་བྱས་པ་ནས་བཟུང་ངོ་ལོག་གཉའ་གནོན་དང་། ",
            "དམངས་གཙོའི་བཅོས་བསྒྱུར། ",
            "གྲལ་རིམ་འཐབ་རྩོད། ",
            "རིག་གནས་གསར་བརྗེ། ",
            "མི་དམངས་སྤྱི་ཁང་། ",
            "དམག་ཁྲིམས་བསྡམས་པ། ",
            "རྨང་གཞིའི་འཛུགས་སྐྲུན། ",
            "ནུབ་ཕྱོགས་འཐོན་འབྱེད་སོགས་",
            "རྣམ་པ་དང་མིང་འདོགས་སྣ་ཚོགས་ཀྱིས་",
            "དོན་དུ་བོད་ཀྱི་མི་རིགས་གཙང་སེལ་བྱས་ཏེ་",
            "བོད་ཡུལ་རྒྱ་ཡུལ་དུ་བསྒྱུར་རྒྱུའི་",
            "ཕུགས་དམིགས་ལྡན་པའི་སྲིད་བྱུས་",
            "འོག་བོད་མིས་ལུས་སེམས་ཀྱི་དཀའ་སྡུག་",
            "མནར་གཅོད་ཇི་མྱོང་བརྗོད་ཀྱིས་མི་ལངས་ཤིང་། ",
            "བོད་མི་ཡོངས་ཀྱི་ཡིད་ལམ་དུ་",
            "གསལ་བས་བསྐྱར་ཟློས་མ་།",
            "དྲག་གནོན་མནར་གཅོད་དང་མགོ་སྐོར་སླུ་བྲིད། ",
            "༧ླད་པ་བཀྲུས་པའི་སློབ་གསོ་དྲིལ་བསྒྲགས་",
            "སོགས་ཐབས་བརྒྱ་བྱུས་སྟོང་ཇི་འདྲ་ཞིག་བྱས་རུང་། ",
            "བོད་མི་རིགས་ཀྱི་སེམས་ཁམས་དང་",
            "སྙིང་སྟོབས་ལ་འགྱུར་བ་གང་ཡང་",
            "བཏང་མ་ཐུབ་པར་ཆོས་དད་དང་། ",
            "རིགས།",
            "ཁྱད་པར་༸གོང་ས་༸སྐྱབས་མགོན་ཆེན་པོར་",
            "ལྡོག་ཏུ་མེད་པའི་དད་འདུན་བཅས་མི་རབས་གསུམ་གྱི་",
            "དུས་ཡུན་རིང་བརྟན་གནས་ཐུབ་པ་དང་། ",
            "དེ་ཡང་སེམས་སྦག་ཏུ་ཡོད་ཙམ་མ་ཡིན་པར་",
            "ལུས་སྲོག་གི་ཉེན་ཁ་ལ་མ་ལྟོས་པར་",
            "ལུས་ངག་གི་རྣམ་རིག་ཏུ་གསལ་སྟོན་",
            "བྱས་པའི་ལས་འགུལ་སྔ་ལོ་ཕྱི་ཟླ་ ",
            "༣ ནས་བོད་ས་ཡོངས་སུ་བྱུང་དང་ཡོང་བཞིན་པ་དང་། ",
            "དེ་ལ་བརྟེན་ནས་རྒྱལ་སྤྱིའི་མང་ཚོགས་ཀྱི་",
            "དོ་སྣང་དང་རྒྱབ་སྐྱོར་སྔར་ལྷག་",
            "ཐོབ་ཐུབ་པ་བྱུང་བ་འདིས་བོད་རིགས་ཡོངས་ལ་",
            "རེ་བ་དང་ཡིད་ཆེས་གསར་པ་ཞིག་བསྐྲུན་པ་མ་ཟད། ",
            "རྒྱ་ནག་དབང་འཛིན་པ་རྣམས་ཀྱིས་",
            "ཆེས་མུན་ནག་དང་ཆེས་རྗེས་ལུས་སུ་གནས་པའི་",
            "བོད་རིགས་རྣམས་བཅིངས་བཀྲོལ་བཏང་བ་དང་། ",
            "དེང་རབས་ཀྱི་ཡར་རྒྱས་ཕུན་སུམ་ཚོགས་པ་བསྐྲུན་ཚུལ། ",
            "ཁ་བྲལ་བ་ཉུང་ཤས་ཤིག་ལས་",
            "བོད་མི་མང་ཆེ་བ་རྒྱ་གཞུང་དང་དམར་ཤོག་ལ་",
            "དགའ་མོས་ཆེན་པོས་སངས་རྒྱས་ལྟ་བུའི་",
            "འདུ་ཤེས་འཛིན་ཚུལ་སོགས་ཧམ་རྫུན་གྱི་",
            "དྲིལ་བསྒྲགས་བྱས་དང་བྱེད་བཞིན་པ་",
            "དེ་དག་ལ་ལན་འདེབས་དེ་",
            ""
        ],
        [
            "ལྷག་མེད་པ་ཞིག་བྱུང་ཡོད་པས། ",
            "གཞིས་བཞུགས་བོད་མི་ཡོངས་ཀྱི་",
            "སྙིང་སྟོབས་དང་བསམ་སྤྱོད་ལ་",
            "ཡི་རངས་བསྔགས་བརྗོད་དང་། ",
            "འབྱུང་འགྱུར་ཡང་འགྱུར་མེད་སྙིང་སྟོབས་",
            "རྒྱུན་གནས་ཡོང་བའི་ཡིད་ཆེས་།",
            "ཕྱི་ལོ་ ༡༩༥༩ ལོར་བོད་མི་འབུམ་ལ་",
            "ཉེ་བ་གཞན་ཡུལ་དུ་བཙན་བྱོལ་ལ་",
            "གྱར་སྐབས་ས་བབ་གནམ་གཤིས་དང་། ",
            "སྐད་ཡིག འཚོ་བའི་མདུན་ལམ་བཅས་ཀྱི་",
            "དཀའ་ངལ་ཚབས་ཆེ་བྱུང་སྟེ",
            "ཡར་བལྟས་གནམ་དང་མར་བལྟས་ས་ཞེས་པའི་",
            "དཔེ་ལྟར་གྲོགས་མེད་གཅིག་པུའི་ངང་ཚུལ་དུ་གྱུར་ཀྱང་། ",
            "རིང་པོར་མ་ཐོགས་པར་གནས་ཡུལ་",
            "རྒྱལ་ཁབ་སོ་སོའི་ནང་གཞིས་ཆགས་དང་། ",
            "ཆོས་སྡེ། ",
            "སློབ་གྲྭ་སོགས་རིམ་ཚུགས་ཀྱིས་",
            "ད་ཆ་རྒྱ་བལ་འབྲུག་གསུམ་ནང་བོད་མིའི་",
            "གཞིས་ཆགས་བསྡོམས་གྲངས་ ༤༩ གདན་ས་ཆེན་པོ་",
            "ཁག་གིས་མཚོན་དགོན་པ་དང་བཤད་གྲྭ་",
            "བཙུན་དགོན་སྔགས་གྲྭ་བཅས་གྲངས་ ",
            "༢༢༣ གནའ་དེང་གི་ཤེས་ཡོན་གཉིས་འཛོམས་ཀྱི་",
            "སློབ་གྲྭ་གྲངས་ ༧༧ འཕྲོད་བསྟེན་སྨན་ཁང་ ",
            "༥༤ རྒས་གསོ་ཁང་ ༡༤ བཅས་སོ་སོའི་འཚོ་བའི་",
            "མདུན་ལམ་དང་མངོན་འདོད་གང་ཡིན་བསྒྲུབ་པའི་",
            "ཆ་རྐྱེན་ཚང་འཛོམས་ཡོད་པ་མ་ཟད། ",
            "ཤར་ནུབ་རྒྱལ་ཁབ་ཁག་ཏུ་",
            "སྐུ་ཚབ་དོན་ཁང་གྲངས་ ༡༡ བཅས་ཡོད་ཅིང་། ",
            "རྒྱལ་ཁབ་གཞན་དུ་ཁ་ཐོར་གནས་འཁོད་བོད་རིགས་",
            "རྣམས་ཀྱང་སྤྱི་མཐུན་ཚོགས་པ་སོགས་",
            "སྒྲིག་འཛུགས་ཚགས་ཚུད་ཡོད་ཁར་",
            "བོད་ཀྱི་རྩ་དོན་ཐོག་ཕྱར་གྲུ་མཉམ་འདེགས་བྱེད་བཞིན་པ་།",
            "འཛམ་གླིང་ཡུལ་གྲུ་ཀུན་ཏུ་",
            "བོད་བརྒྱུད་ནང་བསྟན་ཁྱབ་བརྡལ་ཤུགས་ཆེ་ཕྱིན་ཏེ་",
            ""
        ],
        [
            "ད་ཆ་བོད་བརྒྱུད་ནང་བསྟན་གྱི་སློབ་གཉེར་",
            "བྱ་ཡུལ་ཧ་ཅང་གྲངས་མང་ཡོད་པར་བརྟེན་སྐྱེ་འགྲོ་མང་པོར་འཕྲལ་ཕུགས་ཀྱི་",
            "ཕན་བདེ་རླབས་ཆེན་བསྐྲུན་ཐུབ་པའི་ཁར། ",
            "བོད་དང་བོད་མིར་བརྩེ་གདུང་དང་",
            "རྒྱབ་སྐྱོར་བྱེད་མཁན་དང་། ",
            "བོད་དོན་རྒྱབ་སྐྱོར་ཚོགས་པ་",
            "ཇེ་མང་དུ་འགྲོ་བཞིན་པ་དང་། ",
            "དེའི་དབང་གིས་མང་གཙོའི་གཞུང་ཁག་གིས་",
            "ཀྱང་མང་ཚོགས་ཀྱི་མངོན་འདོད་ལྟར་",
            "བོད་དོན་ལ་རྒྱབ་སྐྱོར་མ་བྱས་ཐབས་མེད་གྱུར་པ་",
            "བཅས་ལ་བརྟེན་ད་ཆ་རྒྱལ་སྤྱིའི་",
            "ནང་བོད་དོན་གྱི་གོ་རྟོགས་དང་",
            "རྒྱབ་སྐྱོར་ཚད་གཞི་མཐོ་པོར་སླེབས་།",
            "འདི་དག་བོད་མིའི་འབད་རྩོལ་",
            "རྐྱང་པས་འགྲུབ་ཐབས་མེད་རུང་། ",
            "༸གོང་ས་༸སྐྱབས་མགོན་ཆེན་པོའི་ཐུགས་རྗེ་དང་",
            "བཀའ་དྲིན་ཉག་གཅིག་ལ་བརྟེན་ནས་",
            "བྱུང་བ་ཞིག་ཡིན་པ་འདིས་བོད་མི་རིགས་དང་",
            "རྒྱལ་བ་སྐུ་ཕྲེང་རིམ་བྱོན་གྱི་དབར་གདུལ་བྱ་",
            "འདུལ་བྱེད་ཀྱི་འབྲེལ་བ་ཇི་ཙམ་",
            "གཏིང་ཟབ་ཡོད་པ་མཚོན་པ་མ་ཟད། ",
            "ལྷག་པར་གཉན་འཕྲང་ཅན་གྱི་དུས་སྐབས་འདིར་",
            "༸གོང་ས་༸སྐྱབས་མགོན་སྐུ་ཕྲེང་བཅུ་བཞི་པ་ཆེན་པོ་",
            "མཆོག་ཡུལ་དུས་དང་འཚམས་པའི་སྐུའི་",
            "བཀོད་པས་འཛམ་གླིང་སྐྱེ་རྒུ་ཡོངས་ཀྱི་",
            "ཡིད་དབང་མེད་དུ་འཕྲོག་པའི་མཛད་འཕྲིན་སྤྱི་དང་། ",
            "ཁྱད་པར་ལྟ་བ་རྟེན་འབྱུང་དང་སྤྱོད་པ་",
            "འཚེ་བ་མེད་པའི་གདམས་ངག་ཀུན་ཁྱབ་",
            "འགན་ཁུར་གྱི་ལམ་བཟང་འགྲོ་བ་ཡོངས་ལ་",
            "ལྷུག་པོར་འདོམས་པའི་མཛད་བཟང་ལ་",
            "བརྟེན་ནོ་སྦེལ་ཞི་བདེའི་གཟེངས་རྟགས་ཀྱིས་",
            "མཚོན་ཡུལ་གྲུ་དུ་མའི་གཞུང་དང་། ",
            "གྲོས་ཚོགས། ",
            "གཙུག་ལག་སློབ་ཁང་ཁག ",
            "གྲོང་སྡེ་ལས་ཁུངས་ཁག ",
            "གཞུང་འབྲེལ་མ་ཡིན་པའི་ཚོགས་པ་ཁག་སོགས་",
            "སྤྱི་སྒེར་ཡོངས་ཀྱིས་ཆེས་མཐོའི་བྱ་དགའ་གཟེངས་བསྟོད་",
            "གྲངས་ལས་འདས་པ་ཞིག་འབུལ་བཞེས་མཛད་པ་",
            "དེ་དག་ཀྱང་སྐྱེ་འགྲོ་ཡོངས་ཀྱི་ཕན་བདེ་དང་། ",
            "ལྷག་པར་བོད་ཀྱི་རྩ་དོན་ལ་ཕན་རླབས་ཆེན་པོ་",
            "བྱུང་དང་ཡོང་བཞིན་པ་རྣམས་སྐབས་འདིར་རྗེས་དྲན་ཞུ་འོས་པ་།",
            "ལྷག་པར་བོད་མིའི་ཆབ་སྲིད་ཀྱི་རང་བཞིན་ཡང་",
            "དག་པའི་མང་གཙོའི་ལམ་དུ་",
            "བསྒྱུར་གནང་མཛད་པ་དང་། ",
            "བོད་མིའི་བདེན་པའི་འཐབ་རྩོད་འཚེ་མེད་ཞི་བའི་",
            "ལམ་འབའ་ཞིག་ཏུ་བསྒྱུར་གནང་མཛད་པ་ནི་",
            "བོད་དོན་དང་འབྲེལ་བའི་མཛད་རྗེས་",
            "འབུར་དུ་དོད་པ་གཉིས་ཡིན་ཞིང་",
            ""
        ],
        [
            "དེའི་དབང་གིས་འཛམ་གླིང་འདིར་ཆེ་བཙན་དུ་རློམ་པའི་རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱིས་ཀྱང་བོད་དོན་སྣང་མེད་དུ་འཇོག་ཐབས་མ་བྱུང་བ་དང་། ",
            "འཛམ་གླིང་ཆེ་རྒུ་ཡོངས་ཀྱིས་བོད་དོན་ཐོག་དོ་སྣང་དང་རྒྱབ་སྐྱོར་མ་བྱས་མཐུ་མེད་བྱུང་།",
            "ད་ཆ་བོད་མིའི་ཆབ་སྲིད་ཀྱི་སྒྲོམ་གཞི་ཡང་དག་པའི་མང་གཙོའི་ལམ་སྲོལ་དུ་",
            "ཚུད་ཟིན་པར་བརྟེན་མང་ཚོགས་ཀྱིས་འོས་འདེམས་བྱས་པའི་འགོ་ཁྲིད་རིམ་པས་མི་རབས་ནས་",
            "མི་རབས་བརྒྱུད་དེ་བོད་དོན་བདེན་མཐའ་མ་གསལ་བར་",
            "བོད་མིའི་འཐབ་རྩོད་རྒྱུན་སྐྱོང་བྱ་རྒྱུའི་གཞི་རྩ་བརྟན་པོ་བསྐྲུན་ཟིན་ཅིང་། ",
            "བཙན་བྱོལ་གཞུང་གི་དཔལ་འབྱོར་ཡོང་ཁུངས་ཀྱང་བཙན་བྱོལ་བོད་མིའི་དྭང་བླང་དཔྱ་ཁྲལ་དང་། ",
            "གཏན་འཇགས་མ་དངུལ་ཐེབས་རྩ་བཅས་རྒྱུན་དུ་གཞན་བརྟེན་མ་དགོས་པའི་མཐུན་རྐྱེན་རྒྱུན་གནས་ཐུབ་ཙམ་།",
            "དེ་བཞིན་བོད་རིགས་ན་གཞོན་ཁྲི་ཕྲག་མང་པོར་དེང་རབས་དང་",
            "སྲོལ་རྒྱུན་གྱི་ཤེས་ཡོན་གཉིས་འཛོམས་ཀྱི་སློབ་སྦྱོང་གི་གོ་སྐབས་ཐོབ་སྟེ་",
            "ད་ཆ་ཡུལ་གྲུ་མང་པོར་སློབ་དཔོན་དང་། ",
            "འཕྲུལ་ལས་པ། ",
            "འཛུགས་སྐྲུན་པ། ",
            "འཛིན།བ། ",
            "ཚོང་ལས་པ། ",
            "སྨན་པ། ",
            "སྨན་ཞབས་སོགས་ཁྱད་ལས་པ་བརྒྱ་ཕྲག་མང་པོ་ཐོན་ཡོད་པ་མ་ཟད། ",
            "འབྱུང་འགྱུར་ཡང་མུ་མཐུད་འཐོན་རྒྱུར་འབད་རྩོལ་སྔར་ལྷག་ཤུགས་སྐྱེད་བྱེད་བཞིན་པར་།",
            "ད་ལྟ་བོད་ཀྱི་བདེན་པའི་འཐབ་རྩོད་དང་། ",
            "འབྱུང་འགྱུར་བོད་གསར་པའི་འཛུགས་སྐྲུན་གཉིས་ཀའི་ཆེད་མིའི་ནུས་ཤུགས་ཀྱི་རྨང་གཞི་བསྐྲུན་གནང་མཛད་།",
            "གཞན་ཡང་མགོན་པོ་མཆོག་གིས་དེང་རབས་ཀྱི་ཚན་རིག་པ་གྲགས་ཅན་རྣམས་ལ་",
            "ཁམས་མོས་དང་འཚམས་པའི་ལམ་སྟོན་རྒྱུན་མར་མཛད་པའི་ཉེར་ལེན་གྱིས་ནང་ཆོས་དང་",
            "དེང་རབས་ཚན་རིག་དབར་བློ་བསྐྱེད་སྤེལ་རེས་ཀྱི་བགྲོ་གླེང་ལ་བརྟེན་ནས་",
            ""
        ],
        [
            "ཆོས་དང་ཚན་རིག་གཉིས་གཅིག་ཕན་གཅིག་གྲོགས་སུ་",
            "འགྲོ་བའི་གཞི་རྩ་ཞིག་བསྐྲུན་གནང་མཛད་པ་དང་། ",
            "ལྷག་པར་བོད་ཀྱི་ཆོས་དང་རིག་གཞུང་། ",
            "ཐུན་མིན་ལེགས་བྱང་། ",
            "དེའི་གཞི་རྩ་སྐད་ཡིག་དང་བཅས་པ་ལ་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་",
            "འགོ་ཁྲིད་ཚོས་ཉེན་ཁར་བརྩིས་ཏེ་རྩ་མེད་དུ་",
            "གཏོང་རྒྱུའི་འབད་རྩོལ་ཐབས་བརྒྱ་བྱུས་",
            "སྟོང་བྱེད་པའི་སྐབས་འདིར་བོད་མིའི་",
            "སྤྱི་ཚོགས་ནང་ཙམ་མ་ཟད། ",
            "འཛམ་གླིང་ཁྱོན་ཡོངས་སུ་བོད་ཀྱི་",
            "ཆོས་རིག་དང་སྐད་ཡིག་དར་ཁྱབ་དང་",
            "ཡར་རྒྱས་རླབས་ཆེན་ཕྱིན་པ་སོགས་",
            "གོང་ཞུས་ཀྱི་ངོ་མཚར་དངོས་བྱུང་འདི་དག་",
            "ཐམས་ཅད་༸གོང་ས་༸སྐྱབས་མགོན་ཆེན་པོའི་",
            "རླབས་ཆེན་གྱི་འཕྲིན་ལས་ཁོ་ན་ལས་",
            "བྱུང་བ་ཡིན་པས་མགོན་པོ་གང་གི་",
            "བཀྲིན་གྱི་ཕུང་པོ་ནི་བྱང་ཆུབ་སྙིང་པོའི་",
            "བར་དུ་གཞལ་བའི་གོ་སྐབས་ག་ལ་།",
            "འོན་ཀྱང་བོད་མིའི་ཞི་བའི་གྱེན་ལངས་ཀྱི་",
            "ལོ་ངོ་ལྔ་བཅུ་འཁོར་བའི་དུས་ཚིགས་འདིའི་",
            "གོ་སྐབས་བཟུང་ནས་གཞིས་བྱེས་བོད་མི་ཡོངས་ཀྱི་",
            "ཚབ་ཞུས་ཏེ་༸གོང་ས་༸སྐྱབས་མགོན་ཆེན་པོར་",
            "གུས་ཕྱག་དང་བཅས་ཐུགས་རྗེ་དང་",
            "བཀྲིན་བླ་མེད་དུ་ཆེ་ཞེས་ཞུ་རྒྱུ་མ་།",
            "མཁའ་ཁྱབ་སྐྱེ་འགྲོའི་མགོན་དཔུང་དམ་པར་",
            "༸ཞབས་པད་སྲིད་མཐར་བརྟན་པའི་གསོལ་འདེབས་ཀྱང་ཞུ་རྒྱུ་།",
            "དེ་བཞིན་གཉན་འཕྲང་ཅན་གྱི་དུས་རབས་འདིར་",
            "མགོན་པོ་གང་གི་འཕྲིན་ལས་ལས་གྲུབ་པའི་",
            "སྲི་ཞུ་བ་བཀའ་དགོངས་དང་མཐུན་པའི་",
            "ཞབས་འདེགས་ངལ་བ་ཁྱད་བསད་ཀྱིས་",
            "ཞུ་མཁན་རྣམས་ལའང་རྗེས་དྲན་དང་ལེགས་སོ་ཞུ་རྒྱུ་།",
            "མགོན་པོ་གང་གི་རླབས་ཆེན་གྱི་མཛད་འཕྲིན་",
            "འདི་དག་མདོ་ཙམ་རྗེས་དྲན་ཞུས་པ་དང་",
            "ཆབས་ཅིག་༸གོང་ས་མཆོག་ནི་བོད་མི་",
            "ས་ཡ་དྲུག་གི་བླ་ན་མེད་པའི་དབུ་ཁྲིད་དང་། ",
            "མགྲིན་ཚབ་མཚོན་ངེས་ཀྱི་འདྲེན་པ་",
            "གཅིག་པུ་དེ་ཡིན་པའི་ར་སྤྲོད་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་",
            "དབུ་ཁྲིད་ཚོར་བསྐྱར་ནན་གྱིས་བྱེད་ཀྱི་།",
            ""
        ],
        [
            "མི་སྤྱོད་ལྟར་ན་མང་ཚོགས་ཀྱི་ངོ་ཚབ་སུས་མཚོན་མིན་མང་ཚོགས་རང་ཉིད་ཀྱིས་ཐག་གཅོད་བྱེད་དགོས་པ་ལས་",
            "བཙན་དབང་གིས་བཀོད་བསྒྲིགས་བྱེད་ཐབས་།",
            "བོད་མི་ས་ཡ་དྲུག་གི་ངོ་ཚབ་མཚོན་ངེས་ཀྱི་དབུ་ཁྲིད་སུ་",
            "ཡིན་གཞིས་བཞུགས་བོད་མི་རྣམས་ལ་འཇིགས་ཞུམ་མེད་པར་རང་དབང་གིས་་བརྗོད་བྱ་རྒྱུའི་གོ་སྐབས་ཐོབ་ན་",
            "ས་རིས་ཐང་གསལ་ཡོང་རྒྱུ་གདོན་མི་ཟ་ཞིང་",
            "རང་དབང་མེད་བཞིན་དུའང་སྔ་ལོ་ཕྱི་ཟླ་གསུམ་པ་ནས་",
            "ད་བར་བོད་ས་ཁྱོན་ཡོངས་སུ་",
            "གནས་པའི་བོད་མི་རྣམས་ཀྱིས་གནས་ལུགས་གསལ་སྟོན་བྱས་ཟིན་ཡང་། ",
            "རྒྱ་གཞུང་གི་དབུ་ཁྲིད་ཚོས་མ་མཐོང་མ་ཐོས་པ་ལྟ་བུའི་རི་བོང་རྡོ་བརྫུས་དང་ ། ",
            "ལྐུགས་པའི་ཨུ་ཚུགས་དེས་མང་ཚོགས་མགོ་སྐོར་གཏོང་མི་།",
            "འདས་པའི་ལོ་ཤས་ནང་༸གོང་ས་མཆོག་ལ་གཞི་མེད་ཀྱི་མཚན་སྨོད་དང་། ",
            "རྒྱལ་གཅེས་ཆོས་གཅེས་ཀྱི་སློབ་གསོ། ",
            "རྡུང་རྡེག་ཚ་ནན་སོགས་དྲག་སྤྱོད་སྣ་ཚོགས་ཀྱིས་བོད་མི་སྤྱི་དང་། ",
            "ཁྱད་པར་གྲྭ་བཙུན་ལ་",
            "བསུན་གཙེར་ཅི་ཆེ་བཟོ་བཞིན་ཁར། ",
            "འདི་ལོ་ཕྱི་ཟླ་ ༣ ཚེས་ ༢༨ ཉིན་ཞིང་བྲན་ཁྲི་ཚོ་བརྒྱ་བཅིངས་བཀྲོལ་ཐོབ་པའི་ཉིན་མོར་བསྲུང་བརྩི་བྱ་རྒྱུ་སོགས་བོད་མིའི་སེམས་ལ་",
            "གནོད་གཞིའི་རྨ་ཐོག་ཚྭ་འདེབས་ལྟ་བུའི་ལས་དོན་མང་པོ་ཞིག་བྱས་དང་བྱེད་བཞིན་པ་དེ་ཚོ་ནི་",
            "རང་དོན་འབའ་ཞིག་གཉེར་བའི་མི་རེ་ཟུང་གི་ཁེ་ཕན་ཆེད་བོད་དུ་བརྟན་ལྷིང་མི་ཡོང་བ་དང་། ",
            "ངོ་རྒོལ་ཟིང་འཁྲུག་སློང་ཐབས་སུ་དམིགས་པ་ཞིག་ཡིན་པ་ཟུར་བལྟས་ལེབ་མཐོང་།",
            ""
        ],
        [
            "མང་ཚོགས་བཟོད་བསྲན་མ་ཐུབ་པར་ཞི་བའི་",
            "ངོ་རྒོལ་བྱུང་ན་ཚད་མེད་དྲག་གནོན་གྱི་",
            "ཁག་དཀྲི་བྱ་ཡུལ་ཞིག་ཡོང་རེ་བྱས་པ་མཐོང་།",
            "དངོས་དོན་དུ་དུས་རབས་ཉི་ཤུ་པའི་",
            "དཀྱིལ་སྟོད་བར་བོད་དང་རྒྱ་ནག་གི་ཞིང་",
            "པ་རྣམས་ཀྱི་དབར་ཁྱད་པར་ཆེན་པོ་མེད་ཁར། ",
            "བོད་རིགས་ཞིང་པ་རྣམས་",
            "རང་དབང་ཆེ་ཞིང་འཚོ་ཐབས་བཟང་བ་།",
            "ཆ་རྒྱུས་མེད་པའི་རྒྱལ་སྤྱིའི་",
            "མང་ཚོགས་ལ་བོད་ཀྱི་སྤྱི་ཚོགས་རྙིང་པའི་",
            "སྐོར་དུས་རབས་བར་མའི་རྒྱ་ནག་དང་",
            "ནུབ་གླིང་ཡུལ་གྲུ་ཁག་གི་ཞིང་བྲན་དང་",
            "བཀས་བཀོད་རྒྱུད་འཛིན་རིང་ལུགས་ཀྱི་",
            "གནས་བབ་དང་གཅིག་མཚུངས་ཡིན་ཚུལ་",
            "དྲིལ་བསྒྲགས་བྱེད་པ་ནི་ཧམ་རྫུན་ཆེན་པོ་།",
            "བཟོ་ཞིང་འབྲོག་གསུམ་གྱི་འཚོ་ཐབས་བསྟེན་པའི་",
            "བོད་མི་རྣམས་ཁྲིམས་མཐུན་གྱི་ཁྲལ་དང་འུ་",
            "ལག་ཙམ་ལས་འོས་འཚམས་མིན་པའི་",
            "བཙན་གནོན་ཅི་ཡང་མེད་པ་མ་ཟད། ",
            "མཐའ་གཉིས་སུ་མ་ལྷུང་བའི་རྒྱུན་",
            "གནས་ཐུབ་པའི་འཚོ་ཐབས་ཡོད་པ་དང་། ",
            "ལྷག་པར་བོད་ཀྱི་ཞིང་པ་རྣམས་ནི་གཞུང་སྒེར་",
            "ཆོས་གསུམ་གང་རུང་དུ་གཏོགས་པ་དང་། ",
            "དེ་དག་གིས་སོ་སོའི་ཞིང་པ་རྣམས་ཀྱི་",
            "ཁེ་ཕན་སྲུང་སྐྱོབ་གང་ལེགས་བྱེད་ཀྱི་ཡོད་ཅིང་། ",
            "བོད་སྲིད་པ་ཆགས་པ་ནས་ཕྱི་ལོ་ ༡༩༥༩ བར་",
            "བོད་ཀྱི་ཞིང་པ་རྣམས་རང་དབང་བྲལ་ཞིང་",
            "འཇིགས་དངངས་ཀྱི་འོག་གནས་དགོས་པའི་དུས་སྐབས་བྱུང་མེད་ལ",
            ""
        ],
        [
            "འཚོ་བས་ཕོངས་པའི་མུ་གེའང་བྱུང་རབས་།",
            "བཙན་བྱོལ་བོད་མི་སྤྱི་དང་། ",
            "ལྷག་པར་འདས་པའི་ལོ་བཅུ་ཕྲག་གཉིས་ཙམ་གྱི་ནང་སྲོག་ཉེན་ལ་མ་འཛེམས་པར་བཙན་བྱོལ་ཡོང་མཁན་མང་ཤོས་ཞིང་",
            "འབྲོག་དང་བཟོ་ཚོང་ལས་མི་དཀྱུས་མའི་གྲས་ནས་ཡིན་པ་ལས། ",
            "མངའ་བདག་གྲལ་རིམ་ཟེར་བ་ནས་ཡོང་མཁན་དཀོན། ",
            "སྔ་ལོ་བོད་ས་ཡོངས་སུ་ཁྱབ་པའི་ཞི་རྒོལ་གྱི་ནང་ཞུགས་མཁན་ཡང་",
            "ཞིང་འབྲོག་གི་མི་མང་དཀྱུས་མ་ལས་མངའ་བདག་གྲལ་རིམ་གྱི་རྒྱུད་པ་ཧ་ལམ་མཐོང་རྒྱུ་།",
            "གལ་སྲིད་བོད་ཀྱི་ཞིང་བྲན་རྣམས་བཅིངས་བཀྲོལ་ཐོབ་སྟེ་",
            "དགའ་བདེའི་འཚོ་བར་རོལ་བཞིན་པ་དང་། ",
            "དེའི་དུས་ཚིགས་རྗེས་དྲན་བྱ་འོས་པ་ཞིག་ཡོད་ན་",
            "བཙན་བྱོལ་དུ་ཡོང་མཁན་དང་། ",
            "གྱེན་ལངས་བྱེད་མཁན་ཚོའི་ནང་ཞིང་འབྲོག་གི་མི་མང་ཡོང་དགོས་པའི་རྒྱུ་མཚན་གང་ཡིན་ལོང་བས་བལྟས་ཀྱང་ཁམས་གསུམ་གྱི་དཔེ་ལྟར་།",
            ""
        ],
        [
            "ང་ཚོས་བོད་ཀྱི་ཆོས་རིག་གི་སྲོལ་རྒྱུན་",
            "འཇིག་རྟེན་ཡོངས་ལ་ཕན་བདེ་སྱིན་ནུས་དེ་དག་",
            "རྒྱུན་འཛིན་ཁྱབ་སྤེལ་བྱེད་པ་མ་གཏོགས། ",
            "སྤྱི་ཚོགས་རྙིང་པའི་སྲོལ་རྒྱུན་ཡོད་དོ་ཅོག་",
            "ཡག་པོ་ཡིན་པར་ངོས་འཛིན་བྱེད་ཀྱི་",
            "མེད་ལདུས་དང་མི་འཚམས་པའི་",
            "སྤྱི་ཚོགས་དང་ཆབ་སྲིད་ཀྱི་ལམ་སྲོལ་རྙིང་པ་",
            "རྣམས་བསྐྱར་གསོ་བྱེད་རྒྱུ་ཕར་ཞོག ",
            "བཙན་བྱོལ་བོད་མིའི་སྤྱི་ཚོགས་ནང་",
            "མཐོང་ཐོས་མེད་པར་གྱུར་ནས་ལོ་གྲངས་མང་པོ་འདས་།",
            "རྒྱ་ཕྱོགས་ནས་འཁྱོགས་བཤད་དྲིལ་བསྒྲགས་ཀྱི་",
            "ཆ་ཤས་སུ་བོད་ཀྱི་སྤྱི་ཚོགས་རྙིང་པའི་",
            "བཙོན་ཁང་དང་ཁྲིམས་ཆས་སོགས་ཀྱི་",
            "འདྲ་དཔར་འགྲེམས་སྟོན་བྱེད་ཀྱི་ཡོད་ཀྱང་། ",
            "དངོས་དོན་དུ་ཁྱེད་ཚོས་དྲིལ་བསྒྲགས་བྱེད་རྒྱུའི་",
            "ལྷ་སའི་སྣང་ཤར་བཙོན་ཁང་གི་",
            "རྒྱ་ཁྱོན་བཙོན་པ་བཅུ་ཕྲག་ཁ་ཤས་ལས་ཤོང་ཡུལ་མེད་ཅིང་། ",
            "༡༩༥༩ གོང་བོད་ས་ཡོངས་ཀྱི་བཙོན་པ་ཁྱོན་བསྡོམས་ཀྱང་",
            "བརྒྱ་ཕྲག་བརྒལ་བ་བྱུང་རབས་དཀོན། ",
            "བཅིངས་བཀྲོལ་ཐོབ་ཟིན་རྗེས་བོད་ས་",
            "ཡོངས་སུ་བཙོན་ཁང་གིས་ཁྱབ་པ་དང་། ",
            "ལྷ་ས་རྐྱང་པའི་བཙོན་ཁང་གི་རྒྱ་ཁྱོན་དང་",
            "བཙོན་པའི་གྲངས་འབོར་འཇིག་རྟེན་ཡོངས་ཀྱིས་",
            "ཤེས་གསལ་དེ་དག་ལ་གཞིགས་ན་ཆེས་",
            "མུན་ནག་དང་ཆེས་གདུག་རྩབ་ཀྱི་",
            "དུས་རབས་ནམ་ཡིན་དངོས་གསལ་དོད་པོ་།",
            "རྫུན་གཅིག་ཐེངས་བརྒྱ་བཤད་ན་བདེན་པར་",
            "འགྱུར་འགྲོ་བའི་ལྟ་གྲུབ་དེ་གནས་འཕྲིན་གྱི་",
            "གསར་བརྗེ་བྱུང་ཟིན་པའི་དུས་རབས་",
            "ཉེར་གཅིག་པའི་ནང་གནས་མི་།",
            ""
        ],
        [
            "༧སྤྱི་ནོར་གོང་ས་༸སྐྱབས་མགོན་ཆེན་པོས་",
            "ཟབ་ཡངས་དཀྱེལ་ཆེའི་དགོངས་བཞེས་ཀྱིས་",
            "ཕྱི་ལོ་ཆིག་སྟོང་དགུ་བརྒྱ་བདུན་ཅུའི་འགོ་སྟོད་ཙམ་ནས་",
            "གཉིས་སྨན་དབུ་མའི་ལམ་གྱི་སྲིད་བྱུས་ཕྱག་བཞེས་སུ་",
            "བསྟར་ཏེ་བོད་རྒྱ་མི་རིགས་ཁ་བྲལ་མ་དགོས་པར་",
            "བོད་མིའི་མ་འོངས་པའི་མདུན་ལམ་རྒྱ་ནག་",
            "མི་དམངས་སྤྱི་མཐུན་རྒྱལ་ཁབ་ཀྱི་སྒྲོམ་གཞིའི་",
            "ནང་བཙལ་རྒྱུའི་དགོངས་བཞེས་ལ་སྐབས་",
            "དེའི་སྤྱི་འཐུས་དང་བཀའ་ཤག་སོགས་འབྲེལ་ཡོད་ཚང་མས་",
            "བསམ་ཞིབ་གྲོས་མོལ་གཏིང་ཟབ་ཀྱི་སྒོ་ནས་",
            "གཏན་འབེབས་བྱས་ཡོད་པ་ལྟར། ",
            "ཕྱི་ལོ་ ༡༩༧༩ ལོར་སྐུ་གཤེགས་ཏིང་",
            "ཞེའོ་ཕིང་གིས་བོད་རང་བཙན་མ་རྩོད་ན་",
            "གནས་ཚུལ་གཞན་ཡོངས་རྫོགས་གྲོས་མོལ་གྱི་ལམ་ནས་",
            "ཐག་གཅོད་ཆོག་པའི་གྲོས་འགོ་བཏོན་སྐབས་རང་ཕྱོགས་ནས་",
            "ལན་འདེབས་གནང་ཆོག་ཡོད་པ་བཞིན་བོད་རྒྱའི་",
            "འབྲེལ་ལམ་གྱི་སྒོ་ཕྱེ་བ་ནས་བཟུང་འབྲེལ་མོལ་ དང་",
            "ལྟ་སྐོར་ལན་མང་བྱས་ཀྱང་དོན་དམ་གྱི་གྲུབ་འབྲས་མ་།",
            "ཕྱི་ལོ་ ༢༠༠༢ ལོར་ལོ་བརྒྱད་ལྷག་བར་མཚམས་ཆད་པའི་",
            "འབྲེལ་མོལ་བསྐྱར་མཐུད་བྱུང་བ་ནས་",
            "བཟུང་བརྒྱུད་ལམ་གཅིག་དང་གྲོས་གཞི་གཅིག་གི་",
            "སྲིད་བྱུས་བཟུང་ནས་འབྲེལ་མོལ་ཐེངས་བརྒྱད་དང་། ",
            "ནང་ལུགས་ཀྱི་འབྲེལ་མོལ་ཐེངས་གཅིག་བཅས་བྱས་།",
            "འབྲེལ་མོལ་དེ་དག་གིས་ཕྱོགས་གཉིས་ཀའི་དོགས་པ་རྣམ་རྟོག་",
            "སེལ་རྒྱུ་དང་བསམ་ཚུལ་གོ་རྟོགས་ཡོང་རྒྱུ་བཅས་ལ་",
            "ཕན་ཐོགས་བྱུང་བ་མ་ཟད། ",
            "༸གོང་ས་༸སྐྱབས་མགོན་ཆེན་པོའི་དབུ་མའི་ལམ་གྱི་",
            "དགོངས་གཞི་ཇི་ཡིན་འགྲེལ་བརྗོད་གསལ་ནན་",
            "བྱེད་རྒྱུའི་གོ་སྐབས་བྱུང་།",
            ""
        ],
        [
            "རྒྱ་གཞུང་གི་བསམ་ཚུལ་དང་དཀའ་ངལ་རིགས་",
            "ཤེས་ཚོར་བྱུང་བ་གཞིར་བཟུང་སི་ཏྲས་སི་སྦག་གི་",
            "གསུང་བཤད་དུ་གསལ་བའི་དགོས་འདུན་རེ་ཟུང་",
            "ད་དུང་གུ་བཤངས་བྱས་ཏེ་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་རྩ་ཁྲིམས་ཀྱི་",
            "སྙིང་དོན་གཞིར་བཟུང་བོད་རིགས་ཡོངས་ལ་",
            "མིང་དོན་མཚུངས་པའི་རང་སྐྱོང་ཡོང་ཐབས་ཀྱི་",
            "བསམ་འཆར་ཡིག་ཆ་གསར་པ་ཞིག་འབྲེལ་མོལ་",
            "ཐེངས་བདུན་པའི་སྐབས་རྒྱ་ཕྱོགས་ནས་",
            "དགོས་འདུན་བཏོན་པ་གཞིར་བཟུང་ ",
            "༢༠༠༨ ཕྱི་ཟླ་ ༡༠ ཚེས་ ༣༡ ཉིན་",
            "འབྲེལ་མོལ་ཐེངས་བརྒྱད་པའི་སྐབས་",
            "རྒྱ་གཞུང་ལ་སྤྲད་ཟིན་པ་ད་ཆ་ཕྱོགས་གཉིས་ཀས་",
            "རྒྱལ་སྤྱིའི་ནང་ཡོངས་གྲགས་བྱས་།",
            "ཡིག་ཆ་དེ་ནི་བོད་ཕྱོགས་ནས་བསམ་ཞིབ་གུ་བཤངས་",
            "ཆ་ཚང་ཟིན་པའི་མཐའ་མའི་དགོས་འདུན་དེ་ཡིན་ཞིང་།",
            "དེའི་ནང་གསལ་བའི་དགོས་འདུན་ཁག་ནས་",
            "ཆ་ཤས་ཙམ་ཡང་གུ་བཤངས་བྱེད་ཐབས་",
            "མེད་ལ་བྱེད་དགོས་ཀྱང་།",
            "གང་ཡིན་ཟེར་།",
            "དེའི་དོན་ཚན་ཁག་ནི་རྒྱ་ནག་མི་དམངས་",
            "སྤྱི་མཐུན་རྒྱལ་ཁབ་ཀྱིས་",
            "རྩ་འཛིན་བྱེད་བཞིན་པའི་རྩ་ཁྲིམས་དང་། ",
            "མི་རིགས་ས་གནས་རང་སྐྱོང་གི་བཅའ་ཁྲིམས་གཉིས་ཀྱི་",
            "དོན་ཚན་ཁག་ཇི་མ་ཇི་བཞིན་ནག་པོ་འབྲུ་བཤེར་གྱིས་",
            "བཀོད་པ་ཞིག་ལས་ཁྲིམས་ཀྱི་དོན་སྙིང་ལས་",
            "བརྒལ་བའི་དགོས་འདུན་ཚིག་གཅིག་།",
            ""
        ],
        [
            "རྒྱ་ཕྱོགས་ནས་རྩ་ཁྲིམས་དང་བཅའ་ཁྲིམས་ལ་",
            "བསྲུང་བརྩི་མ་བྱེད་པར་ཁྲིམས་མེད་ལུང་མེད་ཀྱི་",
            "ལངས་ཕྱོགས་ཤིག་བཟུང་ན་བྱེད་ཐབས་བྲལ་ཡང་། ",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་",
            "ད་ལྟའི་གཞུང་དེ་རྩ་ཁྲིམས་དང་ཁྲིམས་ལུགས་ལ་",
            "བརྩི་བཀུར་བྱེད་མཁན་ཞིག་ཡིན་ན་",
            "ངེས་པར་ངོས་ལེན་བྱེད་།",
            "ང་ཚོས་སྤྲད་པའི་ཡིག་ཆ་ལ་ཁྲིམས་ལུགས་དང་",
            "རྒྱུ་མཚན་གྱི་ལམ་ནས་ལན་འདེབས་བྱེད་རྒྱུ་མེད་པར། ",
            "དེ་ནི་ཕྱེད་རང་བཙན་དང་། ",
            "རྣམ་པར་འགྱུར་བའི་རང་བཙན། ",
            "ཡང་ན་མངོན་པར་མི་གསལ་བའི་རང་བཙན་གྱི་",
            "དགོས་འདུན་ཡིན་ཚུལ་བརྗོད་པ་ནི་འདྲེ་ཤར་སྒོ་ལ་",
            "གླུད་ནུབ་སྒོའི་དཔེ་ལྟར་ཟེར་རྒྱུས་ཕོངས་པ་ཙམ་ལས་",
            "ཤེས་པ་རྣལ་དུ་གནས་པའི་",
            "གཏམ་ཞིག་མིན་པ་སུས་ཀྱང་རྟོགས་།",
            "སྔ་ལོ་བོད་དུ་དུས་འགྱུར་རླབས་ཆེ་བྱུང་བ་དང་། ",
            "བོད་རྒྱའི་འབྲེལ་མོལ་གྱི་ལས་རིམ་ལ་",
            "དོན་དམ་གྱི་གྲུབ་འབྲས་མ་བྱུང་སྟབས། ",
            "འབྱུང་འགྱུར་གྱི་ལངས་ཕྱོགས་དང་ཐབས་ལམ་",
            "ཇི་དགེའི་སྐོར་མང་གཙོའི་ལམ་སྲོལ་གཞིར་བཟུང་",
            "མང་ཚོགས་ལ་བསྐྱར་དུ་གོ་བསྡུར་གནང་ཆེད་",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་ནས་",
            "བཙན་བྱོལ་བོད་མིའི་བཅའ་ཁྲིམས་དོན་ཚན་ ",
            "༥༩ པའི་འོག་སྔ་ལོ་ཕྱི་ཟླ་ ༡༡ ནང་དམིགས་བསལ་",
            "ཚོགས་ཆེན་བསྡུ་བསྐོང་མཛད་པ་ལྟར་བཙན་བྱོལ་བོད་མིའི་",
            "གཞི་རིམ་མང་ཚོགས་ཀྱི་སྐུ་ཚབ་མཚོན་ངེས་ཀྱི་ཚོགས་འཐུས་ ",
            "༦༠༠ ཙམ་ཆེད་འཛོམས་ཀྱིས་ཉིན་དྲུག་རིང་",
            "བགྲོ་གླེང་གྲོས་མོལ་མཐིལ་ཕྱིན་གནང་བ་དང་། ",
            "གཞིས་བཞུགས་བོད་མི་རྣམས་ནས་ཀྱང་",
            "ཐབས་ལམ་སྣ་ཚོགས་བརྒྱུད་",
            "དགོངས་འཆར་གང་ཐུབ་བསྡུ་རུབ་བྱས་ཤིང་། ",
            "བཙན་བྱོལ་བོད་མིའི་འདུས་སྡོད་ཁག་ནས་ཀྱང་",
            "དགོངས་འཆར་ཡིག་ཐོག་ཏུ་བྱུང་བ་བཅས་",
            "མང་ཚོགས་ཀྱི་དགོངས་འཆར་ཁག་ཕྱོགས་བསྡོམས་སྐབས་",
            "བརྒྱ་ཆ་བརྒྱད་ཅུ་ལས་མི་ཉུང་བ་ཞིག་གིས་",
            "དབུ་མའི་ལམ་གྱི་སྲིད་བྱུས་ལ་མོས་མཐུན་རྒྱབ་སྐྱོར་དང་། ",
            "དེ་མཚུངས་བོད་དོན་རྒྱབ་སྐྱོར་ཚོགས་པ་ཁག་ནས་ཀྱང་",
            "མང་མོས་ཀྱི་རྒྱབ་སྐྱོར་བྱུང་བ་བཅས་ད་ཆ་",
            "དབུ་མའི་ལམ་གྱི་སྲིད་བྱུས་གདེང་སྤོབས་ཆེན་པོས་",
            "རྒྱུན་སྐྱོང་བྱེད་རྒྱུར་མང་ཚོགས་ཀྱི་བཀའ་ལུང་གསལ་པོ་ཐོབ་།",
            "དེར་བརྟེན་རྒྱ་གཞུང་ལ་སྤྲད་ཟིན་པའི་",
            "བསམ་འཆར་ཡིག་ཆའི་ཐོག་མུ་མཐུད་འབྲེལ་མོལ་དང་",
            "ཞི་མོལ་བྱ་རྒྱུར་གྲ་སྒྲིག་།",
            "རྒྱ་ཕྱོགས་ནས་བརྡ་ལན་ནམ་བྱུང་མཚམས་ང་ཚོའི་",
            "ངོས་ནས་བསམ་འཆར་ཡིག་ཆའི་",
            "ཐོག་གསལ་བཤད་བྱ་དགོས་བྱས་ཏེ་",
            ""
        ],
        [
            "བོད་རིགས་ཡོངས་ལ་མི་རིགས་ས་གནས་",
            "རང་སྐྱོང་གི་གནས་བབ་མིང་དོན་མཚུངས་པ་ཞིག་",
            "ཡོང་རྒྱུའི་འབད་རྩོལ་དང་འབྲེལ་མོལ་རྒྱུན་འཁྱོངས་བྱ་རྒྱུ་།",
            "འབྲེལ་མོལ་མུ་མཐུད་ཡོང་མིན་ནི་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་བྱེད་ཕྱོགས་",
            "ཁོ་ནར་རག་ལུས་པ་ལས་ང་ཚོར་འགན་འཁྲི་ཅི་ཡང་།",
            "དེ་བཞིན་རྒྱ་ནག་གི་མི་མང་རྣམས་",
            "རྒྱ་གཞུང་གི་ལོག་པའི་དྲིལ་བསྒྲགས་ལ་",
            "དབུ་མི་འཁོར་བར་བོད་ཀྱི་གནད་དོན་གསལ་རྟོགས་",
            "ཡོང་ཆེད་མང་ཚོགས་ལ་ཐད་ཀར་འབྲེལ་བ་",
            "བྱ་རྒྱུའི་ལས་རིམ་སྔར་ཡོད་གོང་མཐོར་སྤེལ་རྒྱུ་།",
            "འདས་པའི་ཟླ་ཤས་ནང་བོད་ས་ཡོངས་སུ་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་དབང་འཛིན་པ་",
            "ཚོས་བཙན་གནོན་གྱི་བྱེད་ཕྱོགས་ལ་གཞིགས་ན་",
            "བོད་མིར་བཟོད་དཀའི་དཀའ་ངལ་དང་། ",
            "དེ་ལ་བརྟེན་ནས་",
            "ངོ་རྒོལ་མི་བྱེད་ཐབས་མེད་ཀྱི་གནས་ཚུལ་ཡོང་སྲིད་པར་",
            "བློ་དྭོགས་སེམས་འཚབ་ཀྱིས་བཀའ་ཤག་གིས་",
            "ཉེ་སྔོན་ ༢༠༠༩ ཕྱི་ཟླ་ ༡ ཚེས་ ༢༩ དང་",
            "ཕྱི་ཟླ་ ༢ ཚེས་ ༢༡ སོ་སོར་རྒྱལ་སྤྱི་དང་། ",
            "རྒྱ་ནག་གི་དབང་འཛིན་པ། ",
            "གཞིས་བྱེས་བོད་རིགས་བཅས་ལ་",
            ""
        ],
        [
            "ཞི་འཇམ་བརྟན་ལྷིང་གནས་ཐབས་དགོས་པའི་",
            "འབོད་སྐུལ་སྔ་རྗེས་ཞུས་པ་མ་ཟད། ",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་ཀྱང་",
            "བོད་ས་གླང་གནམ་ལོ་གསར་ཚེས་ཀྱི་ཉིན་གཞིས་བྱེས་བོད་མིར་",
            "བསྩལ་བའི་གསུང་འཕྲིན་དུའང་གསལ་བ་བཞིན། ",
            "བོད་རིགས་ཡོངས་ལ་བཟོད་བསྲན་ཆེན་པོས་",
            "ཞི་འཇམ་བརྟན་ལྷིང་གནས་དགོས་པའི་",
            "འབོད་སྐུལ་བསྐྱར་ནན་དང་། ",
            "རྒྱ་ནག་གི་དབང་འཛིན་པ་ཚོར་ཡང་བོད་མིར་",
            "དོན་མེད་བསུན་གཙེར་མནར་གཅོད་འཕྲལ་དུ་",
            "མཚམས་འཇོག་དགོས་པའི་འབོད་སྐུལ་ནན་པོ་བྱེད་ཀྱི་།",
            "དེ་བཞིན་རྒྱལ་སྤྱིའི་མང་ཚོགས་ལའང་",
            "བོད་ནང་ཡོད་པའི་ཛ་དྲག་གི་གནས་ཚུལ་ལ་",
            "ཐུགས་སྣང་གིས་རྒྱ་མིའི་དབང་འཛིན་པ་ཚོར་",
            "གོ་བསྐོན་གྲོས་འདེབས་གཟབ་ནན་གནང་བའི་རེ་སྐུལ་ཞུ་རྒྱུ་།",
            "༸གོང་ས་མཆོག་གིས་རེ་བ་བཟང་ས་དང་གྲ་སྒྲིག་སྡུག་ས་ནས་",
            "དགོས་པའི་ལམ་སྟོན་ལྟར་འདས་པའི་ལོ་ལྔ་བཅུའི་",
            "སྐྱིད་སྡུག་ལས་ཉམས་མྱོང་བླངས་ཏེ་",
            "གཞིས་བྱེས་བོད་མི་ཡོངས་ཀྱིས་ཆོད་སེམས་བརྟན་པོས་",
            "བོད་དོན་བདེན་མཐའ་མ་གསལ་བར་",
            "འཚེ་མེད་ཞི་བའི་ལམ་ནས་འབད་རྩོལ་དང་",
            "སྒྲུབ་པ་མུ་མཐུད་བྱ་རྒྱུའི་འཆར་གཞི་",
            "དམིགས་འོག་ཏུ་ཚུད་པའི་གོ་སྒྲིག་ཀྱང་གནང་།",
            "གོ་སྐབས་འདི་བཟུང་སྟེ་རྒྱ་གར་གཞུང་མང་གིས་",
            "མཚོན་པའི་འཛམ་གླིང་རྒྱལ་ཁབ་ཁག་གི་གཞུང་མང་",
            "རྣམས་ལ་བཀའ་དྲིན་རྗེས་དྲན་གྱིས་ཐུགས་རྗེ་ཆེ་ཞུ་རྒྱུ་།",
            ""
        ],
        [
            "མཐའ་དོན་སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་",
            "སྐུ་ཚེ་༸ཞབས་པད་བསྐལ་བརྒྱར་བརྟན་ཅིང་",
            "བཞེད་དགོངས་ལྷུན་གྱིས་འགྲུབ་པ་དང་། ",
            "བོད་དོན་བདེན་མཐའ་མྱུར་དུ་གསལ་ཏེ་",
            "གཞིས་བྱེས་མཉམ་འཛོམས་ཀྱི་དགའ་སྟོན་ལ་",
            "རོལ་བའིི་སྨོན་འདུན་བཅས་",
            "བཙན་བྱོལ་བོད་གཞུང་བཀའ་ཤག་གིས་ ",
            "༢༠༠༩ ཕྱི་ཟླ་ ༣ ཚེས་ ༡༠ ལ།། །།",
            ""
        ]
    ]
}