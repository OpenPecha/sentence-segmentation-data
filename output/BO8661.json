{
    "version": "BO8661",
    "reviewed_text": [
        [
            "མང་གཙོའི་དུས་ཆེན་ཐེངས་ལྔ་བཅུ་ང་གཅིག་པའི་ཐོག་སྤེལ་བའི་བཀའ་བློན་ཁྲི་པའི་གཏམ་།",
            "༄༅། །",
            "དེ་རིང་བཙན་བྱོལ་བོད་མིའི་མང་གཙོ་དབུ་བརྙེས་ནས་ལོ་ལྔ་བཅུ་ང་གཅིག་འཁོར་བའི་སྐལ་བཟང་དུས་སྟོན་འདིར། ",
            "འཛམ་གླིང་གང་སར་གནས་པའི་བོད་རིགས་ཡོངས་དང་། ",
            "ཁྱད་པར་བཙན་འོག་ཏུ་གནས་པའི་གཞིས་བཞུགས་བོད་རིགས་སྤུན་ཟླ་རྣམས་ལ་འཚམས་ འདྲིའི་བཀྲ་ཤིས་བདེ་ལེགས་དང་། ",
            "སྤྱིར་ནོར་༸གོང་ས་༸སྐྱབས་མགོན་ཆེན་པོ་མཆོག་ལ་གུས་ཕྱག་གིས་བཀའ་དྲིན་རྗེས་ དྲན་དང་སྦྲགས། ",
            "བོད་མིའི་ཆབ་སྲིད་ལམ་ལུགས་ཆོས་ལུགས་རིས་མེད་ཀྱི་མང་གཙོའི་སྤྱི་ཚོགས་ཏུ་ འགྱུར་རྒྱུའི་ཐུགས་བཞེད་བསྒྲུབ་རྒྱུའི་ཆོད་སེམས་བརྟན་པོ་བཟུང་རྒྱུ་།",
            "བཙན་བྱོལ་བོད་མིའི་མང་གཙོའི་འཕེལ་རིམ་མཐའ་དག་གཙོ་བོ་",
            "༸གོང་ས་༸སྐྱབས་མགོན་ ཆེན་པོའི་ཡང་དག་པའི་དབུ་ཁྲིད་ལམ་སྟོན་ལས་བྱུང་ཞིང་།",
            "༸གོང་ས་མཆོག་ནི་མཐའ་གཅིག་ཏུ་མང་གཙོའི་ལམ་ལུགས་ལ་ཐུགས་མོས་གནང་མཁན་དང་། ",
            "མང་ཚོགས་སྐྱོང་བའི་དབུ་ཁྲིད་བླ་ན་མེད་པ་ཞིག་ཡིན་པ་འཇིག་རྟེན་ཡོངས་གྲགས་མ་ཟད། ",
            "སྐུ་གཞོན་ནུའི་དུས་ནས་ཀྱང་དྲང་བདེན་དང་། ",
            "འདྲ་མཉམ། མང་གཙོའི་ལྟ་གྲུབ་བཅས་ལ་",
            "ཐུགས་མོས་ཆེན་པོ་གནང་།",
            "༸གོང་ས་མཆོག་སོ་ནམ་པའི་ཁྱིམ་ཚང་ཞིག་ནས་ཕེབས་པའི་དབང་གིས་",
            "ཕོ་བྲང་པོ་ཏཱ་ལར་ བཞུགས་སྐབས་གད་པ་དང་སྒོ་སྲུང་བ་སོགས་སྐུའི་ཉེ་འཁོར་དུ་ཡོད་པའི་ཞབས་ཕྱི་ རྣམས་དང་འགྲོགས་འདྲིས་ཀྱིས་བོད་མི་དཀྱུས་མ་ཚོའི་འཚོ་བའི་གནས་སྟངས་སྐོར་ མཁྱེན་ཐབས་གནང་།",
            ""
        ],
        [
            "རང་ཉིད་སྒེར་གྱི་ཉམས་མྱོང་གི་ཆ་ནས་ཀྱང་",
            "ཕྲན་རང་ཕྱི་ལོ་ ༡༩༩༥ ལོར་ཨ་རིར་སློབ་སྦྱོང་དུ་མ་ཐོན་གོང་",
            "སློབ་གྲོགས་ཚོ་དང་མཉམ་༸གོང་ས་མཆོག་གི་ མཇལ་ཁར་བཅར་སྐབས། ",
            "ང་ཚོ་རེ་རེ་བཞིན་ངོ་སྤྲོད་ཞུས་ཤིང་ཕྲན་གྱི་མཚམས་སུ་སླེབས་སྐབས། ",
            "༸གོང་ས་མཆོག་གིས་ངས་དེ་སྔོན་བོད་གནས་བསྐྱར་ཞིབ་ནང་། ",
            "འགྲོ་བ་མིའི་ཐོབ་ཐང་དང་ཨེ་ཤི་ཡའི་གོམས་སྲོལ། ",
            "ཞེས་པའི་ཆེད་རྩོམ་སྤེལ་བ་དེ་ཐུགས་དྲན་གསོས་གནང་སོང་།",
            "སློབ་ཕྲུག་དཀྱུས་མ་ཞིག་གིས་བྲིས་པའི་",
            "ཆེད་རྩོམ་ལའང་ཐུགས་སྣང་དེ་ལྟར་གནང་བ་ ",
            "ཤེས་རྟོགས་བྱུང་མ་ཐག་ང་ལ་སེམས་ཚོར་ཤུགས་ཆེ་བྱུང་ཞིང་།",
            "དེས་༸གོང་ས་མཆོག་གིས་བོད་མི་མང་ལ་བཅངས་པའི་",
            "ཐུགས་བརྩེ་དང་བྱམས་སྐྱོང་ཇི་ཙམ་ གཏིང་ཟབ་པོ་ཡིན་པ་མཚོན་།",
            "དེ་འདྲའི་ངོ་མཚར་ཅན་གྱི་ཉམས་མྱོང་ང་ཙམ་མ་ཡིན་པར། ",
            "ཕྱི་ནང་མི་རིགས་གྲངས་ལས་འདས་པ་ཞིག་ལའང་བྱུང་མྱོང་བ་གསལ་པོ་།",
            "ཁྱད་པར་༸གོང་ས་མཆོག་གིས་ཕྱི་ལོ་ ༡༩༥༠ ལོར་",
            "ཆབ་སྲིད་ཀྱི་ཐུགས་འགན་བཞེས་རྗེས་བོད་ནང་",
            "དེང་རབས་དང་མཐུན་པའི་གསར་གཏོད་ གནང་ཆེད་",
            "ཕྱི་ལོ་ ༡༩༥༢ ལོར་ལེགས་བཅོས་ལས་ཁུངས་གསར་འཛུགས་གནང་ཡང་། ",
            "བཙན་འཛུལ་སྟོབས་ཤུགས་དབང་གིས་ལམ་ལྷོངས་མ་བྱུང་།",
            "དེ་རྗེས་བཙན་འཛུལ་བའི་བྱ་སྤྱོད་དབང་གིས་",
            "ཕྱི་ལོ་ ༡༩༥༩ ལོར་༸གོང་ས་མཆོག་བཙན་བྱོལ་དུ་ཕེབས་དགོས་བྱུང་མ་ཐག་",
            "ཕྱི་ལོ་ ༡༩༥༢ ལོར་དབུ་འཛུགས་གནང་བའི་ལེགས་བཅོས་",
            "ཕྱག་ལས་ཀྱི་རྒྱུན་མཐུད་དེ་མང་གཙོའི་ལམ་ ཆེན་དུ་ཕེབས་པར་།",
            ""
        ],
        [
            "དེ་ཡང་། ",
            "ཕྱི་ལོ་ ༡༩༦༠ རེ་གྲངས་ནང་འཛམ་གླིང་གང་སར་",
            "མི་སེར་སྤེལ་བའི་རིང་ལུགས་ལ་ངོ་རྒོལ་གྱིས་",
            "མང་གཙོའི་རྒྱལ་ཁབ་མང་པོ་གསར་གཏོད་བྱུང་བཞིན་པའི་སྐབས། ",
            "བོད་མི་མང་སྤྱི་འཐུས་ལྷན་ཚོགས་དབུ་བརྙེས་རྒྱུའི་",
            "གོམ་པ་དང་པོ་ལྟ་བུར། ",
            "གནས་མཆོག་རྡོ་རྗེ་གདན་དུ་བོད་མི་ཚོས་",
            "༸གོང་ས་༸སྐྱབས་མགོན་ཆེན་པོའི་དབུ་ཁྲིད་ འོག་",
            "ལྕགས་ཀྱི་གོང་བུ་ལྟར་དམ་ཚིག་ཟོང་ཁ་",
            "ཆིག་སྒྲིལ་བྱ་རྒྱུའི་མནའ་གན་མཐུ་མོ་ ཆེ་བཞག་པ་དང་། ",
            "ཕྱི་ལོ་ ༡༩༦༠ ཟླ་ ༦ ཚེས་ ༢༩ ཉིན་ཌལ་ཧོར་ཁུལ་གྱི་",
            "བོད་མི་ལམ་བཟོ་བ་ཚོར་",
            "༸གོང་ས་མཆོག་གིས་མང་གཙོའི་ལམ་ལུགས་ ཐོག་",
            "ཕེབས་རྒྱུའི་དགོངས་བཞེད་ཇི་ཡོད་བཀའ་སློབ་གནང་། ",
            "དེ་དུས་བོད་མི་རྣམས་བཙན་བྱོལ་དུ་འབྱོར་མ་ཐག་པ་ཡིན་པས། ",
            "རང་གི་ཕ་ཡུལ་དང་ནང་མི་ཁྱིམ་ཚང་ཆ་ཚང་ཤོར་བ་མ་ཟད། ",
            "༸གོང་ས་མཆོག་ལམ་བཟོ་བྱེད་སར་ཕེབས་དགོས་བྱུང་བའི་",
            "ཡིད་སྐྱོའི་གནས་ཚུལ་ཉམས་སུ་ མྱོང་སྐབས་",
            "བློ་ཕམ་ཇི་བྱུང་ཚོད་དཔག་ཐུབ་ངེས་ལྟར། ",
            "མི་མང་པོ་རང་དབང་མེད་པར་མིག་ཆུ་ཤོར་བའི་གནས་ཚུལ་བྱུང་འདུག",
            "དེ་རྗེས་མི་མང་འཐུས་མི་འོས་འདེམས་སམ་",
            "བསྐོ་གཞག་གིས་ཕྱི་ལོ་ ༡༩༦༠ ཟླ་ ༩ ཚེས་ ༢ ཉིན་",
            "སྤྱི་འཐུས་ལྷན་ཚོགས་དངོས་སུ་དབུ་བརྙེས་པ་ལྟར། ",
            "དེ་ནས་བཟུང་ང་ཚོས་ལོ་ལྟར་ཉིན་དེ་",
            "མང་གཙོའི་དུས་ཆེན་གྱི་ཉིན་མོར་སྲུང་བརྩི་ བྱེད་བཞིན་པ་།",
            "སྐབས་དེར་ཆོལ་ཁའི་སྤྱི་འཐུས་ཁག་ཅིག་",
            "སྒང་ཏོག་དང་མ་ན་ལི་སོགས་ལམ་བཟོ་བའི་ ཁོངས་ནས་",
            "ལག་པ་རྐྱོང་བའི་ལམ་ནས་འདེམས་སྒྲུག་བྱས་ཤིང་། ",
            "སྤྱི་འཐུས་ཚོས་དང་ཐོག་ལྕགས་སྒམ་ནང་ཡིག་ཆ་འཁྱེར་ཏེ་",
            "རེས་གཟའ་སྤེན་པ་དང་ཉི་ མའི་ཉིན་",
            "ཤིང་སྡོང་འོག་ཚོགས་འདུ་ཚོགས་པའི་གནས་ཚུལ་ཡང་བྱུང་འདུག",
            "དེ་ནས་རིམ་བཞིན་ཕྱི་ལོ་ ༡༩༦༣ ལོར་བུད་མེད་སྤྱི་འཐུས་དང་། ",
            "༡༩༧༧ ནས་བོན་པོའི་སྤྱི་འཐུས་འདེམས་འགོ་ཚུགས་པ་།",
            "འགྱུར་བ་འདི་དག་རྒྱལ་སྤྱིའི་གནས་སྟངས་དང་བསྡུར་།",
            ""
        ],
        [
            "དེ་དུས་ཡར་ཐོན་ཅན་གྱི་རྒྱལ་ཁབ་ཁ་ཤས་ཀྱི་གྲོས་ཚོགས་ནང་བུད་མེད་སྐུ་ཚབ་འོས་འདེམས་ཐུབ་།",
            "དེ་མཚུངས་ཕྱི་ལོ་ ༡༩༦༣ ལོར་རྒྱ་གར་གྱི་རྩ་ཁྲིམས་ལས་ལེགས་ཆ་བཞེས་ཏེ་",
            "རྩ་ཁྲིམས་གཏན་འབེབས་གནང་སྐབས་ མང་ཚོགས་ཀྱི་འདོད་པར་བབས་མིན་ལ་མ་ལྟོས་པར་མང་གཙོའི་ལྟ་གྲུབ་དང་མཐུན་པ་ཡོང་ ཆེད་༸གོང་ས་མཆོག་གི་སྐུ་དབང་ཕྱིར་བསྡུ་གནང་རྒྱུའི་ཆ་རྐྱེན་འཇོག་གནང་མཛད་",
            "ཡོད།",
            "གཞན་ཡང་ཕྱི་ལོ་ ༡༩༧༠ ལོར་གཞོན་ནུའི་འགོ་ཁྲིད་ཚོས་བོད་ཀྱི་གཞོན་ནུ་ལྷན་ཚོགས་གསར་འཛུགས་དང་། ",
            "༡༩༨༤ ལོར་བོད་ཀྱི་བུད་མེད་ལྷན་ཚོགས་བསྐྱར་འཛུགས་བྱུང་ཞིང་",
            ""
        ],
        [
            "གོང་གསལ་ཚོགས་པ་གཉིས་ནས་བཙན་བྱོལ་སྤྱི་ཚོགས་ནང་ཆོལ་ཁ་ཆོས་ལུགས་ཀྱི་དབྱེ་བ་ མེད་པར་ཆིག་བསྒྲིལ་གྱི་འགོ་ཁྲིད་བསྐྲུན་རྒྱུའི་ཐད་གལ་ཆེའི་ནུས་པ་བཏོན་།",
            "དེ་རྗེས་ཕྱི་ལོ་ ༡༩༩༠ གོ་གྲངས་ནང་ཨུ་རུ་སུ་དང་བྷར་ལིན་གྱི་གྱང་གོག་འཐོར་བཤིག་སོང་ཞིང་།",
            "འཛམ་གླིང་གང་སར་མང་གཙོའི་འཕེལ་རླབས་གསུམ་པ་འཕྱུར་བའི་སྐབས། ",
            "བཙན་བྱོལ་བོད་མིའི་མང་གཙོའི་འཕེལ་རིམ་མུ་མཐུད་མདུན་བསྐྱོད་བྱུང་།",
            "དེ་ཡང་ཕྱི་ལོ་ ༡༩༩༡ ལོར་བཙན་བྱོལ་བོད་མིའི་བཅའ་ཁྲིམས་གཏན་འབེབས་ཀྱིས་སྤྱི་འཐུས་ཀྱི་གྲངས་འབོར་ མང་དུ་བཏང་བ་དང་། ",
            "བཀའ་བློན་རྣམས་གྲོས་ཚོགས་ནས་འོས་འདེམས་བྱེད་དགོས་པའི་ལམ་སྲོལ་བཏོད། ",
            "དེ་བཞིན་རྒྱ་གར་གྱི་གྲོས་ཚོགས་ལམ་ལུགས་ནས་ལེགས་ཆ་བཞེས་ཏེ་",
            "སྤྱི་འཐུས་ལྷན་ ཚོགས་ཀྱི་ལས་དོན་བྱེད་ཕྱོགས་རྣམས་སྒྲིག་སྲོལ་དང་ལྡན་ཞིང་",
            "ལས་རིམ་སྣ་མང་དང་ ནུས་པ་སྔར་བས་ཆེ་བར་ལེགས་བཅོས་།",
            "བཙན་བྱོལ་ནང་གོང་གསལ་མང་གཙོའི་མདུན་སྐྱོད་གནང་སྐབས་སུ། ",
            "རྒྱ་ནག་ནང་གཞུང་གིས་རང་གི་ཆབ་འབངས་མང་གཙོ་དོན་གཉེར་ཅན་རྣམས་གནམ་བདེ་སྒོ་མོ་ ",
            "ཆེའི་ཐང་ཆེན་དུ་སྡེབ་གསོད་དང་དྲག་གནོན་བྱེད་བཞིན་པའི་སྐབས་འཁེལ་།",
            ""
        ],
        [
            "ཕྱི་ལོ་ ༢༠༠༠ ནང་ཤར་ཡུ་རོབ་ཏུ་ཚོན་ཁྲ་ཅན་གྱི་",
            "གསར་བརྗེར་གྲགས་པའི་ལས་འགུལ་བྱུང་སྐབས། ",
            "བོད་མིའི་མང་གཙོའི་འཕེལ་རིམ་ལའང་མུ་མཐུད་ཡར་རྒྱས་བྱུང་སྟེ",
            "བཅའ་ཁྲིམས་བསྐྱར་བཅོས་ཀྱི་དགོངས་དོན་",
            "བཀའ་བློན་ཁྲི་པ་མི་མང་གིས་ཐད་ཀར་འོས་འདེམས་ཆོག་པའི་",
            "ལམ་སྲོལ་གསར་དུ་བཏོད་ཅིང་། ",
            "དེའི་རྗེས་འབྲེལ་མཁས་དབང་ཟམ་གདོང་རིན་པོ་ཆེ་མཆོག་",
            "འོས་ཤོག་བརྒྱ་ཆ་བརྒྱད་ཅུ་ ལྷག་གི་ཚད་མཐོའི་",
            "མང་མོས་ཀྱི་ལམ་ནས་བཀའ་བློན་ཁྲི་པར་འོས་འདེམས་བྱུང་བ་མ་ཟད། ",
            "འདས་པའི་ལོ་བཅུ་ཕྲག་གཅིག་རིང་",
            "གཟེངས་སུ་ཐོན་པའི་དབུ་ཁྲིད་གནང་།",
            "དེ་ནས་འདི་ལོ་ཕྱི་ཟླ་གསུམ་པའི་ནང་",
            "ཨ་རབ་རྒྱལ་ཁབ་ཁག་ཏུ་མང་གཙོའི་ལས་འགུལ་ བྱུང་ཞིང་།",
            "འགོ་ཁྲིད་ཁ་ཤས་ཀྱིས་དྲག་རྩུབ་ལ་བརྟེན་ནས་",
            "མི་མང་གི་མངོན་འདོད་མུ་མཐུད་",
            "འགོག་ ཐབས་བྱེད་བཞིན་པའི་སྐབས་དང་། ",
            "བཀའ་བློན་ཁྲི་པ་དང་སྤྱི་འཐུས་ཀྱི་དངོས་གཞིའི་",
            "འོས་བསྡུ་བྱ་རྒྱུའི་ཉིན་བཅུའི་ གོང་",
            "༸གོང་ས་མཆོག་གིས་སྐུ་དབང་རྩིས་སྤྲོད་གནང་རྒྱུའི་གསལ་བསྒྲགས་དང་། ",
            "ཆབ་སྲིད་ཀྱི་དབང་ལུང་ཡོངས་རྫོགས་",
            "འོས་འདེམས་བྱས་པའི་འགོ་ཁྲིད་རྣམས་ལ་རྩིས་ ",
            "སྤྲོད་བྱ་རྒྱུའི་ཐག་གཅོད་ཟིན་པ་ཡིན་ཞེས་བཀའ་གནང་བ་མ་།",
            ""
        ],
        [
            "སྤྱི་འཐུས་དང་མི་མང་གིས་",
            "༸གོང་ས་མཆོག་ལ་རྒྱལ་ཁབ་དབུ་ཁྲིད་ཀྱི་",
            "མཚན་གནས་བཞེས་གནང་ཡོང་བའི་",
            "གསོལ་འདེབས་ཞུས་པར་ཡང་དགོངས་བཞེས་མ་གནང་། ",
            "ང་ཚོས་ཤེས་དགོས་པ་ཞིག་།",
            "འདས་པའི་མི་ལོ་ལྔ་བཅུ་ལྷག་ནང་",
            "༸གོང་ས་མཆོག་གིས་མང་གཙོའི་སྒྱུར་བཅོས་གནང་ རྒྱུའི་",
            "དུས་ཚོད་རྣམས་རྒྱལ་སྤྱིའི་ནང་འབྱུང་བཞིན་པའི་",
            "འགྱུར་བ་ཆེ་ཁག་དང་དུས་ མཉམ་ཆགས་ཀྱང་། ",
            "དེ་ནི་རྒྱལ་སྤྱིའི་འགྱུར་འགྲོས་ཀྱི་དབང་གིས་",
            "༸གོང་ས་མཆོག་གིས་མང་གཙོའི་ སྒྱུར་བཅོས་གནང་བ་མ་ཡིན་པར། ",
            "བོད་མི་ཚོས་མང་གཙོའི་སྒྱུར་བཅོས་དང་",
            "ལེན་ཡོང་ཆེད་རྒྱལ་སྤྱིའི་འགྱུར་འགྲོས་",
            "ལས་ཁེ་ཕན་བཞེས་པ་ཞིག་ཆགས་།",
            "དཔེར་ན་དྲུག་ཅུ་རེ་གྲངས་ནང་རྩ་ཁྲིམས་སུ་",
            "༸གོང་ས་མཆོག་གི་སྐུ་དབང་ཕྱིར་བསྡུ་གནང་རྒྱུའི་ཆ་རྐྱེན་དང་། ",
            "བརྒྱད་ཅུ་གྱ་གྲངས་ནང་",
            "༸གོང་ས་མཆོག་དང་བཀའ་ཤག་བར་",
            "མི་སྣ་ཞིག་བསྐོ་གཞག་གནང་ རྒྱུའི་དགོངས་།",
            ""
        ],
        [
            "ཉིས་སྟོང་ལོའི་ནང་བཀའ་བློན་ཁྲི་པ་ཐད་ཀར་",
            "མི་མང་གིས་འོས་འདེམས་བྱེད་རྒྱུ་བཅས་",
            "ཀྱི་སྒྱུར་བཅོས་གནང་བའི་དུས་ཚོད་རྨད་དུ་བྱུང་བ་ཆགས་།",
            "ཁྱད་པར་༸གོང་ས་མཆོག་གི་སྐུ་དབང་རྩིས་སྤྲོད་གནང་རྒྱུའི་དུས་ཚོད་དེ་གནད་ལ་",
            "འཁེལ།",
            "གང་ཡིན་ཟེར་།",
            "དེས་འདི་ལོའི་བཀའ་བློན་ཁྲི་པའི་འོས་བསྡུའི་གྲུབ་འབྲས་ལ་",
            "ཁྲིམས་མཐུན་གྱི་ངོས་ འཛིན་ཐོབ་ཐུབ་པའི་ཕན་ཐོགས་བྱུང་།",
            ""
        ],
        [
            "འདི་ལོའི་འོས་བསྡུའི་གྲུབ་འབྲས་འདིས་",
            "བོད་མིའི་མང་གཙོའི་གནས་ཚད་ལོངས་ངེས་",
            "ཡོད་པའི་དཔང་རྟགས་གསལ་པོ་བྱུང་།",
            "ལོ་རྒྱུས་རང་བཞིན་ལྡན་པའི་འོས་བསྡུའི་ལས་རིམ་",
            "འདིའི་ནང་རྒྱལ་ཁབ་སུམ་ཅུའི་ནང་ ཁ་གྲམ་པའི་",
            "བཙན་བྱོལ་བོད་མི་ཡོངས་དང་གཞོན་སྐྱེས་ཚོས་",
            "སྔར་ལྷག་མཉམ་ཞུགས་གནང་ །",
            "ཁྱད་པར་གཞིས་བཞུགས་བོད་མི་ཚོས་ཀྱང་",
            "འོས་བསྡུའི་ལས་རིམ་ལམ་ལྷོང་ཡོང་ཆེད་",
            "དགོན་ པའི་ནང་སྨོན་ལམ་འདོན་པ་དང་། ",
            "འོས་བསྡུའི་གྲུབ་འབྲས་གསལ་བསྒྲགས་བསྐྱངས་མཚམས་",
            "མངོན་གསལ་དོད་པོའི་སྒོ་ནས་",
            "དགའ་སྤྲོའི་རྣམ་འགྱུར་གསལ་སྟོན་བྱས་།",
            "བཀའ་བློན་ཁྲི་པའི་དངོས་གཞིའི་འོས་མི་གསུམ་པོས་",
            "བཙན་བྱོལ་བོད་མིའི་གཞིས་སྒར་ ཕལ་ཆེ་བར་ཆེད་བསྐྱོད་ཐོག་",
            "ཁྱོན་བསྡོམས་བགྲོ་གླེང་ཐེངས་བཅུ་བདུན་ཙམ་ནང་མཉམ་",
            ""
        ],
        [
            "ཞུགས་ཀྱིས་འོས་བསྡུའི་ལས་རིམ་རྣོ་ངར་ལྡན་པ་བྱུང་།",
            "དེ་མཚུངས་འདི་ལོའི་སྤྱི་འཐུས་འོས་འདེམས་ནང་",
            "སྤྱི་འཐུས་གསར་པ་བརྒྱ་ཆ་ལྔ་བཅུ་ ཙམ་འདེམས་ཐོན་བྱུང་བ་མ་ཟད། ",
            "སྤྱི་འཐུས་ནང་བུད་མེད་དང་བོད་ནས་",
            "གསར་དུ་ཕེབས་པའི་གྲངས་འབོར་ཡང་གང་ལེགས་",
            "བྱུང།",
            "དེ་བཞིན་འོས་བསྡུའི་གྲུབ་འབྲས་འདིས་གཞིས་བཞུགས་",
            "བོད་མི་ཚོར་རེ་བ་གསར་པ་ཞིག་ དང་། ",
            "པེ་ཅིང་ལ་བོད་དོན་བདེན་པའི་འཐབ་རྩོད་མུ་མཐུད་",
            "སྲ་བརྟན་རྒྱུན་གནས་ཐུབ་རྒྱུའི་ གོ་བརྡ་གསལ་པོ་སྤྲད་།",
            "ཉེ་སྔོན་ཕྱི་ལོ་ ༢༠༡༡ ཟླ་ ༨ ཚེས་ ༨ ཉིན་ལོ་རྒྱུས་རང་བཞིན་ལྡན་པའི་",
            "བཀའ་བློན་ཁྲི་པའི་ལས་ཁུར་འགོ་འཛུགས་ཀྱི་དམ་ འབུལ་མཛད་སྒོའི་སྐབས་",
            "བསྩལ་བའི་གསུང་བཤད་ལས་༸གོང་ས་མཆོག་གིས་མང་གཙོའི་ལྟ་ གྲུབ་ལ་",
            "ཡིད་ཆེས་ཇི་ཙམ་གནང་གི་ཡོད་པ་གསལ་སྟོན་བྱེད་།"
        ],
        [
            "དེ་ཡང་༸གོང་ས་མཆོག་གིས་སྲིད་སྐྱོང་གི་འགན་བཞེས་མཁན་",
            "སྟག་བྲག་རིན་པོ་ཆེའི་ སྐུ་མདུན་ནས་ངས་རྩིས་ལེན་ཞུས་པ་འདི། ",
            "དེ་རིང་འདིར་མི་མང་གིས་འོས་འདེམས་བྱས་པའི་",
            "སྲིད་སྐྱོང་བློ་བཟང་སེང་གེ་ལ་ངོས་ ཀྱིས་རྩིས་སྤྲོད་བྱ་རྒྱུ་།",
            "ངོས་རང་སྒེར་ལ་ཆ་བཞག་ན་",
            "དེ་རིང་གི་ཉིན་མོ་འདི་དངོས་གནས་ངོས་ཀྱི་མི་ཚེའི་ནང་། ",
            "རིང་ནས་སྙིང་དུ་བརྣག་པའི་འདོད་པའི་དོན། ",
            "ཞེས་བརྗོད་པའི་འདོད་དོན་དེ་རིང་དངོས་སུ་གྲུབ་ཐུབ་པ་བྱུང་།",
            "ཞེས་བཀའ་གནང་།",
            "ཕྱི་ལོ་ ༡༧༥༡ ལོར་༸རྒྱལ་དབང་སྐུ་ཕྲེང་བདུན་པས་",
            "བཀའ་ཤག་བསྐྱར་འཛུགས་སྐབས་བསྩལ་བའི་བཀའ་ཤག་ གི",
            "་ཁྲིམས་མཐུན་མཚོན་རྟགས་བཀའ་དམ་སྲིད་ཞི་བདེ་སྐྱིད་མ་།",
            "བཙན་བྱོལ་བོད་མིའི་གཞིས་ཆགས་ནང་",
            "འཚར་ལོངས་བྱུང་བའི་ཁྱིམ་ཚང་དཀྱུས་མའི་",
            "བུ་ ཕྲུག་ཅིག་ལ་རྩིས་སྤྲོད་གནང་བ་དེས། ",
            "བོད་ཀྱི་དབུ་ཁྲིད་ཀྱི་མཚོན་རྟགས་དང་",
            "དོན་དམ་པའི་ཁྲིམས་མཐུན་རང་བཞིན་རྒྱུན་ མཐུད་པ་མཚོན་གྱི་།",
            ""
        ],
        [
            "བོད་རིགས་སྤུན་ཟླ་ཚོ། གཟི་བརྗིད་ལྡན་པའི་ལོ་རྒྱུས་དང་། ",
            "བོད་མི་རིགས་ཀྱི་འགོ་ཁྲིད་མུ་མཐུད་རྒྱུན་གནས་ཡོང་གི་།",
            "ད་ཆ་བོད་མིའི་མང་གཙོའི་སྒྲིག་འཛུགས་སྲ་བརྟན་འདི་ཉིད། ",
            "སྐྱབས་བཅོལ་བའི་སྤྱི་ཚོགས་ནང་",
            "མིག་དཔེར་འོས་པའི་ལམ་ལུགས་ཤིག་ཏུ་གྱུར་།",
            "དེ་ཡང་གཙོ་བོ་གནས་ཡུལ་རྒྱ་གར་གཞུང་དང་",
            "མི་མང་གི་མཐུན་འགྱུར་ལ་བརྟེན་ནས་བྱུང་ བ་།",
            "རྒྱལ་སྤྱིའི་ཐོག་སྐྱབས་བཅོལ་སྤྱི་ཚོགས་གཞན་དང་། ",
            "མང་གཙོའི་ལམ་ལུགས་ལ་དོན་གཉེར་ཅན་གྱི་ཉམས་ཞིབ་པ་མང་པོས་",
            "བོད་མིའི་མང་གཙོའི་ ལམ་ལུགས་ལ་དོ་སྣང་བྱེད་ཀྱི་།",
            "དོན་དངོས་ཐོག་དབུས་བོད་མིའི་སྒྲིག་འཛུགས་དང་",
            "གཞུང་འབྲེལ་མ་ཡིན་པའི་ཚོགས་པ་ ཁག་གིས་",
            "ཕྱི་མི་དོན་གཉེར་ཅན་མང་པོར་འདས་པའི་ལོ་ལྔ་བཅུ་ལྷག་གི་",
            "བཙན་བྱོལ་བོད་ མིའི་མང་གཙོའི་ཉམས་མྱོང་བརྗེ་ལེན་བྱེད་བཞིན་།",
            ""
        ],
        [
            "འོན་ཀྱང་ད་དུང་ཡང་ང་ཚོས་ཡར་རྒྱས་གཏོང་རྒྱུ་མང་པོ་ཡོད་པས། ",
            "མུ་མཐུད་འབད་བརྩོན་བྱེད་།",
            "ངས་གདེང་ཚོད་ཆེན་པོའི་སྒོ་ནས་",
            "བཙན་བྱོལ་བོད་ མིའི་མང་གཙོའི་འཛིན་སྐྱོང་འདི། ",
            "བོད་ནང་རྒྱ་གཞུང་གིས་ལག་བསྟར་བྱེད་བཞིན་པའི་",
            "མི་སེར་སྤེལ་བའི་ལམ་ལུགས་ལས་ ཕྱོགས་ཡོངས་ནས་",
            "ཁྱད་དུ་འཕགས་པ་ཡོད་ཅེས་ཞུ་།",
            "དེ་ཡང་གཅིག་ནས་གཞིས་བཞུགས་བོད་མི་རྣམས་",
            "སྲིད་དབང་སྒེར་འཛིན་ལམ་ལུགས་འོག་ཡོད་ཅིང་། ",
            "ང་ཚོ་བཙན་བྱོལ་ནང་མང་གཙོའི་རང་དབང་ལོངས་སུ་སྤྱོད་བཞིན་།",
            "དེ་བཞིན་བོད་རང་སྐྱོང་ལྗོངས་ཟེར་བའི་",
            "དམར་ཚོགས་དྲུང་ཆེར་ད་བར་བོད་མི་རྩ་བ་ ནས་",
            "བསྐོ་གཞག་བྱེད་མྱོང་མེད་པ་ལྟར། ",
            "ཉེ་དུས་ཀྱང་པེ་ཅིང་གིས་",
            "རང་འདོད་ལྟར་རྒྱ་རིགས་ཤིག་བསྐོ་གཞག་བྱས་།",
            "དེ་ལས་ལྡོག་སྟེ་བཙན་བྱོལ་ནང་ཕྲན་ལ་",
            "བོད་མི་ཡོངས་ཀྱི་ངོ་ཚབ་བྱ་རྒྱུའི་ཁྲིམས་ མཐུན་དབང་ལུང་",
            "དེ་འོས་བསྡུའི་ལམ་ནས་ཐོབ་།",
            ""
        ],
        [
            "རྒྱ་ནག་གི་སྲིད་དབང་སྒེར་འཛིན་ལམ་ལུགས་ནི་",
            "ད་ལྟའི་ཆར་རྒྱལ་སྤྱིའི་ནང་རིམ་ཡལ་ དུ་",
            "འགྲོ་བཞིན་པའི་ཕྱོགས་སུ་ཡོད་པ་དང་། ",
            "ང་ཚོའི་ལམ་ལུགས་ནི་འཛམ་གླིང་ནང་དར་ཁྱབ་འགྲོ་བཞིན་པའི་",
            "མང་གཙོའི་ལམ་ལུགས་ཀྱི་ ཁོངས་སུ་།",
            "བཀའ་བློན་ཁྲི་པ་ནི་བོད་མི་མང་གི་ཁྲིམས་མཐུན་ངོ་ཚབ་ཡིན་ཞིང་།",
            "བོད་ནང་རྒྱ་ནག་གི་དབང་སྒྱུར་ནི་མི་མང་གི་",
            "མངོན་འདོད་མཚོན་གྱི་མེད་སྟབས་ ",
            "ཁྲིམས་འགལ་།",
            "ཇི་སྲིད་རྒྱ་ནག་གིས་འཛམ་གླིང་ཡོངས་ཁྱབ་ཀྱི་",
            "རང་དབང་ཁས་ལེན་མ་བྱས་པ་དེ་སྲིད་ དུ་",
            "རྒྱལ་སྤྱིའི་ནང་རྒྱ་ནག་དེ་",
            "གུས་བཀུར་འོས་པའི་སྟོབས་ཆེན་རྒྱལ་ཁབ་ཅིག་ཏུ་ འགྱུར་མི་སྲིད། ",
            "དེར་བརྟེན་རྒྱ་ནག་སྲིད་གཞུང་གིས་བོད་མི་རིགས་དང་",
            "རྒྱ་ནག་མི་མང་གི་རང་དབང་ལ་",
            "བརྩི་བཀུར་ཞུ་དགོས་པའི་སྐུལ་མ་ཞུ་གི་།",
            ""
        ],
        [
            "མཐའ་དོན། ",
            "ད་ལན་༸གོང་ས་མཆོག་གིས་ཆབ་སྲིད་སྐུ་དབང་བཀའ་བློན་ཁྲི་པ་མི་སྒེར་གཅིག་ལ་",
            "རྩིས་ སྤྲོད་གནང་བ་མ་ཡིན་པར་",
            "བོད་མི་ཡོངས་ལ་རྩིས་སྤྲོད་གནང་བ་ཞིག་ཡིན་སྟབས། ",
            "བོད་མི་ཚོ་རང་གི་རྐང་པའི་ཐོག་ལངས་ནས་",
            "འགན་ཁུར་ལེན་ཐུབ་པ་བྱེད་རྒྱུའི་དུས་སུ་ སླེབས་།",
            "ཚང་མས་མང་གཙོའི་ལས་རིམ་ནང་མཉམ་ཞུགས་ཀྱིས་",
            "འགོ་ཁྲིད་རྣམས་མང་གཙོའི་རིང་ལུགས་ དང་",
            "མཐུན་པ་ཡོང་ཆེད་བཏང་འཛིན་ཐུབ་པ་།",
            "ཕྲན་རང་བཀའ་བློན་ཁྲི་པར་འདེམས་ཐོན་བྱུང་བ་འདི་",
            "བོད་རྒྱ་ཆེའི་མི་མང་གིས་མི་ རབས་གཞོན་པ་ཚོར་",
            "ཡིད་ཆེས་བློས་འགེལ་བྱེད་པ་མཚོན་གྱི་།",
            "དེར་བརྟེན་གཞོན་སྐྱེས་ཚོས་ཆོད་སེམས་བརྟན་པོའི་",
            "སྒོ་ནས་འབད་བརྩོན་གནང་།",
            "ང་ཚོས་༸གོང་ས་མཆོག་གི་ཐུགས་བཞེད་སྒྲུབ་ཐུབ་པ་བྱེད་།",
            ""
        ],
        [
            "ད་ལྟའི་དུས་སྐབས་འདི་འཇིགས་ཞུམ་བྱ་རྒྱུའི་",
            "དུས་ཚོད་མ་ཡིན་པར་སེམས་ཤུགས་ བསྐྱེད་དགོས་པའི་དུས་ཚོད་།",
            "ང་ཚོའི་དམིགས་ཡུལ་གཙོ་བོ་བོད་མིའི་ངོས་འཛིན་དང་",
            "ཆེ་མཐོང་གཅེས་འཛིན་ཆེད་ལུས་ སྲོག་ལོངས་སྤྱོད་བློས་བཏང་",
            "བྱས་དང་བྱེད་བཞིན་པའི་གཞིས་བཞུགས་བོད་རིགས་",
            "དཔའ་བོ་དཔའ་མོ་ཚོའི་བསམ་དོན་སྒྲུབ་ཐུབ་པ་བྱེད་རྒྱུ་དེ་།",
            "༸གོང་ས་སྐུ་ཕྲེང་བཅུ་གསུམ་པ་ཆེན་པོ་མཆོག་བོད་ནང་",
            "༸ཞབས་སོར་འཁོད་ཐུབ་པ་བྱུང་བ་ལྟར། ",
            "ང་ཚོས་ཀྱང་བོད་མི་རིགས་ཀྱི་སྙིང་སྟོབས་དང་ལ་",
            "རྒྱ་རི་བོ་ཇོ་མོ་གླང་མ་ལྟར་བརྟན་པོར་བཟུང་ནས་",
            "༸གོང་ས་མཆོག་བོད་ལ་",
            "༸ཞབས་སོར་འཁོད་ཐུབ་པ་ཡོང་ཆེད་བརྩོན་པ་ བསྐྱེད་།",
            "གཞིས་བཞུགས་རྒྱལ་ཞེན་སྙིང་སྟོབས་ཅན་གྱི་བོད་རིགས་སྤུན་ཟླ་རྣམ་པ། ",
            "ང་ཚོ་བཙན་བྱོལ་དུ་ཡོད་པ་མང་ཆེ་བ་",
            "བོད་ལ་འགྲོ་མྱོང་མེད་ཀྱང་བོད་ནི་ང་ཚོའི་བླ་ སྲོག་།",
            "ང་ཚོས་ཆོས་དང་ཆོད་སེམས། ",
            "ལྷག་བསམ་བཅས་གྲོགས་སུ་བསྟེན་།",
            "གང་མྱུར་གཞིས་བྱེས་མཉམ་འཛོམས་ཡོང་བ་བྱེད་།",
            ""
        ],
        [
            "ཆིག་སྒྲིལ་དང་། ",
            "གསར་གཏོད། ",
            "རང་ཁ་རང་གསོ་བྱ་རྒྱུའི་ལྟ་གྲུབ་རྣམས་གཞི་རྩའི་ལམ་སྟོན་དུ་བཟུང་།",
            "གཞིས་བྱེས་མཉམ་འཛོམས་དང་། ",
            "བོད་ནང་རང་དབང་བསྐྱར་གསོ། ",
            "༸གོང་ས་མཆོག་གང་མྱུར་བོད་ལ་༸ཞབས་སོར་འཁོད་ཐུབ་པ་བཅས་ཡོང་ཐུབ་ངེས་ཡིན།།",
            "བོད་རྒྱལ་།",
            ""
        ]
    ]
}