{
    "version": "P000043",
    "reviewed_text": [
        [
            "༄༅། སྔ་འགྱུར་བཀའ་གཏེར་ཤིང་",
            "རྟའི་ལམ་སྲོལ་ཆོས་ཀྱི་རྒྱལ་པོ་སྨིན་གླིང་པའི་བསྟན་པ་རྒྱས་པའི་སྨོན་ལམ་",
            "རྡོ་རྗེའི་གསུང་གི་འགྲེལ་པ་དགེ་མཚན་ལྷ་ཡི་རྔ་ཆེན་ཞེས་བྱ་བ་བཞུགས་སོ།། ",
            "མཛད་པ་པོ། ",
            "༧སྐྱབས་རྗེ་དིལ་མགོ་མཁྱེན་བཙེ་རིན་པོ་ཆེ། ",
            "༄༅། ཨོཾ་སྭསྟི། །",
            "འགྱུརྃ་མེདྃ་བདེ་ཆེན་སྒྱུ་འཕྲུལ་རྡོྃ་རྗེྃ་སེམས། །",
            "ཀུན་ཁྱབ་ཐུགས་རྗེ་བདུད་རྩིའི་སྤྲིན་གཡོས་པས། །",
            "བཀའ་གཏེར་རྒྱ་མཚོའི་གཉེན་གཅིག་གཏེར་ཆེན་རྗེ། །",
            "ཚེ་རབས་ཀུན་ཏུ་སྙིང་གི་ཟེའུ་འབྲུར་བསྙེན།།",
            "མཁས་པའི་རྣམ་དཔྱོད་གྲུབ་པའི་དགོངས་རྩལ་གྱིས། །",
            "གསང་དོན་འབྱེད་པའི་སྤོབས་པ་ཕྲ་ན་ཡང༌། །",
            "དད་བརྒྱས་ཉེ་བར་ལེན་པས་རྡོ་རྗེའི་གསུང༌།།",
            "ཆ་ཙམ་འཆད་ལ་སྤྲོ་བའི་པདྨོ་འཛུམ། །",
            "ཞེས་མཆོད་པར་བརྗོད་པས་ལམ་ཡངས་པོར་བྱས་།",
            "འོག་མིན་ཨོ་རྒྱན་སྨིན་གྲོལ་གླིང་ངེས་པ་དོན་གྱི་དགའ་བའི་ཚལ་ཞེས་",
            "ཁམས་གསུམ་སྐྱེ་དགུའི་མཆོད་སྡོང་ཕྱག་ན་པདྨོ་རྒྱལ་དབང་ལྔ་པ་ཆེན་པོའི་མཚན་གྱིས་དྲིལ་བསྒྲགས་པའི་",
            "ངེས་གསང་ཆོས་ཀྱི་ཆུ་གཏེར་ཆེན་པོ་དེ་དར་རྒྱས་འབྱུང་བའི་རྡོ་རྗེའི་བདེན་སྨོན་གྱི་དོན་ཅུང་ཟད་འཆད་པ་།",
            "དེ་ཡང་སངས་རྒྱས་རྣམས་མི་སློབ་འབྲས་བུའི་གོ་འཕང་མངོན་དུ་མཛད་པའི་",
            "སྐུ་དང་ཞིང་ཁམས་རྒྱ་མཚོའི་སྒྲོན་མེའི་སྤྲིན་ཕུན་ཚོགས་ངེས་པ་ལྔ་ལྡན་དུ་བཀོད་པ་ལས་",
            "བདག་ཉིད་ཆེན་པོ་འདི་ཉིད་ཀྱི་སྤྲུལ་གཞི་ནི་",
            "རྣམ་པར་སྣང་མཛད་ཀུན་ཏུ་ཞལ་ཡེ་ཤེས་གངས་ཆེན་མཚོ་སྐུའི་བ་སྤུའི་ཁུང་བུ་རེ་རེའང་བྱེ་བ་ཕྲག་བརྒྱའི་ཞིང་ཁམས་ཀྱི་བཀོད་པ་དང་ལྡན་ན་",
            ""
        ],
        [
            "གཞན་ལྟ་ཅི་སྨོས་ཏེ་",
            "ཞིང་ཁམས་རབ་འབྱམས་སྐུ་གཅིག་ལ་རྫོགས་པ་དང༌། ",
            "རྡུལ་གཅིག་གི་སྟེང་ན་རྡུལ་གྲངས་མེད་སྙེད་ཀྱི་ཞིང་ཡང་སྣང་ཞིང༌",
            "སྐུ་གཅིག་ལ་སྐུ་རབ་འབྱམས་རྒྱ་མཚོ་འདུ་བ་དང༌། ",
            "སྐུ་རེ་རེས་ཀྱང་སྐུ་དང་",
            "ཞིང་ཁམས་རབ་འབྱམས་རྒྱ་མཚོར་ཁྱབ་པར་སྣང་བ་སོགས་",
            "སྤྱོད་ཡུལ་ལས་འདས་པའི་ཆོ་འཕྲུལ་ཆེན་པོར་བཞུགས་ཏེ་",
            "དེ་དག་གི་རྣམ་ཐར་བཀོད་པའི་དཔལ་གྱི་ཡོན་ཏན་ནི་",
            "སངས་རྒྱས་ཉག་གཅིག་གི་སྤྱོད་ཡུལ་ལས་ས་བཅུའི་དབང་ཕྱུག་གིས་འཆད་པར་མི་ནུས་ཀྱང༌། ",
            "མདོ་རྒྱུད་ཀྱི་ཁུངས་ཀྱི་རྗེས་སུ་འབྲངས་ནས་འཆད་ན་",
            "ཡེ་ཤེས་གངས་ཆེན་མཚོ་རྣམ་པར་སྣང་མཛད་དེ",
            ""
        ],
        [
            "འི་ཕྱག་མཐིལ་གྱི་རྡུལ་ཕྲན་གཅིག་གི་ནང་དུ་",
            "འཇིག་རྟེན་ཁམས་རྒྱ་མཚོ་དེ་བཞིན་གཤེགས་པའི་ཕྱག་མཐིལ་སྙིང་པོ་རབ་ཏུ་གནས་པ་ཞེས་བྱ་བར། ",
            "སྟོན་པའང་ཡེ་ཤེས་གངས་ཆེན་མཚོ་ཉིད་དུ་བསྟན་ཏེ་",
            "རྣམ་པར་རོལ་པ་བསམ་གྱིས་མི་ཁྱབ་པ་གསུང་པ་",
            "དེའི་ནང་དུ་ཆུད་པའི་འཇིག་རྟེན་གྱི་ཁམས་ཤིན་ཏུ་མང་པོའི་དབུས་སུ་",
            "སངས་རྒྱས་རྣམ་སྣང་སྤྲུལ་སྐུའི་ཞིང་ཁམས་གཞི་དང་",
            "སྙིང་པོ་མེ་ཏོག་གིས་བརྒྱན་པའི་ཞིང་དེའི་ཁོར་ཡུག་ནང་དུ་གངས་ཆེན་མཚོའི་དབྱིངས་ཀྱི་སྤོས་ཆུའི་",
            "རྒྱ་མཚོ་བརྗོད་དུ་མེད་པའི་སངས་རྒྱས་ཀྱི་ཞིང་རྡུལ་སྙེད་ཀྱི་དབུས་",
            "སུ་སྤོས་ཆུའི་རྒྱ་མཚོའི་ཟེ་བ་ཡིད་འོང་ལ་གནས་པའི་ནོར་བུའི་པདྨ་ཆེན་པོ་ཡིས་བརྟེན་པའི་འཇིག་རྟེན་གྱི་ཁམས་ཀྱི་རྒྱུད་ཉི་ཤུ་རྩ་ལྔ་བརྩེགས་མར་གནས་པ་",
            "དེའི་བཅུ་གསུམ་པ་མི་མཇེད་ཅེས་གྲགས་པ་སྟོང་གསུམ་གྱི་འཇིག་རྟེན་འདི་ཡིན་ཞིང༌",
            "འདི་ལའང་ཕྱོགས་མཚམས་སྟེང་འོག་ཏུ་ཁེབས་ལྡན་སོགས་སངས་རྒྱས་ཀྱི་ཞིང་",
            "རྡུལ་བཅུ་གསུམ་གྲངས་སྙེད་ཀྱིས་ཀུན་ནས་བསྐོར་།",
            "ཞིང་དེ་དག་ཏུ་ལོངས་སྐུ་རྣམ་པར་སྣང་མཛད་ཆེན་པོ་ལས་སྤྲུལ་པ། ",
            "གཙང་མའི་གནས་ཀྱི་འོག་མིན་དུ་ཁྱབ་པར་བཞུགས་ཤིང་",
            "དབང་ཕྱུག་ཆེན་པོ་རྣམས་ཀྱིས་ཆོས་སྟོན་པར་མཛད་པའི་སྤྲུལ་པ་རྒྱ་ཆེན་པོ་ཞིག་།",
            "མི་མཇེད་དེའི་དབུས་སུ་ཚུད་པའི་གླིང་བཞི་པའི་འཇིག་རྟེན་འདི་བཅོམ་པ་དང་ལྡན་པ་ཞེས་།",
            "འདི་ཁོ་ན་ལའང་འདབས་ཆག་པའི་ཤིན་ཏུ་སྲུང་ལེགས་དང་",
            "ཞིང་བཅུའི་བསྐོར་བ་ཆགས་འཇིག་དུས་མཉམ་དུ་བྱེད་པ་ཐེག་ཆེན་ཐུན་མོང་མ་ཡིན་པའི་ལུགས་སྤྱིར་སྨོས་པ་།",
            ""
        ],
        [
            "ཞིང་དེ་དག་ཏུ་འདུལ་བྱེད་ཀྱི་སྟོན་པ་དུ་མ་ཞིག་མཆིས་པ་ལས། ",
            "ད་ལྟ་བདག་ཅག་གི་སྟོན་པ་བསྐལ་བཟང་རྣམ་འདྲེན་བཞི་པའི་བསྟན་པ་འདི་ཉིད་།",
            "སངས་རྒྱས་ཀྱི་ཕྲིན་ལས་རྗེས་སུ་སྐྱོང་བའི་སྐྱེས་བུ་བསམ་མི་ཁྱབ་པར་བྱོན་པའི་ནང་།",
            "རྗེ་འདི་ནི་གབ་རྒྱ་ཅན་གྱི་ལུང་བསྟན་ལས། ",
            "བཻ་རོ་ཁྱོད་ནི་སྐྱེ་མཐའི་བྱང་སེམས་ཏེ༔",
            "ཁྱོད་ཀྱི་འདི་གོང་སྐྱེ་བ་འདས་པ་ནི༔ ",
            "སྨྲ་བསམ་བརྗོད་འདས་ཡེ་ཤེས་སྙིང་པོའི་དོན༔ ",
            "སེམས་ཅན་སངས་རྒྱས་མཉམ་ཉིད་ཁྱབ་བརྡལ་ཡང༔ ",
            "ཁམས་གསུམ་འགྲོ་བ་འདྲེན་པའི་རྡོ་རྗེ་ཆོས༔ ",
            "ཤཱཀ་ཐུབ་ཉེ་གནས་ཨཱནནྟ་ཞེས་དང༔ ",
            "རྒྱལ་པོ་ཛཿདང་ཤནྟིཾ་གྷརྦྷ་དང༔ ",
            "བོད་འདིར་སམྦྷོ་ཊ་སོགས་དག་པ་ཡི༔ ",
            "སྐྱེ་བ་དེ་ཙམ་སྣང་གི་མ་དག་པའི༔ ",
            "སྐྱེ་ཚུལ་བརྗོད་དུ་ཡོད་པའི་གནས་མ་ཡིན༔",
            "དེ་ལྟར་དག་པའི་སྐྱེ་བ་དེ་དག་གིས༔ ",
            "འགྲོ་ལ་སྙིང་རྗེ་ཆེན་པོའི་ཐུགས་བསྐྱེད་པས༔ ",
            "བཻ་རོ་ཁྱོད་དུ་སྐྱེ་བ་བླངས་བ་ཡིན༔",
            "ཁྱོད་ཀྱང་ཤྲཱི་སེང་ཧ་ཡེ་ཤེས་མདོ༔ ",
            "པདྨ་བདག་སོགས་གཙུག་གི་བླ་མར་བསྟེན༔",
            ""
        ],
        [
            "གདམས་པའི་གནད་རྣམས་ཕུ་ཐག་བཅད་བྱས་ནས༔",
            "ཆོས་སྐུའི་རང་ཞལ་མངོན་སུམ་རྟོགས་གྱུར་པས༔ ",
            "ལས་འཕྲོ་མ་དག་སྐྱེ་བ་ལེན་མི་སྲིད༔ ",
            "འོན་ཀྱང་སེམས་བསྐྱེད་སྨོན་ལམ་བཟང་པོ་ཡིས༔ ",
            "མཚམས་སྦྱོར་མཐའ་ཡས་འགྲོ་བའི་དཔལ་ཉིད་དུ༔ ",
            "དབང་ཕྱུག་འབར་དང་ར་ཤག་རྡོ་རྗེ་གླིང༔ ",
            "ཀུན་སྐྱོང་གླིང་དང་མདོ་སྔགས་གླིང་པ་སོགས༔ ",
            "པདྨ་བདག་གི་ཟབ་གཏེར་བདག་པོ་དང༔ ",
            "གཞན་ཡང་ཐེག་པ་ཆེ་ཆུང་སྣ་ཚོགས་ན༔",
            "དེ་དང་མཐུན་པའི་ངོ་མཚར་སྐྱེ་བའི་གྲངས༔ ",
            "བཅུ་ཕྲག་གཅིག་དང་གསུམ་ཙམ་འདས་པའི་མཐར༔ ",
            "ཞེས་གསུངས་པ་ལྟར་",
            "གསང་བདག་རྡོ་རྗེ་ཆོས་ནས་སྲིན་པོ་ཆོས་ཀྱི་གོ་ཆའི་བར་རྒྱལ་བསྟན་རིན་པོ་ཆེ་འཛིན་སྐྱོང་སྤེལ",
            "གསུམ་མཛད་པ་ལ་མཁས་བཙུན་བཟང་གྲུབ་ཀྱི་རྣམ་ཐར་མཚུངས་ཟླ་མེད་པར་བྱོན་ནས་",
            "བཀའ་གཏེར་སྨིན་གྲོལ་རྒྱ་མཚོའི་ཤིང་རྟ་ཁམས་གསུམ་ཆོས་ཀྱི་རྒྱལ་པོ་གཏེར་བདག་གླིང་པ་ཞེས་མཚན་མཆོག་ལྷ་ཡི་རྔ་སྒྲ་འཇིག་རྟེན་གསུམ་ན་སྙན་པར་གྲགས་པ་",
            "དེའི་མཚན་དཔེའི་ཉིན་བྱེད་གཡོ་རུ་གྲྭ་ཡི་གནས་སུ་།",
            "ཐུགས་བསྐྱེད་དོན་ཡོད་ཞགས་པས་",
            "རྒྱལ་བའི་བསྟན་པ་རིན་པོ་ཆེ་ཀུན་ནས་འཁྱུད་པས་གངས་ཅན་རྫོགས་ལྡན་དང་པོའི་སྐལ་བཟང་ལ་བཀོད་པའི་ཚེ། ",
            "སངས་རྒྱས་པདྨའི་སྙིང་པོ་དགྱེས་པའི་འཛུམ་ཟེར་གྱིས་རིག་པ་འཛིན་དབང་མཆོག་གི་མཁྱེན་བརྩེའི་ཡེ་ཤེས་ཀྱི་འདབ་རྒྱ་མཛེས་པར་གྲོལ་བའི་",
            "ཕྲིན་ལས་ཀྱི་གཙོ་བོ་ནི་ཟབ་གཏེར་ལུང་བྱང་ལས། ",
            "ཁྱད་པར་གཡོ་རུ་གཙང་མའི་སར༔ ",
            "ཚོམ་བུ་གཅིག་ཏུ་འདུས་པའི་སྡེ༔ ",
            "མ་འོངས་བསྟན་པ་ཆེས་འཕེལ་ནས",
            ""
        ],
        [
            "བོད་ཀྱི་བདེ་སྐྱིད་དགུང་དུ་འདེགས༔ ",
            "ཞེས་གསལ་བར་ལུང་བསྟན་པ་བཞིན། ",
            "བོད་ཡུལ་དབུས་ཀྱི་འཛིན་མའི་ཐིག་ལེའི་སྃ་ཡི་བྱེ་བྲག་ལྃ། ",
            "འོག་མིན་གསང་མཆོག་རྡོ་རྗེའི་དཀྱིལ་འཁོར་ཆེན་པོ་བཀོད་ནས་",
            "སྔ་འགྱུར་ཆུ་བོ་བཞི་ཡི་བགྲོད་པ་རྒྱུན་མི་ཆད་པས་གཡས་སུ་བསྐོར་ཞིང༌",
            "ལུང་རྟོགས་མ་དྲོས་པའི་ཆུ་གཏེར་ཆེན་པོ་ཟབ་ཅིང་རྒྱ་ཆེ་བ་འཁྱིལ་།",
            "མཁས་གྲུབ་རིག་འཛིན་གྱི་སྐྱེས་བུ་ཀླུ་དབང་དུ་མས་ཅི་དགར་རྩེན་པའི་གནས་གང་ནི། ",
            "འཛམ་གླིང་བསྟན་པ་སྤྱི་དང་",
            "ཁྱད་པར་སྔ་འགྱུར་བཀའ་གཏེར་གྱི་ཕན་བདེ་མི་ཟད་པའི་ཉེར་འཚོར་གྲུབ་པས། ",
            "ནང་གི་ཡེ་ཤེས་ཟབ་མོ་མངོན་སུམ་གཟིགས་པའི་རྡོ་རྗེའི་སྤྱན་དང་ལྡན་པའི་",
            "དག་པའི་སྣང་ཆར་རང་སྣང་ཡེ་ཤེས་ཀྱི་འཁོར་ལོར་ལོངས་སུ་སྤྱོད་པའི་",
            "རྡོ་རྗེའི་འོྃག་མིནྃ་ཆེན་པོ་སྟེ་མི་མཇེད་ཀྱི་འཇིག་རྟེན་གྱི་ཞིང་",
            "བྱང་ཆུབ་སེམས་དཔའ་ཚངས་པ་རལ་པ་ཅན་གྱི་སྣོད་བཅུད་དག་པར་གཟིགས་པ་དོན་གྱི་གནས་སྣང་གཉིས་ཀ་དེ་བཞིན་ཡིན་པ་",
            "དེ་བཞིན་གཤེགས་པས་ཤཱ་རིའི་བུ་ལ་བཀའ་བསྩལ་བ་ལྟར་།",
            "རྡོ་རྗེ་ཐེག་པ་ལྟ་སྒོམ་ཟབ་མོའི་དབང་དུ་བྱས་ན་",
            "སྣོད་བཅུད་ཐམས་ཅད་མཁའ་མཉམ་རྡོ་རྗེ་སྙིང་པོའི་ཞིང་དུ་",
            "གསུངས་པས་གཙུག་ལག་ཁང་འདི་ལ་འོག་མིན་གྱི་སྒྲ་སྦྱར་ན་",
            ""
        ],
        [
            "ཁྱད་པར་གྱི་ཆོས་སུ་ཅི་འགྱུར་སྙམ་ན་",
            "ཁྱད་པར་ཆེ་སྟེ",
            "གོང་དུ་སྨོས་པ་ལྟར་ལོ་ཙཱ་ཆེན་པོ་འཇིག་རྟེན་མིག་གཅིག་གིས་",
            "བོད་ཡུལ་གྱི་གདུལ་བྱ་དུས་གསུམ་ཀུན་ཏུ་ཡལ་བར་མི་འདོར་བས་བསམ་བཞིན་",
            "སྲིད་པར་བཟུང་བའི་རྡོ་རྗེ་རིག་འཛིན་ཆེན་པོ་གང༌། ",
            "རྒྱལ་བསྟན་སྤྱི་དང་ཁྱད་པར་སྔ་འགྱུར་རྡོ་རྗེ་ཐེག་པའི་བསྟན་པའི་",
            "མེ་རོ་གསོ་བའི་ཐུགས་བསྐྱེད་དུས་སུ་བབ་སྟེ་",
            "བཀའ་གཏེར་རིས་མེད་ཀྱི་ཡོངས་འཛིན་ཉི་ཤུ་རྩ་ལྔ་བསྟེན་ནས",
            "སྡོམ་པ་གསུམ་གྱི་བཅས་ཁྲིམས། ",
            "གསན་བསམ་སྒོམ་གསུམ་གྱི་རྣམ་ཐར་ཡོངས་སུ་རྫོགས་པའི་མཐུས་",
            "སློབ་དཔོན་སངས་རྒྱས་གཉིས་པས་",
            "ལུང་བསྟན་པའི་གནས་མཆོག་ཏུ་ཞབས་ཀྱི་པདྨོ་བཀོད་པ་དང་",
            "ཆབས་ཅིག་གནས་དེའི་ལྷོ་ནུབ་ནས་མཚོ་སྐྱེས་རིག་འཛིན་དབང་པོའི་དགྱེས་པའི་",
            "འཛུམ་ཞལ་མངོན་སུམ་དུ་བསྟན་ཅིང༌། ",
            "གཡས་གཡོན་གྱི་ཕྱོགས་སུ་ཌཱ་ཀི་དཀར་སྔོན་གཉིས་དང་བཅས་པས་",
            "བརྡ་ཡིས་ལུང་བསྟན་པ་བཞིན་དབུས་ཀྱི་ས་འཛིན་དུ་དགེ་འདུན་འདུས་པའི་སྡེ་ས་ལ་",
            "སྤྱོད་པའི་འོག་མིན་ཨོ་རྒྱན་སྨིན་གྲོལ་གླིང་ཉིད་བཙུགས། ",
            "སངས་རྒྱས་ཀྱི་བསྟན་པ་སྤྱི་དང་བྱེ་བྲག་གི་རྒྱུན་བཤད་སྒྲུབ་ལས་",
            "གསུམ་གྱིས་སྤེལ་བ་དང༌། ",
            "ཌཱ་ཀི་དཀར་སྔོན་བཞུགས་ཕྱོགས་སུ་བསྟན་སྲུང་ཞིང་སྐྱོང་མ་མོ་དང༌། ",
            "བོད་སྐྱོང་བརྟན་མ་བཅུ་གཉིས་ཀྱི་རྟེན་མདོས་བཙུགས་ནས་",
            "རྗེ་ཉིད་ཀྱི་ཁྲི་བརྒྱུད་རྡོ་རྗེ་འཛིན་པས་བཀའ་གཏེར་གྱི་བསྟན་པའི་རྒྱུན་བསྐྱངས། ",
            "མཁན་ཆེན་ལོ་ཙཱ་བ་དྷརྨཱ་ཤྲཱིའི་བསྟན་རྩ་གཞི་གསུམ། ",
            "མདོ་སྔགས་རིག་གནས་དང་བཅས་པའི་འཆད་ཉན་གྱི་སྲོལ་བཏོད་པས་",
            "སྐུ་གསུང་ཐུགས་ཀྱི་སྲས་བརྒྱུད་དང་སློབ་བརྒྱུད་ཀྱི་རིམ་པ། ",
            "འགྲོ་དོན་ནུས་པ་སུམ་ཅུ་སོ་ལྔ། ",
            "རང་དོན་ཐུབ་པ་བརྒྱ་རྩ་བརྒྱད། ",
            "ཆོས་ཀྱི་འབྲེལ་བ་སྟོང་ཚོ། ",
            "སྨོན་ལམ་གྱི་འབྲེལ་བ་ཁྲི་ཚོ་ལྔ། ",
            "ལས་ཀྱི་འབྲེལ་བ་དྲུག་ཅུ་རྩ་བདུན། ",
            "གདུགས་ཐོག་བདུན་དང་མི་ཆེན་གསུམ་གྱིས་ཕྲིན་ལས་ཀྱི་སྒོ་སྤེལ་བ་གཏེར་ལུང་ནས་",
            "གསུངས་པ་ལྟར་སྒྲ་ཇི་བཞིན་མངོན་དུ་གྱུར་ཏེ་",
            "སྔ་འགྱུར་བཀའ་མ་མདོ་སྒྱུ་སེམས་གསུམ་གྱི་སྨིན་གྲོལ་རྒྱུད་བཤད་དང་བཅས་པ། ",
            "གཏེར་ཁ་གོང་འོག་གིས་མཚོན་པའི་ཟབ་གཏེར་ལས་",
            "བྱོན་པའི་བླ་རྫོགས་ཐུགས་གསུམ་གྱི་སྨིན་གྲོལ་གྱི་རྒྱུན་དང་",
            "བསྙེན་སྒྲུབ་ལས་སྦྱོར་གྱི་ཕྱག་བཞེས་གཙོས་ངེས་གསང་བསྟན་པའི་སྲོག་ཤིང་སྙིང་ལྟ་བུ་རྣམས་ལ་",
            "གསན་བསམ་སྒོམ་གསུམ་གྱིས་དབང་བཞིའི་རྟོགས་པ་མངོན་དུ་གྱུར་ཏེ་",
            ""
        ],
        [
            "སངས་རྒྱས་ཀུན་གྱི་གསང་བ་འཛིན་པའི་དཀྱིལ་འཁོར་འཁོར་ལོའི་དབང་ཕྱུག་དངོས་སུ་གྱུར་ཏེ",
            "སྡོམ་པ་གསུམ་གྱིས་རྒྱུད་བསྡམས་ཤིང་བཤད་སྒྲུབ་ཀྱིས་",
            "དུས་འདའ་བའི་རིག་པ་འཛིན་པའི་དགེ་འདུན་སུམ་བརྒྱར་ཉེ་བ་ལ་གནས་མལ། ",
            "རྟེན་གསུམ་མཆོད་ཆ་དུས་བཞིའི་སྒྲུབ་མཆོད་ཀྱི་ཡོ་བྱད། ",
            "སྐུ་གསུང་ཐུགས་ཀྱི་རྟེན་ཁྱད་འཕགས། ",
            "ཁྱད་པར་རྒྱུད་ལུང་མན་ངག་གི་ཟབ་གནད་གཅིག་ཏུ་།",
            "འཐོར་བ་།",
            "གཅུས་པ་བསྲངས། ",
            "གབ་པ་མངོན་ཕྱུང་གི་རྡོ་རྗེའི་གསུང་གི་གསང་བ་པོད་བཅུ་བཞིར་",
            "ལོང་བ་རྒྱལ་སྲས་པད་འགྱུར་གྱི་དཀར་ཆག་ལྟར་དང༌། ",
            "དུས་བབ་ཀྱི་ཟབ་ཆོས་རིག་འཛིན་ཐུགས་ཐིག །",
            "གཤིན་རྗེ་དྲེགས་འཇོམས། ",
            "རྡོར་སེམས་ཨ་ཏིའི་སྐོར། ",
            "ཐུགས་རྗེ་ཆེན་པོ་བདེ་གཤེགས་ཀུན་འདུས་རྩ་བ་ཡན་ལག་དང་བཅས་པ་སྤྱན་དྲངས་ནས་",
            "སྨིན་གྲོལ་ཟབ་མོའི་གསང་མཛོད་ཀྱི་སྒོ་འཕར་ཕྱེས་ནས་",
            "ལས་ཅན་དག་པའི་འཁོར་ཚོགས་རྗེས་སུ་བཟུང་སྟེ་",
            "བོད་ཡུལ་བསྟན་འགྲོའི་བདེ་སྐྱིད་རྫོགས་ལྡན་དང་པོའི་དགའ་སྟོན་ལ་",
            "སྦྱར་བར་མཛད་ཅིང༌། ",
            "གཞན་ཡང་ཇོ་ཤངས་ཞི་གཅོད་བོ་དོང་སོགས་གྲུབ་མཐའ་རིས་སུ་མ་ཆད་པའི་བསྟན་རྒྱུན་",
            "ཉག་ཕྲ་བ་ལ་འཛིན་སྐྱོང་སྤེལ་གསུམ་གྱིས་བཀའ་དྲིན་ཤིན་ཏུ་ཆེ་བས་ན་",
            "ཐུན་མོང་གི་གདུལ་བྱར་ཡང་རྒྱལ་བསྟན་གྱི་སྣང་བ་ལེགས་དགུས་འཁྱུད་པའི་དཔལ་འབྱོར་གྱིས་",
            "ཕྱུག་པས་དོན་རྟགས་གཉིས་ཀ་འོག་མིན་དུ་ངེས་པའི་གྲགས་སྙན་འཇིག་རྟེན་གསུམ་ན་གསལ་བ་།",
            "མདོར་ན་",
            "སྔ་འགྱུར་བཀའ་གཏེར་མཚན་དོན་མཐུན་པའི་བསྟན་པ་ཡན་ལག་དང་བཅས་པ་མ་ཉམས་པར་",
            "ད་ལྟའང་སྤྱོད་དུ་ཡོད་པ་འདི་ནི་རྗེ་བླ་མ་གཏེར་ཆེན་སྐུ་མཆེད་གདུང་བརྒྱུད་དང་བཅས་པའི་ཕྲིན་ལས་ཁོ་ན་ལས་བྱུང་བར་",
            "གཟུར་གནས་མཁས་གྲུབ་རྣམས་ཀྱིས་རྒྱུ་མཚན་དཔྱད་པས་རྟོགས་ནུས་ལ",
            ""
        ],
        [
            "དེས་ན་རྒྱལ་བ་རྫོགས་པའི་སངས་རྒྱས་ཀྱི་ཐུགས་ཀྱི་གསང་བ་མཐའ་དག་",
            "གང་དུ་བཞུགས་པ་དེར་དེ་ཡི་གཉེར་འཛིན་པའི་མཁའ་འགྲོ་དང་",
            "ཆོས་སྐྱོང་ཡང་མེ་ཏོག་གི་དགའ་ཚལ་དུ་བུང་བ་བཞིན་ངང་གིས་འདུ་བས་",
            "ལེགས་ཉེས་ཀྱི་སྟངས་འཛིན་ཅིང་ཉམས་པ་ཚར་གཅོད་དམ་ལྡན་རྗེས་སུ་འཛིན་པས་",
            "ཐུགས་བསྐྱེད་དང་ཕྲིན་ལས་ཀྱི་ལེགས་ཚོགས་སྤེལ་བ་ཆོས་ཉིད་ཡིན་པས་",
            "འཛམ་གླིང་ནུབ་ཕྱོགས་ཨོྃ་རྒྱནྃ་མཁྃའ་འགྲོྃའི་གནྃས་ཀྱི་དྷརྨཱ་གཉྫའི་",
            "གསང་མཛོད་དང་དབྱེར་མི་ཕྱེད་པར་གྱུར་པ་ལ་གཅིག་ལས་གཉིྃས་སུ་འཕོས་པྃ་ལྟ་བུ་ཡིན་ཅིང༌། ",
            "དེའི་ཚེ་རྗེ་བླ་མ་མཆོག་གི་ཕྲིན་ལས་ཀྱི་གྲོགས་སུ་གངས་རིའི་ཁྲོད་ཀྱི་",
            "མགོན་གཅིག་ཕྱག་ན་པདྨོ་ལྔ་པ་ཆེན་པོ་མཆོད་ཡོན་ཉི་ཟླ་ཟུང་།",
            "ས་སྐྱ་བ་བདག་ཆེན་ཀུན་དགའ་བཀྲ་ཤིས། ",
            "ཆབ་མདོ་འཕགས་པ་ལྷ་སྟོན་འཁོར། ",
            "འབྲི་གུང་དཀོན་མཆོག་ཕྲིན་ལས་བཟང་པོ། ",
            "སྟག་ལུང་བསྟན་འཛིན་སྲིད་ཞི་རྣམ་རྒྱལ། ",
            "འབྲུག་ཐམས་ཅད་མཁྱེན་པ། ",
            "སྒམ་པོ་མཆོག་སྤྲུལ་གདུང་བརྒྱུད། ",
            "མཚུར་ཕུའི་རྒྱལ་ཚབ་དང་ཏྲེ་ཧོ། ",
            "ལྷོ་བྲག་གསུང་སྤྲུལ་དང་ཐུགས་སྲས། ",
            "རོང་པ་དང་མདོ་ཁམས་རྫོགས་ཆེན་པ། ",
            "མདོ་ཁམས་པ་ཀུན་དགའ་བསྟན་འཛིན། ",
            "ཞེ་ཆེན་རབ་འབྱམས་དང་པོ་སོགས་གྲུབ་མཐའ་རིས་སུ་མ་ཆད་པའི་",
            "སྐྱེས་ཆེན་དམ་པ་རྣམས་ཀྱི་སྐྱེས་སྦྱོར་གྱི་རྣམ་ཐར་རྨད་དུ་བྱུང་བ་རྣམས་ཀྱིས་",
            "གངས་ཅན་འཛིན་མའི་ཐིག་ལེ་མཛེས་པ་དང༌། ",
            "སྔོན་སྦྱངས་ཀྱི་ལས་འཕྲོ་སད་པའི་སྐལ་བཟང་རྣམས་ཀྱིས་",
            "ཐོས་བསམ་སྒོམ་པའི་ན་ཚོད་དར་ལ་བབ་པའི་མཛེས་སྡུག་གི་བརྟན་པ་བཞད་ཅིང༌། ",
            "དཀར་ཕྱོགས་རྣམ་པར་རྒྱལ་བའི་དྲི་བསུང་གིས་ཁམས་དབུས་གཙང་ཚུན་ཆད་དུ་ཁྱབ་པའི་ངོ་མཚར་ནི་",
            "ཕྱི་མའི་དུས་འདིར་སུས་ཀྱང་འགྲན་ཟླ་བྲལ་བས་",
            "མཁའ་ཁྱབ་ཀྱི་གདུལ་བྱ་མཐོང་ཐོས་དྲན་རེག་ཐམས་ཅད་རང་བཞིན་གནས་དང་",
            "རྒྱས་འགྱུར་གྱི་རིགས་ཁམས་ཟག་མེད་ཀྱི་ཡོན་ཏན་མ་ལུས་པའི་མཐུ་ནུས་རྫོགས་པས་",
            "སྨིནྃ་ཅིངྃ་གྲོལྃ་བསྃ་སྟོན་འཁོར་ཐམས་ཅད་མཐར་ཐུག་སྐལ་བཟང་འདྲེན་པ་སྟོང་གི་སྐུ་ཚེ་དང་",
            "ཕྲིན་ལས་རྫོགས་པའི་སངས་རྒྱས་མོས་པ་སྣང་མཛད་ཀྱི་ཡེ་ཤེས་ཟབ་མོའི་དབྱིངས་སུ་",
            "སྦྱོར་བའི་ཕྲིན་ལས་ཀྱི་ཉིན་བྱེད་འཆར་ཁའི་སྐྱ་རེངས་དང་པོར་",
            "སྐུ་ཚེ་འདིའི་ཐུགས་ཟིན་གྱི་སློབ་མ་ཐམས་ཅད་རང་བྱུང་ཡེ་ཤེས་དགོངས་ཀློང་དུ་",
            "ཐུགས་ཡིད་དབྱེར་མེད་མཛད་པའི་ཚུལ་རྗེ་བླ་མ་དང་",
            "དགོངས་པ་ཕྲིན་ལས་ཐམས་ཅད་མཉམ་པའི་གཅུང་ལོ་ཙཱ་བ་ཆེན་པོ་དྷརྨཱ་ཤྲཱི། ",
            "གདོད་མའི་མགོན་པོ་སྒྲ་ཐལ་འགྱུར་རྩ་རྒྱུད་ལས་ལུང་བསྟན་པའི་",
            "རྗེ་བཙུན་མི་འགྱུར་དཔལ་སྒྲོན་སོགས་ཀུན་ཀྱང་འཕགས་པའི་ཡེ་ཤེས་མངོན་དུ་གྱུར་ཅིང་",
            "སྣང་བཞིའི་མཐར་སོན་པས་སྲས་བརྒྱུད་དང་སློབ་བརྒྱུད་ཐམས་ཅད་ཆོས་ཉིད་ཀྱི་ལྟ་སྒོམ་མཐར་སོན་པ་",
            "ཤས་ཆེ་བའི་ཕྱིར་ཨྃ་ཏིྃའི་གླིངྃ་ཞེས་གངས་ཁྲོད་བསྟན་པའི་གཞི་མ་གཙུག་ལག་ཁང་ཐམས་ཅད་ཀྱི་ཕུལ་དུ་ཕྱིན་པ་།",
            "དེས་ན་རབ་བརྟགས་དང་ཕུལ་བྱུང་གི་བརྗོད་པས་དག་སྣང་དང་",
            "ཕྱོགས་ཞེན་གྱི་བསམ་སྦྱོར་ཙམ་མ་ཡིན་པར་དོན་ལ་",
            "གནས་པའི་ཡོན་ཏན་མཆོག་གིས་ལྕི་བས་།",
            "རྒྱུ་མཚན་ཤེས་ཤིང་ཆོས་རྗེས་འབྲང་བའི་དབང་རྣོན་བློ་ལྡན་དག་གིས་སྟོན་དང་",
            "བསྟན་པ་འདིའི་ངང་ཚུལ་ལ་དཔྱད་པའི་ཚེ་",
            "འདི་ནི་ངེསྃ་པྃ་དོྃན་གྱིྃ་མཁས་གྲུབ་སྐྱེས་བུ་དམ་པའི་ཚོགས་ཀུན་ཏུ་དགྃའ་བའི་གར་གྱིས་འདུ་ཤིང་བརྩེ་བའིྃ་",
            "སྐྱེད་མོས་ཚལྃ་ཆེནྃ་པོྃ་འཕགས་པའི་ཡུལ་དུ་དཔལ་ན་ལེནྡྲ་དང༌། ",
            "བི་ཀྲ་མ་ལ་ཤཱི་།",
            "གངས་ཅན་དུ་ཆོས་འཁོར་གསུམ་དང་ཁྱད་པར་",
            "བསམ་ཡས་མི་འགྱུར་ལྷུན་གྱིས་གྲུབ་པའི་གནས་སུ་ལོ་པཎ་བརྒྱ་རྩ་ཞལ་འཛོམ་པའི་སྙན་པ་ལྟ་བུ་ཞེས་",
            "སེམས་ཉིད་དད་པའི་ངེས་ཤེས་ཀྱིས་དེའི་རྣམ་ཐར་གྱི་རྗེས་སུ་",
            "རང་དགར་བརྟན་པ་དང་བྲལ་བར་བསླབས་པས་",
            "རང་ལུགས་སྔ་འགྱུར་གྱི་ཆོས་རྒྱུན་འཛིན་པ་ཀུན་དང༌། ",
            "གསར་ཕྱོགས་ཀྱི་ཚད་མའི་སྐྱེས་ཆེན་རྣམས་ཀྱིས་ཀྱང་",
            "བསྟོད་བསྔགས་ཀྱི་གླིང་བུ་སྙན་པར་སྒྲོགས་པའི་ཞིང་དུ་གྱུར་པ་།",
            "སྤྱིར་རྒྱལ་བ་སྲས་དང་བཅས་པས་ཆོས་རྒྱུན་གྱི་ཕྲིན་ལས་རྒྱུན་མི་འཆད་པའི་ཐུགས་སྐྱེད་ཀྱི་སྨོན་ལམ་དང༌། ",
            "ཁྱད་པར་ལོ་ཆེན་བཻ་རོ་ཙཱ་ནའི་སྐུའི་སྐྱེ་བ་རིམ་བྱོན་གྱིས་རྒྱལ་བསྟན་སྤྱི་དང་",
            "ཁྱད་པར་སྔ་འགྱུར་འོད་གསལ་རྡོ་རྗེ་སྙིང་པོའི་བསྟན་པ་དུས་གསུམ་ཀུན་ཏུ་འཕེལ་རྒྱས་བརྟན་པའི་སྨོན་ལམ་དང་",
            "ཕྲིན་ལས་ཀྱི་གོ་ཆ་ལ་རྗེ་འབངས་ཀུན་ལས་ལྷག་པས་",
            "རྡོ་རྗེའི་བླ་མ་པདྨ་སཾ་བྷ་ཝས་ཀྱང་སློབ་དཔོན་ཉིད་དང་དགོངས་ཀློང་མཉམ་པར་",
            "ཡང་ཡང་བསྔགས་པས་གསང་སྔགས་རྙིང་མའི་བསྟན་པའི་མིག་གཅིག་པུའི་ཐུགས་ཀྱི་གཡར་དམ་ཆེན་པོའི་",
            "མཐུས་ཕྱོགྃས་བཅུ་དང་དུསྃ་བཞིའི་ཁྱོན་ཀུནྃ་ཏུྃ་དྃར་ཞིངྃ་རྒྱསྃ་པར་གྱུྃར་ཅིྃག་ཅེས་",
            "རྡོ་རྗེའི་གསུང་གི་བདེན་ཚིག་མཛད་པ་བཞིན་དུས་ངན་སྙིགས་མའི་རྒུད་པ་",
            "འདི་ལྟ་བུའི་སྐབས་སུ་ཡང་གང་གི་བཀའ་སྲོལ་འཆད་ཉན་སྒོམ་གསུམ་རྒྱུན་མི་ཆད་པར་བཞུགས་པ་བཞིན་",
            "སངས་རྒྱས་སྟོང་གི་ཕྲིན་ལས་ཇི་སྲིད་བར་རྟག་ཁྱབ་ལྷུན་གྲུབ་ཆེན་པོར་",
            "འབྱུང་བར་གསོལ་བ་འདེབས་བཞིན་པའོ།།",
            ""
        ],
        [
            "ཆགས་སྡང་དུག་ཆུས་སེམས་རྒྱུད་མྱོས་པ་ཡི། །",
            "གནས་མིན་བསྟོད་པའི་གླིང་བུས་སྐྱེ་རྒུའི་ཡིད། །",
            "འཕྲོག་བྱེད་ཟོལ་སྦྱོར་ཙམ་མིན་དོན་གྱི་གནས། །",
            "ལུང་རིགས་ཚད་མས་གྲུབ་བཞིན་ཅུང་ཟད་སྤྲོས།།",
            "དེང་སང་བླུན་པོ་གྲགས་པའི་རྗེས་འབྲང་བ། །",
            "རྣམ་དཔྱོད་འདྲེན་བྱེད་ལྡོངས་བས་མཐོང་དཀའ་ཡང༌། །",
            "སྙིང་པོའི་གཏམ་འདི་དགྱེས་པའི་དགའ་སྟོན་དུ། །",
            "སེམས་དོན་ཡོད་ན་ད་དུང་སྤྲོས་པས་།",
            "རབ་འབྱམས་སྐུ་དང་ཞིང་ཀུན་སྤྲོ་བསྡུའི་བདག །",
            "ཡེ་ཤེས་མཛོད་འཛིན་སྣང་མཛད་ལོ་ཙཱའི་དབྱིངས། །",
            "གཅིག་ཏུ་བསྡུས་ནས་རྒྱལ་ཀུན་ཕྲིན་ལས་བདག །",
            "བདག་གིས་འདྲེན་པའི་དགེ་མཚན་རྒྱས་གྱུར་།",
            "ཅེས་པའང་གངས་རིའི་ཁྲོད་ཀྱི་པདྨ་འོད་འོག་མིན་ཨོ་རྒྱན་སྨིན་གྲོལ་གླིང་གི་མཁོ་ཆེན་",
            "སྤྲུལ་པའི་སྐུ་འགྱུར་མེད་མདོ་རྒྱུད་རྒྱ་མཚོས་ལྷ་རྫས་རབ་དཀར་རིན་ཆེན་གཉིས་པའི་འཁོར་ལོ་བཅུ་ཕྲག་ལམ་ལྔའི་གྲངས་ལྡན་གྱི་",
            "རྟེན་བཅས་བཀའི་གླིང་བུས་བསྐུལ་བ་བཞིན་མདོ་ཁམས་ཞེ་ཆེན་པའི་སློབ་གྲལ་གྱི་ཐ་ཆུང་འགྱུར་མེད་ཐེག་མཆོག་བསྟན་པའི་རྒྱལ་མཚན་གྱིས་ལྷོ་འབྲུག་ཆོས་རྒྱལ་ཆེན་པོའི་མངའ་རིས་སྤ་གྲོ་སྐྱེར་ཆུའི་གཙུག་ལག་ཁང་གི་ཞོལ་",
            "ཕུན་ཚོགས་བཀྲ་ཤིས་དགའ་འཁྱིལ་དུ་དད་དང་ལྷག་བསམ་བཟང་པོས་བྲིས་པས་ངེས་གསང་བསྟན་པའི་རྒྱལ་མཚན་",
            "ནམ་ཡང་མི་ནུབ་པར་བརྟན་པའི་རྟེན་འབྱུང་དུ་གྱུར་ཅིག། །",
            ""
        ]
    ]
}