{
    "version": "P000068",
    "reviewed_text": [
        [
            "བློ་གྲོས་མཐའ་ཡས་པའི་མཛོད། ",
            "མཛད་པ་པོ། ",
            "དྭགས་པོ་བཀྲ་ཤིས་རྣམ་རྒྱལ། ",
            "དཔེ་སྐྲུན་གསལ་།",
            "ཇི་སྐད་དུ་མདོ་ལས། ",
            "བྱང་ཆུབ་དང་ཐམས་ཅད་མཁྱེན་པ་ཉིད་ནི་",
            "རང་གི་སེམས་ལས་ཡོངས་སུ་བཙལ་བར་བྱ་།",
            "དེ་ཅིའི་ཕྱིར་ཞེ་།",
            "སེམས་ནི་རང་བཞིན་གྱིས་ཡོངས་སུ་དག་པ་སྟེ་འདི་ནི་ནང་ན་ཡང་།",
            "ཕྱི་རོལ་ན་ཡང་།",
            "གཉིས་ཀའི་བར་ན་ཡང་མི་དམིགས་སོ།།",
            ""
        ],
        [
            "ཞེས་པས་སེམས་དོན་བསྒོམས་པའི་ཕན་ཡོན་དང་",
            "དགོས་པ་རྒྱུ་མཚན་དང་བཅས་པ་བསྟན་པ་ཡིན་ཏེ་",
            "སེམས་ཉིད་རང་བཞིན་རྣམ་དག་ཏུ་གནས་པ་ཉིད་མ་རིག་པས་འཁོར་བ་དང༌། ",
            "ཇི་བཞིན་རིག་པ་ལས་མྱང་འདས་པ་།",
            "རྟོགས་དང་མ་རྟོགས་ཀྱི་ཕན་ཡོན་དང་",
            "ཉེས་དམིགས་བཅས་གསལ་བར་གསུངས་པའོ།།",
            "དེས་ན་སེམས་དོན་སྒོམ་དགོས་པ་ནི་བྱ་བའི་སྙིང་པོ་གཅིག་པུར་",
            "ངེས་ལ་དེའི་ཚུལ་ཡང་མཐའ་གཉིས་སུ་མ་ལྷུང་བའི་སྒོ་ནས་།",
            "དེ་ཡང་ཇི་སྐད་དུ། ",
            "རྗེ་འཇམ་མགོན་བློ་གྲོས་མཐའ་ཡས་ཀྱི་ཞལ་སྔ་།",
            "གྲུབ་པ་ཇི་ལྟར་ཐོབ་མི་ཤེས་པར་གྲུབ་ཐོབ་དང་",
            "རྟོགས་ལྡན་སོགས་མིང་སྙན་པོ་ཞིག་ལ་རེ་བ་བཅས་ནས་",
            ""
        ],
        [
            "ཐོས་བསམ་ཁྱི་ལུད་ལྟར་དོར་བ་དང༌། ",
            "མཁས་པའི་གྲགས་པས་ཁྱད་ཐོན་དུ་རེ་བས་",
            "མི་ཚེ་དཔེ་ཧྲུག་ཀློག་པའི་གཡེང་བས་ཉམས་ལེན་ཡིད་སྨོན་དུ་ལུས་པ་གཉིས་ཀའང་ཚུལ་དང་མཐུན་པ་མ་ཡིན་པས་",
            "སྒོམ་པ་གཙོར་བཏོན་ཅིང་ཐོས་བསམ་ཕྱོགས་རེར་མ་སོང་བས་ཆོས་ཀྱི་སྤྱན་ཡངས་པར་།",
            "ཞེས་གདམས་པ་ཉིད་ཐུགས་དམ་གྱི་མཐིལ་དུ་བྱ་འོས་།",
            "སྙིགས་མའི་རང་མདངས་མངོན་པར་བདོ་བའི་མཐུ་བཙན་པས་",
            "དམ་པའི་ཆོས་ལ་ཐོས་བསམ་གྱིས་འཇུག་པ་ཉིན་སྐར་ལྟར་དཀོན་།",
            "དེ་གཉིས་ཕྱོགས་རེར་མ་སོང་བར་ཟུང་འབྲེལ་དུ་སློབ་པ་དེ་བས་ཀྱང་དཀོན་པ་ནི་",
            "ཀུན་མཁྱེན་མི་ཕམ་རིན་པོ་ཆེས། ",
            "སྒྲོ་འདོགས་ཆོད་པ་ཐོས་བསམ་གྱི་འབྲས་བུ། ",
            "གདེང་དང་ལྡན་པ་བསྒོམས་པའི་འབྲས་བུ། ",
            "འབྲས་བུ་དེ་གཉིས་མེད་པའི་བཤད་སྒྲུབ་ནི་གཟུགས་བརྙན་ཙམ་མོ། །",
            "ཞེས་པ་ལྟར་སོང་བ་ནི་རང་རེ་བསྟན་པ་འཛིན་པའི་ཐབས་ལ་འཆོལ་བའི་རྐྱེན་གྱིས་",
            "དམ་ཆོས་འཛིན་པའི་ཟོལ་གྱིས་འཇིག་པར་སོང་བས་",
            "འབད་པའི་འབྲས་བུ་གོ་ལྡོག་པ་ལ་གཞིགས་ན",
            "བསྟན་པའི་དགྲ་བོ་རྐུ་ཐབས་སུ་གནས་པ་ཞེས་དམ་པ་རྣམས་ཀྱི་",
            "གསུང་སྒྲོས་སུ་འབྱུང་བ་དང༌། ",
            "རྗེ་ཉིད་ཀྱིས། ",
            "ཁ་ཡིས་ཆོས་བཤད་སེམས་ལ་ཆོས་མེད་པ། །",
            " སངས་རྒྱས་བསྟན་པ་འཇིག་པའི་གཡོ་ཅན་ལགས། །",
            " ཞེས་གསུངས་པ་ཉིད་རང་རེའི་མཚང་ཐོག་ཏུ་གཟུར་ཐབས་མེད་པར་རྒོལ་བར་འགྱུར་བས་",
            "དེ་ཉིད་རིང་དུ་སྤོང་བའི་ཐབས་ཀྱི་སྙིང་པོ་ནི། ",
            "རྗེ་ཉིད་ཀྱི་གསུང་ལས། ",
            "ཐོས་བསམ་གྱིས་སྒོམ་པ་མ་ཕྲོགས་ཤིང༌། ",
            "སྒོམ་པས་ཐོས་བསམ་མ་བཅོམ་པར་རང་བཞིན་གནས་རིགས་མངོན་དུ་",
            "འགྱུར་བའི་ཕྱིར་མཉམ་བཞག་ཡེ་ཤེས་ཀྱི་ཚོགས་དང༌། ",
            "རྒྱས་འགྱུར་གྱི་རིགས་གོང་དུ་སྤེལ་བའི་ཕྱིར་",
            "རྗེས་ཐོབ་བསོད་ནམས་ཀྱི་ཚོགས་ཟུང་དུ་གཞུག་པར་།",
            ""
        ],
        [
            "ཟབ་མོའི་གནས་ལུགས་ཕྱིན་ཅི་མ་ལོག་པར་རྟོགས་པའི་",
            "ཤེས་རབ་ཅུང་ཟད་ཅིག་སྐྱེས་ཀྱང་",
            "འདུས་བྱས་ཀྱི་དགེ་བ་བསམ་གྱིས་མི་ཁྱབ་པ་ལས་ཀྱང་ཆོད་དེ་ཆེ་བས་",
            "མཉམ་བཞག་གཙོ་བོར་གདོན། ",
            "ཏིང་ངེ་འཛིན་ལྟར་སྣང་སྐྱེ་བ་ལས་ནི་",
            "རྒྱལ་བའི་གསུང་རབ་རྣམ་པར་དག་པ་ལ་",
            "ཐོས་བསམ་བྱུང་ན་",
            "ཕུགས་ཀྱི་གཞན་དོན་དེ་ཆེ་སྟབས་",
            "བརྒྱ་འགྱུར་སྟོང་འགྱུར་གྱིས་ལྷག་པས་",
            "གཅིག་གོ་གཅིག་གིས་མི་དགག་པར་།",
            "ཞེས་གསུངས་པ་ཉིད་དུ་ངེས་པས་",
            "དེ་ཉིད་ལ་ཉམས་ལེན་སྙིང་པོར་བྱས་པས་",
            "ཞེ་འདོད་དང་ལག་ལེན་བྲང་འཕྲོད་དུ་འགྲོ་བ་ཞིག་",
            "ཅི་ནས་ཀྱང་གལ་ཆེ། ",
            "དེ་ཡང་རྩ་བ་མདོ་དོན་དུ་དྲིལ་ན་",
            "ཆོས་རྒྱལ་དྭགས་པོ་ལྷ་རྗེས། ",
            "ཐོས་བསམ་སྒོམ་གསུམ་ཕྲུག་མར་བྱེད་པ་ནི་",
            "ཆོས་ཀྱི་གནད་མ་ནོར་བ་ཡིན་ནོ།།",
            "ཞེས་གསུངས་པ་བཞིན་",
            "ཉམས་ལེན་སྙིང་པོར་བྱ་བའོ།།",
            ""
        ],
        [
            "དེ་ལྟར་བྱ་བའི་ཡུལ་གསུང་རབ་མང་དུ་མཆིས་པ་ལས་",
            "དྭགས་རམ་པ་བཀྲ་ཤིས་རྣམ་རྒྱལ་གྱིས་མཛད་པའི་",
            "བསྟན་བཅོས་ཕྱག་ཆེན་ཟླ་བའི་འོད་ཟེར་ཉིད་མཆོག་ཏུ་གྱུར་བ་ཡིན་ཏེ",
            "ཐུན་མོང་དང་ཐུན་མིན་གྱི་རིམ་པ་གཉིས་སུ་ཕྱེ་ནས་",
            "གསུངས་པས་གདུལ་བྱ་རིམ་གྱིས་པའི་ནུས་ཚོད་དང་མཐུན་པས་",
            "སླ་བའི་གོ་རིམ་དུ་ངེས་པ་དང༌། ",
            "ཧ་ཅང་རྒྱས་བསྡུས་སུ་མ་ཐལ་བར་ལུང་རིགས་ཀྱིས་མཐའ་རྒྱ་ཆོད་པས་",
            "དབང་རྟུལ་ལམ་ལ་ཞུགས་པའི་གོལ་ས་སྤངས་པ་སོགས་",
            "ཁྱད་ཆོས་དུ་མས་མངོན་པར་བརྗིད་པས་སོ།།",
            "དེ་ལྟར་དགེ་མཚན་དོན་ལ་གནས་པ་ཇི་བཞིན་ཉམས་ལེན་ལ་གཞོལ་བ་རྣམས་ཀྱི་",
            "རྒྱུད་ཐོག་ཏུ་འཁེལ་ངེས་པའི་རེ་འདུན་དྲག་པོ་བཅས་གསུང་རབ་",
            "འདི་ཉིད་བློ་གྲོས་མཐའ་ཡས་པའི་མཛོད་ཅེས་པའི་དེབ་ཕྲེང་དུ་བཀོད་ནས་",
            "པར་སྐྲུན་ཞུས་པ་ལགས། ",
            "དེ་ཡང་སླ་ཆོས་སུ་མ་སོང་བར་མ་ཕྱི་མི་འདྲ་བ་རྣམས་ལས་གཅིག་གཞིར་བཞག་སྟེ་",
            "ཕན་ཚུན་དཔྱད་བསྡུར་ཡང་ཡང་བྱས་ཤིང༌། ",
            "དོགས་གནས་ཡོད་རིགས་རྣམས་མཁས་པའི་དབང་པོ་དག་ལ་",
            "སྤྱན་འབུལ་དང་བཀའ་འདྲི་ཞུས་མཐར་གཞུང་ཆེན་རྣམས་ཀྱི་འགྲོས་དང་བསྟུན་།",
            "གཞུང་ཚིག་མི་འདྲ་བ་དག་ལ་བཅོས་བསླད་མ་བཏང་བར་ཐད་ཀའི་ཤོག་ངོས་ཀྱི་གཤམ་དུ་ཁོལ་འདོན་གྱིས་",
            "ཨང་གྲངས་ལྟར་རིམ་བཞིན་དཔྱད་གཞིར་བཀོད་།",
            ""
        ],
        [
            "ཡིག་འབྲུ་གསལ་པོ་མིན་པ་ཚིག་སྦྱོར་འགྲེལ་དཀའ་བ་སོགས་ཀྱི་",
            "དབང་གིས་ཅི་བྱ་གཏོལ་མེད་དུ་གྱུར་པ་རེ་ཟུང་དང༌། ",
            "ཕྲད་རྙིང་པ་འགའ་ཞིག་ཀྱང་རང་སོར་འཇོག་དགོས་།",
            "འོན་ཀྱང་ཡིག་ནོར་མངོན་གསལ་ཅན་ལ་",
            "དགོས་ངེས་ཀྱི་དག་བཅོས་བཏང་།",
            "གཞུང་ཚིག་མི་མཐུན་པ་རྣམས་ཕན་ཚུན་དཔྱད་བསྡུར་དང་བརྟག་ཞིབ་བྱས་ཏེ་",
            "མ་དག་རྒྱུན་འབྱམས་སུ་སོང་བ་མི་ཉུང་བ་ཞིག་ལ་",
            "གསལ་དག་གཙང་གསུམ་གྱི་ལེགས་བཅོས་ཞུ་ཐུབ་པ་བྱུང་བ་ནི། ",
            "ཞུ་དག་གི་ལས་རིམ་ཁྲོད་ཀྱི་གྲུབ་འབྲས་བཟང་ཤོས་ཡིན་སྙམ་པས་",
            "ཡིད་སེམས་སྤྲོ་བའི་དཔལ་ཡོན་རབ་ཏུ་བརྟས། ",
            "གཞན་ཡང་ཆོས་ཚན་སོ་སོར་རྒྱ་གཞུང་གི་ལུང་དྲངས་པའི་",
            "གཞུང་ཚིག་མི་མཐུན་པ་རྣམས་ལུང་འདྲེན་སོ་སོའི་རྩ་བའི་གཞུང་དང་བསྡུར་ཏེ་",
            "སྒྱུར་བཅོས་བཏང་ཡང༌། ",
            "ལུང་འདྲེན་འགའ་ཞིག་དོན་གཅིག་ལ་ཚིག་མི་འདྲ་བ་འབྱུང་བ་ནི་",
            "འགྱུར་ཁྱད་ཀྱི་དབང་གིས་ཡིན་ངེས་པས་རང་སོར་བཞག་།",
            "འདིར་རྒྱ་ཆེའི་གཟིགས་པ་པོ་རྣམས་ཀྱིས་འཕྲལ་དུ་",
            "བརྗོད་དོན་གང་མཁོ་མྱུར་འཚོལ་བྱེད་ཐབས་སུ་",
            "དེང་དུས་ཀྱི་སྲོལ་བཞིན་དཀར་ཆག་ཀླད་དུ་བཀོད་ཅིང༌། ",
            "ཐད་ཀའི་ས་བཅད་རྣམས་རྟགས་( ",
            ")འདིའི་བར་དུ་བཅུག་།",
            "ཞུ་དག་གི་བྱ་བའི་ཐད་ལ་རང་དགོན་གྱི་བཤད་གྲྭའི་སློབ་གཉེར་བ་ཚོས་",
            "ཉིན་རེའི་མཛད་རིམ་གྱི་བར་གསེང་དང་ལོ་འཁོར་གུང་སེང་གི་དུས་ཚོད་བློས་བཏང་སྟེ་",
            ""
        ],
        [
            "སྐུ་ངལ་འཛེམ་མེད་ཀྱིས་",
            "ཐུགས་ཁུར་རོགས་རམ་གནང་བར་",
            "འདི་ག་རིག་པའི་རྡོ་རྗེའི་ཡིག་གསོག་དང་",
            "རྩོམ་སྒྲིག་སྡེ་ཚན་ནས་ལེགས་གསོལ་རྗེས་སུ་ཡི་རང་བཅས་",
            "གསན་བསམ་སློབ་གཉེར་གེགས་མེད་མཐར་ཕྱིན་ཏེ་",
            "ཚེ་དང་སྒྲུབ་པ་མཉམ་པར་འགྱུར་བའི་",
            "སྨོན་འདུན་རྩེ་གཅིག་ཏུ་ཞུའོ།། ",
            "ཞུ་སྒྲིག་གི་བྱ་བ་འདི་ལ་",
            "ནོངས་པ་ཅི་མཆིས་",
            "སྲས་བཅས་རྒྱལ་བའི་སྤྱན་སྔར་",
            "སྙིང་ནས་མཐོལ་ཞིང་བཤགས་པ་དང་ཆབས་ཅིག",
            "མཁྱེན་ལྡན་རྣམས་ཀྱིས་",
            "དགེ་འདོན་སྐྱོན་སེལ་གྱི་དགོངས་འཆར་ལྷུག་སྩོལ་ཡོང་བ་དང༌། ",
            "རྒྱལ་བའི་བསྟན་ལ་རྣམ་དཀར་གྱི་བགྱི་བ་འདི་ཙམ་བགྱིས་པས་ཀྱང་",
            "འགྲོ་བ་རྣམས་ཀྱི་རྒྱུད་ལ་ཤེས་རབ་གསུམ་གྱི་སྣང་བ་",
            "བདེ་བླག་ཏུ་རྒྱས་ཤིང༌། ",
            "ས་ལམ་རིམ་བགྲོད་",
            "བླ་མེད་བྱང་ཆེན་མྱུར་དུ་འཐོབ་པའི་རྒྱུར་གྱུར་ཅིག",
            "ཅེས་རིག་པའི་རྡོ་རྗེ་",
            "གཙུག་ལག་སློབ་གཉེར་ཁང་གི་",
            "ཡིག་གསོག་དང་རྩོམ་སྒྲིག་སྡེ་ཚན་གྱི་འགན་འཛིན་",
            "ཨཱ་ཙཱརྱ་ཤེས་རབ་རྒྱལ་མཚན་ནེ་གཱི་ནས་",
            "སྤྱི་ལོ་༢༠༡༥ ཟླ་༡ ཚེས་༥ ཉིན། ",
            "༄༅། །ངེས་དོན་ཕྱག་རྒྱ་ཆེན་པོའི་",
            "སྒོམ་རིམ་གསལ་བར་བྱེད་པའི་ལེགས་བཤད་",
            "ཟླ་བའི་འོད་ཟེར་ཞེས་བྱ་བ། ",
            "བླ་མ་དང་སེམས་ཀྱི་རྡོ་རྗེ་ལ་",
            "གུས་པས་ཕྱག་འཚལ་ལོ། ། ",
            "གང་གི་རང་བཞིན་སྤྲོས་དང་བྲལ་ཡང་",
            "གཟུགས་སྐུའི་སྤྲོས་པ་ཅི་ཡང་སྟོན།།",
            ""
        ],
        [
            "བརྗོད་བྲལ་ཚིག་གི་སྒྲ་ལས་འདས་ཀྱང་གཞོམ་མེད་རང་སྒྲའི་དབྱངས་སྙན་འཆར། །",
            " བདག་གཞན་གཉིས་སྣང་མཚན་མས་དག་ཀྱང་",
            "ཐུགས་རྗེའི་མཚན་མ་ཕན་བདེའི་གཞི། །",
            " དངོས་མེད་དངོས་པོ་ཀུན་གྱི་ཁྱབ་བདག་རྡོ་རྗེ་འཆང་དངོས་ལ་ཕྱག་འཚལ།། ",
            "ཞིང་ཁམས་ཀུན་ཏུ་སྣ་ཚོགས་སྤྲུལ་པས་སྒྱུ་མའི་རྣམ་རོལ་སྟོན་པའི་སྐུ། །",
            " གདུལ་བྱའི་སྣང་ངོར་རང་རང་སྐད་ཀྱིས་ཐེག་གསུམ་ཆོས་ཚུལ་སྒྲོག་པའི་གསུང༌།། ",
            "དམིགས་མེད་བརྩེ་ཆེན་ཀུན་ལ་སྙོམས་པས་འགྲོ་བ་ཡོངས་ལ་འཁྱུད་པའི་ཐུགས། །",
            " གསང་གསུམ་མངའ་བ་སྐལ་བཟང་གཉེན་གཅིག་མཚུངས་མེད་སྟོན་པ་དེ་ལ་འདུད། །",
            " གང་གི་ཐུགས་རྗེའི་ཆ་ཙམ་ཞུགས་ཀྱང་དྲང་ངེས་གཞུང་བརྒྱའི་དོན་འབྱེད་ཅིང༌། །",
            " ཇི་བཞིན་འཆད་རྩོད་རྩོམ་པའི་ཚེ་ན་",
            "འཇིགས་བྲལ་བློ་གྲོས་ཐོགས་མེད་སྩོལ།། ",
            "ཕལ་གྱི་ལྐོག་གྱུར་ཟབ་མོའི་དེ་ཉིད་མངོན་སུམ་བདེ་བླག་རྟོགས་མཛད་པ། །",
            " ལྷ་མཆོག་རྗེ་བཙུན་གཏུམ་པོར་འདུད་དོ་སླར་ཡང་སྤོབས་པ་མཆོག་སྦྱིན་མཛོད། །",
            " ཟབ་གསལ་གཉུག་མའི་དེ་ཉིད་མངོན་གྱུར་སྒྲོ་བཏགས་ཆོས་ཀུན་རྫུན་དུ་གཟིགས།། ",
            "དབྱིངས་རིག་དབྱེར་མེད་མཁའ་འདྲའི་ངོ་བོར་གཞི་ལམ་འབྲས་བུ་མ་ལུས་རྫོགས། །",
            " ནམ་མཁའི་སྐུ་ཅན་མདའ་བསྣུན་ཀླུ་སྒྲུབ་ཤ་ཝ་རི་དང་ཏཻ་ལོ་པ། །",
            " ནཱ་རོ་མཻ་ཏྲི་མར་པ་མི་ལའི་མཚན་ཅན་རྣམས་ལའང་གུས་པས་འདུད། །",
            " རྒྱལ་བ་ཉིད་ལས་སྔོན་བྱང་ཆུབ་ཀྱང་རྒྱལ་སྲས་ཟླ་འོད་གཞོན་ནུའི་ཚུལ། །",
            " གངས་ཅན་འགྲོ་ལ་བརྩེ་བས་གར་བསྒྱུར་དགེ་སློང་འཚོ་བྱེད་ཅེས་བྱ་བར། །",
            " རྒྱལ་བས་ལུང་བསྟན་སྙིགས་མའི་དུས་འདིར་ངེས་དོན་ཆོས་སྒྲ་ཆེར་སྒྲོག་པ། །",
            " སྒམ་པོ་པ་ཞེས་ས་གསུམ་ཡོངས་གྲགས་སྟོན་པ་གཉིས་པ་དེ་ལ་འདུད། །",
            " ཁ་བ་ཅན་འདིར་མཁས་བཙུན་ཕལ་དང་གསང་སྔགས་གྲུབ་པར་རློམ་རྣམས་ཀྱིས། །",
            " རྟོག་གེས་དཔྱད་ཅིང་མྱོང་བས་བསྒྲུབས་ཀྱང་ཕྱོགས་རེ་ཙམ་ལས་མ་གྲུབ་པའི། །",
            " སེམས་ཀྱི་གནས་ལུགས་རང་ཞལ་གཟིགས་ནས་",
            ""
        ],
        [
            "ཚེགས་མེད་གཞན་ལའང་སྟོན་མཁས་པ། ། ",
            "དཔལ་ལྡན་དྭགས་པོའི་བཀའ་བརྒྱུད་རྣམས་ལ་",
            "གུས་པས་འདུད་དོ་བྱིན་གྱིས་རློབས།། ",
            "དེ་ཡི་ཆོས་ཚུལ་",
            "ཕྱག་རྒྱ་ཆེན་པོ་ཞེས། ། ",
            "ཐ་སྙད་རྫུན་གྱི་འཕྲུལ་འཁོར་",
            "ཞི་བྱེད་ཅིང༌། །",
            " བློས་བྱས་མྱོང་རིག་སྣ་ཚོགས་",
            "སུན་འབྱིན་པའི། །",
            " ལམ་འདི་མདོ་རྒྱུད་ཀུན་གྱི་ངེས་དོན་ནོ།། ",
            "གཞན་དག་ཐ་སྙད་སྨིག་རྒྱུའི་",
            "ཆུ་བོ་སྙེག །",
            " ལ་ལ་ཀུན་རྟོག་གཟུགས་ཀྱི་",
            "རྣམ་འགྱུར་བལྟ།། ",
            "འགའ་ཞིག་ཉམས་མྱོང་ནམ་མཁའི་",
            "འཇའ་ལ་ཞེན།། ",
            "ཚུལ་དེ་མྱུར་དུ་རྣམ་གྲོལ་",
            "འདོད་པས་མིན།། ",
            "དྲང་ངེས་གསུང་རབ་",
            "མང་དུ་ཐོས་པ་དང༌། །",
            " དེ་དོན་ལེགས་པར་བསམ་ཞིང་",
            "དཔྱད་བྱས་ཀྱང༌། །",
            " ཡང་དག་དོན་ལ་",
            "སྒོམ་པ་མ་བྱས་།",
            ""
        ],
        [
            "གྲོལ་བ་ཐོབ་ལ་",
            "རིང་བ་བཞིན་དུ་འགྱུར།། ",
            "ཁ་ཅིག་དེང་སང་",
            "སྒོམ་པའི་དུས་མིན་ཞེས། །",
            " རང་གཞན་སྒྱིད་ལུག་བྱེད་པ་",
            "ལོག་སྨྲའི་གཏམ། །",
            " རྣ་བར་མི་གཟུང་",
            "ཡིད་ཀྱིས་རྒྱང་བསྲིངས་པའི། །",
            " སྐལ་ལྡན་རྣམས་ནི་",
            "སྒོམ་པ་ལྷུར་ལེན་རིགས། །",
            " མདོ་སྔགས་གཞུང་དོན་",
            "ཆ་ཤས་ཡོངས་རྫོགས་ནས།། ",
            "གནས་ལུགས་དོན་གྱི་",
            "རི་དྭགས་གཟུགས་ངོམ་པ། །",
            " ལེགས་བཤད་ཟླ་བའི་འོད་ཟེར་",
            "དེང་འདིར་སྤྲོ། ། ",
            "མི་ཤེས་མུན་པར་འཁྱམས་རྣམས་",
            "ཡིད་བདེར་གྱིས། ། ",
            "དོན་ཆེན་སྒྲུབ་ལ་",
            "རྒྱབ་ཀྱིས་མི་ཕྱོགས་ཤིང༌། ། ",
            "ལོག་ལྟའི་གྲུབ་མཐས་",
            "གཟིངས་པར་མ་གྱུར་པར། ། ",
            "ཡང་དག་དོན་ལ་",
            "སྒོམ་སྒྲུབ་བྱེད་འདོད་པའི། །",
            " སྐལ་བཟང་རྣམ་དཔྱོད་ལྡན་རྣམས་",
            "གུས་པས་ཉོན།། ",
            "དེ་ལ་འདིར་རང་ཅག་གི་སྟོན་པ་",
            "ཡང་དག་པར་རྫོགས་པའི་སངས་རྒྱས་ཀྱི་",
            "བསྟན་པ་རིན་པོ་ཆེའི་སྒོར་ཞུགས་།",
            "དེས་གསུངས་པའི་དམ་པའི་ཆོས་མཐའ་དག་",
            "ཉམས་སུ་ལེན་པའི་ཚུལ་ནི་",
            "ཆོས་སྤྱོད་བཅུར་གྲགས་པ་དག་ཡིན་།",
            ""
        ],
        [
            "དེའི་ཡང་གཙོ་བོར་གྱུར་ཅིང་",
            "མཐར་ཐུག་པའི་འཇུག་ཡུལ་ནི་",
            "ཡང་དག་པའི་དོན་སྒོམ་པ་ཁོ་ནར་གསུངས་པས། ",
            "དེའི་སྒོམ་རིམ་རྣམས་འདིར་བཤད་པར་བྱ་བ་ལས། ",
            "དེང་སང་གི་ཐོས་བསམ་པ་ཕལ་ཆེར་",
            "ཉམས་ལེན་གྱི་ཚུལ་ལ་མི་བྱང་།",
            "ཉམས་ལེན་པ་འགའ་ཞིག་ཀྱང་",
            "སྒོམ་རིམ་གྱི་གནད་ལ་",
            "བློ་རྩིང་བ་ལྟར་མཐོང་བས། ",
            "རང་ལ་ཡིད་རྟོན་པ་དག་ལ་",
            "ཕན་པར་བྱ་བའི་ཕྱིར་",
            "ལྷག་བསམ་གྱིས་ཀུན་ནས་བསླངས་ཏེ་འཆད་ཅིང༌། ",
            "དེ་ཡང་ཐ་སྙད་ཀྱི་བརྡ་དང་སྡེབ་སྦྱོར་གཙོ་བོར་བྱས་ན་",
            "ཕལ་གྱིས་ཅུང་ཟད་གོ་དཀའ་བར་དོགས་པས་",
            "གོ་བདེའི་ཚུལ་དུ་བཤད་པར་བྱའོ།། ",
            "དེ་ལ་སེམས་དོན་སྒོམ་དགོས་པའི་རྒྱུ་མཚན་དང༌། ",
            "ཏིང་ངེ་འཛིན་གྱི་སྒོམ་རིམ་ཉིད་བཤད་པ་གཉིས་ལས། ",
            "དང་པོ་༼དེ་ལ་སེམས་དོན་སྒོམ་དགོས་པའི་རྒྱུ་མཚན་།",
            "ཆོས་ཐམས་ཅད་སེམས་སུ་བསྟན་པ། ",
            "སེམས་དོན་མ་བསྒོམས་པའི་སྐྱོན། ",
            "བསྒོམས་པའི་ཡོན་ཏན་གསུམ་གྱི། ",
            "དང་པོ་༼ཆོས་ཐམས་ཅད་སེམས་སུ་བསྟན་པ་༽ནི། ",
            "སྤྱིར་སྣང་སྲིད་འཁོར་འདས་ཀྱིས་བསྡུས་པའི་",
            "ཆོས་ཐམས་ཅད་རང་གི་སེམས་ཡིན་ཏེ",
            "ས་བཅུ་པའི་མདོ་ལས། ",
            "ཀྱེ་རྒྱལ་བའི་སྲས་དག ",
            "ཁམས་གསུམ་པོ་འདི་དག་ནི་སེམས་ཙམ་མོ། །",
            "ཞེས་དང༌། གུར་ལས། ",
            "རིན་ཆེན་སེམས་ལས་",
            "ཕྱིར་གྱུར་པའི། །",
            "སེམས་ཅན་མེད་ཅིང་",
            "སངས་རྒྱས་མེད།།",
            ""
        ],
        [
            "ཅེས་དང༌། ས་བུ་ཊི་ལས། ",
            "ཕྱི་དང་ནང་གི་",
            "བདག་ཉིད་ཅན། །",
            " འདི་དག་ཐམས་ཅད་",
            "སེམས་ཀྱིས་བརྟགས།། ",
            "སེམས་ལས་མ་གཏོགས་པ་ཉིད་ནི། །",
            " གཞན་དུ་ཡོད་པ་མ་ཡིན་ནོ།། ",
            "ཞེས་དང༌། རི་ཁྲོད་དབང་ཕྱུག་གིས། ",
            "ཆོས་རྣམས་ཐམས་ཅད་",
            "རང་གི་སེམས་ཡིན་ཏེ།།",
            "སེམས་ལས་མ་གཏོགས་",
            "ཆོས་གཞན་རྡུལ་ཙམ་མེད།།",
            "ཅེས་སོ།།",
            "དེ་ལྟར་ཡིན་ན་",
            "ཕྱི་རོལ་དུ་གཟུང་བའི་ཡུལ་གཟུགས་སྒྲ་ལ་སོགས་པའི་",
            "དངོས་པོར་སྣང་བ་འདི་ཇི་ལྟར་ཡིན་ཞེ་།",
            ""
        ],
        [
            "སེམས་ཉིད་རང་གིས་རང་གི་གནས་ལུགས་མ་རིག་པར་",
            "ཐོག་མ་མེད་པ་ནས་བདག་གཞན་གཉིས་སུ་སྣང་བར་གྱུར་ཅིང༌། ",
            "དེར་འཛིན་པའི་རྟོག་པས་",
            "བག་ཆགས་བསགས་པས་",
            "འཁྲུལ་ངོར་ཕྱི་རོལ་གྱི་དོན་དུ་སྣང་བ་།",
            "ལང་གཤེགས་ལས། ",
            "བག་ཆགས་ཀྱིས་ནི་དཀྲུགས་པའི་སེམས། ། ",
            "དོན་དུ་སྣང་བ་རབ་ཏུ་བྱུང༌།། ",
            "དོན་ཡོད་མ་ཡིན་སེམས་ཉིད་དེ།། ",
            "ཕྱི་རོལ་དོན་མཐོང་ལོག་པ་ཡིན།། ",
            "ཞེས་དང༌། ས་ཊིར། ",
            "ཆོས་རྣམས་སེམས་ཀྱི་འཁྲུལ་པ་སྟེ།། ",
            "སེམས་ལས་མ་གཏོགས་ཆོས་རྣམས་མེད།།",
            ""
        ],
        [
            "ཆོས་སུ་སྣང་བ་འཁྲུལ་པའི་སེམས། ། ཞེས་སོ།།",
            "དེ་ཡང་དཔེར་ན་རླུང་གིས་ཆུ་ལ་ཞུགས་ཤིང་དཀྲུགས་པ་ལས་",
            "ས་རྡོའི་གཟུགས་སུ་འགྱུར་བ་ལྟར། ",
            "སེམས་འཁྲུལ་པའི་བག་ཆགས་བརྟས་པ་ལས་",
            "ཕྱི་རོལ་གྱི་དངོས་པོ་སྲ་མཁྲེགས་སོགས་སུ་སྣང་བ་།",
            "ས་ར་ཧས། ",
            "རླུང་གིས་ཆུ་ལ་ཞུགས་ཤིང་",
            "དཀྲུགས་པ་ཡིས། །",
            " འཇམ་པའི་ཆུ་ཡང་",
            "རྡོ་ཡི་གཟུགས་སུ་འགྲོ།། ",
            "རྟོག་པས་དཀྲུགས་པས་",
            "རྨོངས་པ་གཟུགས་མེད་ལ།། ",
            "ཤིན་ཏུ་སྲ་ཞིང་",
            "མཁྲེགས་པ་ཉིད་དུ་གྱུར།། ",
            "ཞེས་པ་ལྟར་རོ། །",
            "འོ་ན་སེམས་ཉིད་འཁོར་འདས་སུ་འགྱུར་ཚུལ་ཇི་ལྟ་བུ་སྙམ་།",
            ""
        ],
        [
            "སེམས་འཁྲུལ་ནས་གཟུང་འཛིན་གྱི་རང་བཞིན་མ་ཤེས་པར་",
            "རྨོངས་པར་འཁོར་བ་དང༌། ",
            "དེ་ལས་བཟློག་པས་མྱང་འདས་སུ་འགྱུར་།",
            "བརྟག་གཉིས་ལས། ",
            "རྨོངས་ཕྱིར་འཁོར་བའི་གཟུགས་ཅན་ཉིད། །",
            " རྨོངས་མེད་འཁོར་བ་དག་པས་ནི། །",
            " འཁོར་བ་མྱང་ངན་འདས་པར་འགྱུར།། ",
            "ཞེས་དང༌། ས་ཊིར། ",
            "ཀུན་རྟོག་མང་པོའི་མུན་པས་",
            "ཁྱབ་གྱུར་པའི། ། ",
            "རབ་ཏུ་འཇོམས་པ་སྨྱོ་ཞིང་",
            "གློག་འགྱུ་བ། ། ",
            "ཆགས་སོགས་དགག་དཀའི་དྲི་མས་",
            "གོས་གྱུར་པའི། ། ",
            "སེམས་ནི་རྡོ་རྗེ་ཅན་གྱིས་",
            "འཁོར་བར་གསུངས།། ",
            "རང་བཞིན་འོད་གསལ་རྟོགས་ལས་",
            "རྣམ་པར་གྲོལ།། ",
            "འདོད་ཆགས་ལ་སོགས་དྲི་མས་",
            "གོས་བྲལ་བའི། །",
            " གཟུང་བ་དང་ནི་འཛིན་མེད་",
            "སེམས་དཔའ་མཆོག ། ",
            "དེ་ཉིད་མྱ་ངན་འདས་པ་",
            "མཆོག་ཏུ་གསུངས།། ",
            "ཞེས་དང༌། ཀླུ་སྒྲུབ་ཀྱིས། ",
            "གང་ཞིག་འཁོར་བའི་རྒྱུར་གྱུར་པ། ། ",
            "དེ་ཉིད་སྦྱང་པ་བྱས་པ་ལས། །",
            " དག་པ་དེ་ཉིད་མྱ་ངན་འདས།།",
            ""
        ],
        [
            "ཞེས་སོ།།",
            "དེ་ལྟར་ན་སྐྱོན་ཡོན་ཐམས་ཅད་ཀྱི་རྩ་བ་",
            "སེམས་ཀྱིས་བྱས་པའམ། ",
            "སེམས་ཀྱི་རྒྱུ་ལས་བྱུང་བའམ། ",
            "སེམས་ལས་ཤར་བ་ཡིན་།",
            "ལང་གཤེགས་ལས། ",
            "མེ་ལོང་ལ་ནི་གཟུགས་སྣང་ཡང༌། ། ",
            "ཡོད་པ་མིན་པར་སྣང་བ་ལྟར། ། ",
            "སེམས་ཀྱི་སྣང་བར་མ་ཤེས་པར། །",
            " རྣམ་པར་རྟོག་པ་གཉིས་སུ་སྐྱེ། །",
            " རྣམ་རྟོག་བག་ཆགས་འབྲེལ་བ་ཡིས། ། ",
            "སྣ་ཚོགས་སེམས་ལས་བྱུང་བ་ཡི། །",
            " མི་རྣམས་ལ་ནི་ཕྱི་རོལ་སྣང༌།། ",
            "འཇིག་རྟེན་པ་ཡི་སེམས་ཙམ་མོ། །",
            " ཕྱི་རོལ་སྣང་བ་ཡོངས་མེད་དེ།། ",
            "སེམས་ནི་སྣ་ཚོགས་རྣམས་སུ་ཤར།།",
            ""
        ],
        [
            "ལུས་ལ་ལོངས་སྤྱོད་གནས་འདྲ་བ། །",
            " སེམས་ཙམ་དུ་ནི་ངས་བཤད་དོ།། ",
            "ཞེས་དང༌། ཕལ་པོ་ཆེར། ",
            "སེམས་ནི་རི་མོ་མཁན་དང་འདྲ།། ",
            "སེམས་ཀྱི་ཕུང་པོས་བྱས་པ་སྟེ།། ",
            "འཇིག་རྟེན་ཁམས་ནི་ཇི་སྙེད་པ། །",
            " དེ་སྙེད་ཐམས་ཅད་སེམས་ཀྱིས་བྲིས།། ",
            "ཞེས་དང༌། དཀོན་མཆོག་སྤྲིན་ལས། ",
            "འཇིག་རྟེན་སེམས་ཀྱིས་ཁྲིད་པ་སྟེ།། ",
            "སེམས་ཀྱིས་སེམས་ནི་མི་མཐོང་ངོ༌།།",
            ""
        ],
        [
            "དགེ་བ་འམ་ནི་མི་དགེ་བའི། །",
            " ལས་ནི་སེམས་ཀྱིས་བསགས་པ་ཡིན།། ",
            "སེམས་ནི་མགལ་མེ་བཞིན་དུ་འཁོར། །",
            " སེམས་ནི་རླབས་དང་འདྲ་བར་གཡོ།། ",
            "སེམས་ནི་ནགས་ཀྱི་མེ་བཞིན་བསྲེག། ",
            "སེམས་ནི་ཆུ་ཆེན་བཞིན་དུ་བསྐྱོད།། ",
            "ཅེས་དང༌། གུར་ལས། ",
            "ཐོག་མ་མེད་པའི་སྲིད་གྱུར་ནས།། ",
            "ཕྱི་རོལ་དོན་དུ་བརྟགས་པ་སྟེ།།",
            ""
        ],
        [
            "ཐམས་ཅད་སེམས་ཀྱི་རྣམ་འཕྲུལ་ཞིང༌།། ",
            "སེམས་ཉིད་ཀུན་ཏུ་སོང་བའོ།། ",
            "ཞེས་དང༌། སེམས་ལས་ཕྱི་རོལ་གྱུར་མེད་དེ།། ",
            "གཟུགས་སོགས་སོ་སོར་སྣང་བ་རྣམས། །",
            " སེམས་འདི་ཁོ་ན་སྣང་བ་ཡིན།། ",
            "ཞེས་པ་ལྟར་རོ། ། ",
            "གཉིས་པ་༼སེམས་དོན་མ་བསྒོམས་པའི་སྐྱོན་༽ནི། ",
            "ཡང་དག་པའི་དོན་མ་བསྒོམས་ན་",
            "སངས་རྒྱས་ཀྱི་བསྟན་པ་ལ་ཞུགས་ནས་",
            ""
        ],
        [
            "དམ་པའི་ཆོས་ལ་ཚིག་ཙམ་གྱི་ཐོས་བསམ་ལ་སོགས་པ་ཅི་བྱས་ཀྱང་",
            "གནས་སྐབས་ཀྱི་འབྲས་བུ་ཙམ་ལས། ",
            "མཐར་ཐུག་པའི་རྣམ་གྲོལ་མི་འཐོབ་པར་",
            "དཔེ་དུ་མའི་སྒོ་ནས་གསུངས་ཏེ",
            "སྡོང་པོ་བཀོད་པ་ལས། ",
            "ཡང་དག་སངས་རྒྱས་བསྟན་པ་འདི། ། ",
            "ཐོས་པ་ཙམ་གྱིས་མི་འགྲུབ་བོ། ། ",
            "དཔེར་ན་ལ་ལ་ཆུ་ཀླུང་གིས། ། ",
            "སྟོབས་མེད་ནན་གྱིས་ཁྱེར་བ་དག ། ",
            "སྐོམས་ནས་ཤི་བར་གྱུར་པ་བཞིན། །",
            " མ་བསྒོམས་ཆོས་ཀྱང་དེ་བཞིན་ནོ།། ",
            "ཇི་ལྟར་འགྲོ་བ་མང་པོ་ལ།། ",
            "ཟས་དང་སྐོམ་དག་བྱིན་གྱུར་ཀྱང༌། །",
            " བདག་ནི་བཀྲེས་པས་ཤི་བ་ལྟར། ། ",
            "མ་བསྒོམས་ཆོས་ཀྱང་དེ་བཞིན་ནོ།། ",
            "ཇི་ལྟར་སྨན་པ་ལ་ལ་ཞིག ། ",
            "སྨན་རྣམས་ཐམས་ཅད་བདོག་བཞིན་དུ། །",
            " ལྟོ་བོ་ནད་ཀྱིས་ཤི་བ་བཞིན། །",
            " ཆོས་ལ་མ་བསྒོམས་དེ་བཞིན་ནོ།། ",
            "ཇི་ལྟར་དབྱིག་གི་མཛོད་དག་ཏུ། །",
            " རིན་ཆེན་གྲངས་མང་བགྲང་བྱེད་ཀྱང༌། ། ",
            "བདག་ཉིད་གཅིག་ཙམ་མི་འཐོབ་པ། ། ",
            "ཆོས་ལ་མ་བསྒོམས་དེ་བཞིན་ནོ།།",
            ""
        ],
        [
            "ཇི་ལྟར་བདེ་བ་ཀུན་ལྡན་པའི། ། ",
            "རྒྱལ་པོའི་ཕོ་བྲང་འཁོར་སྐྱེས་ཀྱང༌། ། ",
            "ཟས་དང་སྐོམ་དག་མི་བདོག་པ། ། ",
            "མ་བསྒོམས་ཆོས་ཀྱང་དེ་བཞིན་ནོ།། ",
            "ཇི་ལྟར་དམུས་ལོང་རི་མོ་མཁན། ། ",
            "ཚོང་དུས་དབུས་སུ་འབྲིར་བཅུག་ཀྱང༌། །",
            " བདག་ཉིད་ཀྱིས་ནི་མི་མཐོང་བ། །",
            " ཆོས་ལ་མ་བསྒོམས་དེ་བཞིན་ནོ།། ",
            "ཇི་ལྟར་མཚོ་ཆེན་མཉན་པ་ཞིག །",
            " སྐྱེ་བོ་མང་པོ་སྒྲོལ་བྱེད་ཀྱང༌། ། ",
            "བདག་ཉིད་དེ་ནང་འཆི་བ་ལྟར། ། ",
            "མ་བསྒོམས་ཆོས་ཀྱང་དེ་བཞིན་ནོ།། ",
            "ཇི་ལྟར་ལམ་གྱི་གཞི་མདོར་ཡང༌། ། ",
            "ཕུན་སུམ་ཚོགས་པ་ཀུན་བརྗོད་ཅིང༌། །",
            " བདག་གིས་འཐོབ་པར་མི་འགྱུར་བ། ། ",
            "མ་བསྒོམས་ཆོས་ཀྱང་དེ་བཞིན་ནོ།། ",
            "ཞེས་པ་ལྟར་རོ། །",
            "ཡང་མ་བསྒོམས་ན་",
            "སེམས་ཉོན་མོངས་ཀྱི་དབང་དུ་སོང་ནས་ངན་འགྲོར་ལྟུང་།",
            "རྣམ་པར་རོལ་པའི་མདོ་ལས། ",
            "སེམས་ཀྱི་རང་བཞིན་མ་རྟོགས་ན་"
        ],
        [
            "སེམས་རྣམ་པར་རྟོག་པའི་ཁ་ཐབས་སུ་སོང་བས་",
            "ཁམས་གསུམ་དུ་འཁོར་ཞིང་རྒྱུ་དྲུག་ཏུ་འཁྱམས་པ་ཡིན་ནོ།།",
            "ཞེས་དང༌། སྤྱོད་འཇུག་ལས། ",
            "སེམས་ནི་རྣམ་པར་གཡེང་བའི་མི། །",
            "ཉོན་མོངས་མཆེ་བའི་ཕྲག་ན་གནས། །",
            "ཞེས་དང༌། ",
            "གང་གི་ཆོས་ཀྱི་གཙོ་བོ་མཆོག ། ",
            "སེམས་ཀྱི་གསང་འདི་མི་ཤེས་ན། ",
            "བདེ་ཐོབ་སྡུག་བསྔལ་གཞོམ་འདོད་ཀྱང༌། ། ",
            "དེ་དག་དོན་མེད་གྱི་ནར་འཁྱམ། ། ཞེས་སོ།།",
            "ཡང་བསམ་གཏན་མ་བསྒོམས་ན་",
            "ཤེས་རབ་མི་སྐྱེ། ",
            "དེ་མ་སྐྱེས་ན་བྱང་ཆུབ་མི་འཐོབ་།",
            "བཤེས་སྤྲིངས་ལས། ",
            "བསམ་གཏན་མེད་པར་ཡང་ནི་ཤེས་རབ་མེད།།",
            "ཅེས་སོ།།"
        ],
        [
            "དེས་ན་ཚུལ་ཁྲིམས་ལ་གནས་པ་དང་",
            "ཐོས་བསམ་བྱེད་པ་རྣམས་ཀྱང་",
            "མཐར་སྒོམ་པ་ལ་སྦྱོར་བའི་ཕྱིར་ཡིན་།",
            "མཛོད་ལས། ཚུལ་གནས་ཐོས་དང་བསམ་ལྡན་པས། །",
            "སྒོམ་པ་ལ་ནི་རབ་ཏུ་སྦྱོར།།",
            "ཞེས་སོ།། ",
            "གསུམ་པ་༼བསྒོམས་པའི་ཡོན་ཏན་༽ནི། ",
            "ཡང་དག་པའི་དོན་བསྒོམས་པའི་",
            "བསོད་ནམས་ནི་དཔག་ཏུ་མེད་།",
            "དེ་ཁོ་ན་ཉིད་བསྟན་པའི་མདོ་ལས། ",
            "ཤ་རིའི་བུ། གང་གིས་བསྐལ་པ་གཅིག་གི་བར་དུ་ཉན་པ་བས། ",
            "གང་གིས་སེ་གོལ་གཏོག་པ་ཙམ་ཞིག་ཏུ་",
            "དེ་ཁོ་ན་ཉིད་ཀྱི་ཏིང་ངེ་འཛིན་བསྒོམས་ན་",
            "བསོད་ནམས་འཕེལ་ལོ། །",
            "ཤ་རིའི་བུ་དེ་ལྟ་བས་།"
        ],
        [
            "དེ་ཁོ་ན་ཉིད་ཀྱི་ཏིང་ངེ་འཛིན་འདི་",
            "གཞན་ལ་ནན་གྱིས་གདམ་པར་བྱའོ།།ཞེས་དང༌། ",
            "གཙུག་ཏོར་ཆེན་པོའི་མདོ་ལས། ",
            "བསྐལ་པ་མང་པོར་ཐོས་པ་དང་བསམས་པ་བས་ནི་",
            "ཉིན་གཅིག་ཆོས་ཉིད་ཀྱི་དོན་བསྒོམས་ན་",
            "བསོད་ནམས་ཆེའོ།།",
            "དེ་ཅིའི་ཕྱིར་ཞེ་།",
            "དེས་སྐྱེ་འཆིའི་ལམ་དང་རིང་དུ་འབྲལ་བར་བྱེད་པའི་ཕྱིར་རོ། །",
            "ཞེས་དང༌། རྟོགས་པ་རྒྱས་པའི་མདོ་ལས། ",
            "ཐང་ཅིག་བསམ་གཏན་ཐུན་ཞུགས་ན། ",
            "ཁམས་གསུམ་གང་བའི་མི་རྣམས་ལ།།",
            ""
        ],
        [
            "སྲོག་སྦྱིན་པས་ནི་འདི་དོན་ཆེ།། ",
            "ཞེས་སོ།།",
            "གཞན་ཡང་ཏིང་ངེ་འཛིན་བསྒོམས་པས་",
            "འདོད་ཡོན་ལ་ཞེན་པ་བཟློག་པ་དང༌། ",
            "ཐེ་ཚོམ་གྱི་གནས་རྣམས་གཅོད་པ་དང༌། ",
            "མངོན་ཤེས་དང་ཏིང་ངེ་འཛིན་འཆང་བ་དང༌། ",
            "སྙིང་རྗེ་ཆེན་པོ་སྐྱེ་ཞིང་ཡང་དག་པའི་དོན་མཐོང་བ་དང༌། ",
            "གདུལ་བྱ་བྱང་ཆུབ་ལ་འགོད་ནུས་པ་སོགས་ཀྱི་ཡོན་ཏན་མང་དུ་གསུངས་ཏེ",
            "མདོ་སྡུད་པ་ལས། ",
            "བསམ་གཏན་གྱིས་ནི་",
            "འདོད་པའི་ཡོན་ཏན་སྨད་པ་འདོར།།",
            "རིགས་དང་མངོན་པར་ཤེས་དང་",
            "ཏིང་འཛིན་མངོན་པར་འགྲུབ།།",
            "ཅེས་དང༌། སའི་སྙིང་པོ་འཁོར་ལོ་བཅུ་པ་ལས། ",
            "ཏིང་འཛིན་བསྒོམས་པས་",
            "ཐེ་ཚོམ་གཅོད་འགྱུར་གྱི། །",
            " དེ་མ་རྟོགས་པར་",
            "གཞན་གྱིས་ནུས་མ་ཡིན།།",
            ""
        ],
        [
            "དེ་བས་ཏིང་འཛིན་སྒོམ་པ་མཆོག་ཡིན་གྱི། །",
            " མཁས་པ་དག་གིས་",
            "དེ་ལ་ནན་ཏན་བྱ།། ",
            "ཞེས་དང༌། ཆོས་ཡང་དག་པར་སྡུད་པ་ལས། ",
            "ཡིད་མཉམ་པར་བཞག་པས་",
            "ཡང་དག་པ་ཇི་ལྟ་བ་བཞིན་མཐོང་བར་འགྱུར་རོ། །",
            "ཡང་དག་པ་ཇི་ལྟ་བ་བཞིན་མཐོང་བས་",
            "བྱང་ཆུབ་སེམས་དཔའ་སེམས་ཅན་རྣམས་ལ་",
            "སྙིང་རྗེ་ཆེན་པོར་འཇུག་།",
            "ཞེས་དང༌། མདོ་སྡེ་རྒྱན་ལས། ",
            "བསམ་གཏན་གྱིས་ཀྱང་",
            "སྐྱེ་བོ་ཐམས་ཅད་བྱང་ཆུབ་གསུམ་ལ་འགོད། །",
            "ཅེས་པ་ལྟར་རོ། ། ",
            "གཉིས་པ་༼ཏིང་ངེ་འཛིན་གྱི་སྒོམ་རིམ་ཉིད་བཤད་པ་།",
            "ཐུན་མོང་བའི་ཏིང་ངེ་འཛིན་གྱི་རྣམ་གཞག་",
            "མདོར་བསྡུས་ཏེ་བསྟན་པ་དང༌། ",
            "ཐུན་མོང་མ་ཡིན་པ་",
            "ཕྱག་རྒྱ་ཆེན་པོའི་སྒོམ་རིམ་",
            "རྒྱས་པར་ཕྱེ་ནས་བཤད་པ་གཉིས་ལས། ",
            "དང་པོ་༼ཐུན་མོང་བའི་ཏིང་ངེ་འཛིན་གྱི་རྣམ་གཞག་",
            "མདོར་བསྡུས་ཏེ་བསྟན་པ་།",
            "ཏིང་ངེ་འཛིན་སྤྱིའི་སྡུད་བྱེད་ངོས་བཟུང་ཞིང་",
            "དོགས་པ་གཅོད་པ་དང༌། ",
            "ཞི་གནས་དང་ལྷག་མཐོང་གི་རྣམ་གཞག་བཤད་པ་གཉིས་ཀྱི། ",
            "དང་པོ་༼ཏིང་ངེ་འཛིན་སྤྱིའི་སྡུད་བྱེད་ངོས་བཟུང་ཞིང་",
            "དོགས་པ་གཅོད་པ་༽ནི། ",
            "ཐེག་པ་ཆེ་ཆུང་གི་ཏིང་ངེ་འཛིན་སྒྲུབ་ཚུལ་ཅི་རིགས་པ་ནི་",
            "གར་ཡང་བཤད་ཀྱང༌། ",
            "དེང་སང་ཡོངས་སུ་གྲགས་པའི་",
            "ཏིང་ངེ་འཛིན་གྱི་རྣམ་དབྱེ་སྟོན་བྱེད་ལ་",
            ""
        ],
        [
            "མདོ་ཕྱོགས་ཀྱི་གཞུང་རྣམས་",
            "གསལ་བར་སྣང་ཞིང༌",
            "དེ་ཡང་དགོངས་པ་ངེས་འགྲེལ་ལ་སོགས་པ་",
            "བཅོམ་ལྡན་འདས་ཀྱི་མདོ་དུ་མ་དང༌། བྱམས་ཆོས་དང༌། ཐོགས་མེད་ཀྱི་ས་སྡེ་རྣམས་དང༌། ",
            "མངོན་པ་ཀུན་ལས་བཏུས་དང༌། ",
            "དེ་དག་གི་དོན་བསྡུས་པ་ཤན་ཏི་པའི་ཤེར་ཕྱིན་གྱི་མན་ངག་དང༌། ",
            "ཀ་མ་ལ་ཤཱི་ལའི་དབུ་མའི་སྒོམ་རིམ་གསུམ་ལ་སོགས་པ་",
            "གྲགས་ཆེ་ཞིང་གསལ་བར་སྣང་བས། ",
            "ཏིང་ངེ་འཛིན་སྤྱིའི་དོན་རྣམས་",
            "དེ་དག་ཏུ་གསུངས་པ་ལྟར་བཤད་པར་བྱའོ།། ",
            "དེ་ལ་ཏིང་ངེ་འཛིན་གྱི་སྡུད་བྱེད་ནི། ",
            "མདོ་དགོངས་འགྲེལ་ལས། ",
            "ངས་ཉན་ཐོས་རྣམས་དང་བྱང་ཆུབ་སེམས་དཔའ་རྣམས་དང་",
            "དེ་བཞིན་གཤེགས་པ་རྣམས་ཀྱི་",
            "ཏིང་ངེ་འཛིན་རྣམ་པ་དུ་མ་བསྟན་པ་གང་ཡིན་པ་",
            "དེ་དག་ཐམས་ཅད་ཞི་གནས་དང་ལྷག་མཐོང་གིས་བསྡུས་པར་རིག་པར་བྱའོ།།",
            "ཞེས་དང༌། སྒོམ་རིམ་བར་པ་ལས། ",
            "དེ་གཉིས་ཀྱིས་ཏིང་ངེ་འཛིན་ཐམས་ཅད་བསྡུས་པའི་ཕྱིར་",
            "རྣལ་འབྱོར་པ་ཐམས་ཅད་ཀྱིས་",
            "དུས་ཐམས་ཅད་དུ་",
            "ངེས་པར་ཞི་གནས་དང་ལྷག་མཐོང་བསྟེན་པར་བྱ་སྟེ",
            "ཞེས་ཐེག་པ་ཆེ་ཆུང་གི་ཏིང་ངེ་འཛིན་ཐམས་ཅད་",
            "ཞི་གནས་དང་ལྷག་མཐོང་གིས་བསྡུས་པར་བཤད་།",
            ""
        ],
        [
            "དཔེར་ན་ལྗོན་ཤིང་ལ་ཡལ་འདབ་སོགས་",
            "ཇི་སྙེད་ཅིག་ཡོད་ཀྱང་",
            "ཐམས་ཅད་སྡོང་པོའི་རྩ་བ་ལ་འདུ་བ་ལྟར་རོ། །",
            "འོ་ན་ཐེག་པ་ཆེ་ཆུང་གི་ཏིང་ངེ་འཛིན་ལ་",
            "དམིགས་བཅས་དང་དམིགས་མེད་ཀྱི་རྣམ་གྲངས་དུ་མ་ཡོད་པ་དང༌། ",
            "སྔགས་ཕྱོགས་ལ་མཚན་བཅས་དང་མཚན་མེད་སྣ་ཚོགས་ཡོད་པ་དང༌། ",
            "ཕྱག་རྒྱ་ཆེན་པོ་ལ་",
            "བདེ་གསལ་མི་རྟོག་པའི་ཏིང་ངེ་འཛིན་དུ་མ་ཞིག་འཆར་བ་རྣམས་",
            "ཞི་ལྷག་གཉིས་ཀྱི་ཁོངས་སུ་ཇི་ལྟར་སྡུད་སྙམ་ན",
            "དམིགས་བཅས་དམིགས་མེད་དང་",
            "མཚན་བཅས་མཚན་མེད་གང་ཡིན་ཀྱང་རུང་།",
            "དགེ་བའི་དམིགས་པ་ལ་",
            "སེམས་རྩེ་གཅིག་ཏུ་འཇུག་པ་ཡིན་ན་",
            "ཞི་གནས་དང་ཕྱོགས་མཐུན་།",
            "དེའི་དོན་སོ་སོར་འབྱེད་པའི་ཤེས་རབ་",
            "དགེ་བ་རྣམས་ལྷག་མཐོང་དང་ཕྱོགས་མཐུན་།",
            "དེ་བཞིན་དུ་ཕྱག་རྒྱ་ཆེན་པོ་ལའང༌། ",
            "བློ་མཐོ་དམན་རང་རང་གི་སྒོམ་དོན་ལ་",
            "སེམས་མ་ཡེངས་པ་ཞི་གནས་དང༌། ",
            "དེའི་དོན་འབྱེད་ཅིང་རིག་པ་ལྷག་མཐོང་གི་ཕྱོགས་སུ་འགྱུར་རོ། །",
            "དེ་ལྟར་ན་ཐམས་ཅད་ཞི་ལྷག་གི་ཁོངས་སུ་འདུས་པ་ཡིན་ཏེ",
            "ཐེག་ཆེན་ལ་དད་པ་སྒོམ་པའི་མདོ་ལས། ",
            "རིགས་ཀྱི་བུ་རྣམ་གྲངས་འདིས་ཀྱང་",
            "འདི་ལྟར་བྱང་ཆུབ་སེམས་དཔའ་རྣམས་ཀྱི་",
            "ཐེག་པ་ཆེན་པོ་ལ་དད་པ་",
            "ཐེག་པ་ཆེན་པོ་ལས་འབྱུང་བ་",
            "གང་ཅི་ཡང་རུང་བ་དེ་ཐམས་ཅད་ནི། ",
            "རྣམ་པར་མ་གཡེངས་པའི་སེམས་ཀྱི་དོན་དང༌། ",
            "ཆོས་ཡང་དག་པར་བསམས་པ་ལས་བྱུང་བར་རིག་པར་བྱའོ།།",
            ""
        ],
        [
            "ཞེས་སོ།།",
            "དེ་ཡང་རྣམ་པར་མ་གཡེངས་པའི་སེམས་ནི་",
            "དམིགས་པ་ལ་རྩེ་གཅིག་པའི་སེམས་དང༌། ",
            "ཆོས་ཡང་དག་པར་བསམས་པ་ནི་དོན་སོ་སོར་རྟོག་ཅིང་",
            "འབྱེད་པའི་སེམས་ཡིན་ནོ།།",
            "དེས་ན་ཐེག་པ་ཆེ་ཆུང་གི་ཡོན་ཏན་ཐམས་ཅད་",
            "དམིགས་པ་ལ་སེམས་རྩེ་གཅིག་པ་དང༌། ",
            "དོན་སོ་སོར་འབྱེད་པའི་ཤེས་རབ་གཉིས་ཟུང་དུ་",
            "འབྲེལ་བས་བསྒྲུབ་པར་བྱ་དགོས་ཏེ",
            "སྒོམ་རིམ་ཐ་མ་ལས། ",
            "དེ་ལ་བཅོམ་ལྡན་འདས་ཀྱིས་བྱང་ཆུབ་སེམས་དཔའ་རྣམས་ཀྱི་",
            "ཏིང་ངེ་འཛིན་ཐ་དད་པ་ཚད་མེད་པ་དཔག་ཏུ་",
            "མེད་པ་ལ་སོགས་པ་བསྟན་དུ་ཟིན་ཀྱང༌། ",
            "ཞི་གནས་དང་ལྷག་མཐོང་གཉིས་ཀྱིས་",
            "ཏིང་ངེ་འཛིན་ཐམས་ཅད་ལ་ཁྱབ་པས་།",
            "ཞི་གནས་དང་ལྷག་མཐོང་ཟུང་དུ་འབྲེལ་བར་",
            "འཇུག་པའི་ལམ་དེ་ཉིད་བརྗོད་པར་བྱའོ།།",
            "ཞེས་སོ།།",
            ""
        ],
        [
            "གཉིས་པ་༼ཞི་གནས་དང་ལྷག་མཐོང་གི་རྣམ་གཞག་བཤད་པ་།",
            "ཞི་ལྷག་ཐུན་མོང་གི་རྣམ་གཞག་དང༌། ",
            "ཞི་ལྷག་སོ་སོའི་སྒོམ་རིམ་གཉིས་ལས། ",
            "དང་པོ་༼ཞི་ལྷག་ཐུན་མོང་གི་རྣམ་གཞག་།",
            "ཞི་ལྷག་གི་རྒྱུ་བསྟན་པ། ",
            "ཞི་ལྷག་གི་སྒྲིབ་པ་སྤང་བ། ",
            "ཞི་ལྷག་གི་ངོ་བོ་ངོས་བཟུང་བ། ",
            "ཞི་ལྷག་གི་དབྱེ་བ་བསྟན་པ། ",
            "ཞི་ལྷག་གི་གོ་རིམ་ལ་དཔྱད་པ། ",
            "ཞི་ལྷག་ཟུང་འཇུག་ཏུ་སྒོམ་ཚུལ། ",
            "ཞི་ལྷག་གི་འབྲས་བུ་བཤད་པ་དང་བདུན་གྱི། ",
            "དང་པོ་༼ཞི་ལྷག་གི་རྒྱུ་བསྟན་པ་༽ནི། ",
            "དགོངས་འགྲེལ་ལས། ",
            "བཅོམ་ལྡན་འདས་ཞི་གནས་དང་",
            "ལྷག་མཐོང་གི་རྒྱུ་གང་ལགས། ",
            "བྱམས་པ། ",
            "ཚུལ་ཁྲིམས་རྣམ་པར་དག་པའི་རྒྱུ་ལས་བྱུང་ངོ༌།།",
            "ཐོས་པ་དང་བསམ་པའི་ལྟ་བ་རྣམ་པར་དག་པའི་རྒྱུའོ།།",
            "ཞེས་གསུངས་།",
            "རྗེ་སྒམ་པོ་པས་ཀྱང་རྒྱུ་དེ་ལྟར་བཤད་ཅིང་གཞན་ཡང༌། ",
            "ཞི་གནས་ནི་བླ་མའི་བྱིན་རླབས་དང་རྟེན་འབྲེལ་དང་",
            "ཚོགས་བསགས་པ་དང་སྒྲིབ་པ་སྦྱངས་པ་ལས་སྐྱེ་བར་བཤད་དེ",
            ""
        ],
        [
            "དེ་ནི་ལྷག་མཐོང་ལའང་འདྲ་བར་མངོན་ནོ།།",
            "སྒོམ་རིམ་བར་པར། ",
            "མཐུན་པའི་ཡུལ་ན་གནས་པ། ",
            "འདོད་པ་ཆུང་བ། ",
            "ཆོག་ཤེས་པ། ",
            "བྱ་བ་མང་པོ་སྤང་བ། ",
            "ཚུལ་ཁྲིམས་རྣམ་པར་དག་པ། ",
            "རྣམ་རྟོག་ཡོངས་སུ་སྤོང་བ་དྲུག་ཞི་གནས་ཀྱི་རྒྱུ་དང༌། ",
            "སྐྱེས་བུ་དམ་པ་ལ་བསྟེན་པ། ",
            "མང་དུ་ཐོས་པ་བཙལ་བ། ",
            "ཚུལ་བཞིན་དུ་སེམས་པ་གསུམ་ལྷག་མཐོང་གི་རྒྱུར་བཤད་པ་ལས། ",
            "མཐུན་པའི་ཡུལ་ན་གནས་པ་ནི་",
            "ཟས་གོས་སོགས་ཚེགས་ཆུང་ངུས་རྙེད་པས་",
            "ལེགས་པར་རྙེད་པ་དང༌། ",
            "དགྲ་དང་གཅན་གཟན་སོགས་ཀྱི་སྐྱེ་བོ་མི་བསྲུན་པ་མི་གནས་པས་",
            "གནས་བཟང་བ་དང༌། ",
            "ནད་མི་བསྐྱེད་པའི་ས་ཡིན་པས་",
            "ས་བཟང་བ་དང༌། ",
            "ཚུལ་ཁྲིམས་དང་ལྟ་བ་མཚུངས་པའི་གྲོགས་དང་ལྡན་པས་",
            "གྲོགས་བཟང་བ་དང༌། ",
            "ཉིན་མོ་སྐྱེ་བོ་མང་པོ་མེད་ཅིང་",
            "མཚན་མོ་སྒྲ་ཆུང་བས་",
            "ཡིད་བདེ་བ་རྣམས་།",
            "མདོ་སྡེ་རྒྱན་ལས། ",
            "བློ་ལྡན་གང་དུ་སྒྲུབ་པའི་ཡུལ། ། ",
            "ལེགས་པར་རྙེད་དང་གནས་བཟང་དང༌། །",
            " ས་བཟང་བ་དང་གྲོགས་བཟང་དང༌། །",
            " རྣལ་འབྱོར་བདེ་བའི་ཡོ་བྱད་ལྡན།། ",
            "ཞེས་པ་ལྟར་རོ། །",
            "འདོད་པ་ཆུང་བ་ནི། ",
            "ཟས་གོས་ལ་སོགས་པ་བཟང་པོའམ་",
            "མང་དུ་འདོད་པའི་ཆགས་པ་མེད་པའོ།།",
            "ཆོག་ཤེས་པ་ནི། ",
            "ཟས་གོས་སོགས་ངན་ངོན་ཙམ་རྙེད་པས་",
            "རྟག་ཏུ་ཆོག་ཤེས་ཡོད་པའོ།།",
            "བྱ་བ་མང་པོ་ཡོངས་སུ་སྤང་པ་ནི། ",
            "ཉོ་ཚོང་ལ་སོགས་པའི་བྱ་བ་ངན་པ་དང༌། ",
            "ཁྱིམ་པ་དང་རབ་ཏུ་བྱུང་བ་རྣམས་དང་འདྲིས་བཤེས་ཧ་ཅང་ཆེ་བར་བྱེད་པ་དང༌། ",
            "སྨན་བྱེད་པ་དང་སྐར་མ་བརྩི་བ་སོགས་སྤངས་པའོ།།",
            ""
        ],
        [
            "ཚུལ་ཁྲིམས་རྣམ་པར་དག་པ་ནི། ",
            "སོ་ཐར་དང་བྱང་སེམས་སོགས་ཀྱི་སྡོམ་པ་ལ་",
            "ཇི་ལྟར་གསུངས་པའི་བསླབ་པའི་གཞི་བསྲུང་།",
            "གལ་ཏེ་བག་མེད་པས་རལ་ནའང་",
            "འགྱོད་པས་ཆོས་བཞིན་དུ་ཕྱིར་འཆོས་པར་བྱེད་པའོ།།",
            "འདོད་པ་ལ་སོགས་པའི་རྣམ་རྟོག་ཡོངས་སུ་སྤང་བ་ནི། ",
            "འདོད་པ་རྣམས་ལ་ཚེ་འདི་དང་ཕྱི་མའི་ཉེས་དམིགས་བསྒོམས་ནས་སམ་",
            "འཁོར་བའི་དངོས་པོ་ཡིད་དུ་འོང་མི་འོང་ཐམས་ཅད་ལ་",
            "མི་རྟག་པ་དང་མྱུར་དུ་དེ་དག་དང་འབྲལ་བ་སོགས་བསྒོམ་ལ་",
            "འདོད་པའི་རྣམ་རྟོག་ཐམས་ཅད་སྤང་བའོ།།",
            "སྐྱེས་བུ་དམ་པ་ལ་བསྟེན་པ་ནི། ",
            "ཐོས་བསམ་སྒོམ་གསུམ་གྱི་གནད་",
            "ཕྱིན་ཅི་མ་ལོག་པ་མཁྱེན་ཅིང་",
            "ཞི་ལྷག་གི་རྟོགས་པ་དང་ལྡན་པའི་",
            "དགེ་བའི་བཤེས་གཉེན་ལ་བསྟེན་པའོ།།",
            ""
        ],
        [
            "མང་དུ་ཐོས་པ་བཙལ་བ་ནི། ",
            "ངེས་དོན་དྲི་མ་མེད་པའི་གསུང་རབ་ཉན་ནས་",
            "ཐོས་པའི་ཤེས་རབ་བསྐྱེད་པ་།",
            "ཐ་སྙད་དང་དྲང་དོན་ཐོས་པས་ནི་མ་ཡིན་ནོ།།",
            "ཚུལ་བཞིན་སེམས་པ་ནི། ",
            "ངེས་དོན་ཐོས་པའི་དོན་ཡིད་ལ་སེམས་ཤིང་",
            "རྗེས་སུ་དཔག་པས་",
            "ཕྱིན་ཅི་མ་ལོག་པའི་ལྟ་བ་",
            "དོན་སྤྱིའི་ཚུལ་དུ་བསྐྱེད་པའོ།། ",
            "གཉིས་པ་ཞི་ལྷག་གི་སྒྲིབ་པ་སྤང་བ་།",
            "སྒྲིབ་པ་ངོས་བཟུང་བ་དང༌། ",
            "དེ་སྤོང་བྱེད་ཀྱི་གཉེན་པོ་བཤད་པ་གཉིས་ཀྱི། ",
            "དང་པོ་༼སྒྲིབ་པ་ངོས་བཟུང་བ་༽ནི། ",
            "དགོངས་འགྲེལ་ལས། ",
            "བཅོམ་ལྡན་འདས་སྒྲིབ་པ་ལྔ་པོ་",
            "གང་དག་ལགས་པ་དེ་དག་ལས། ",
            "དུ་ནི་ཞི་གནས་ཀྱི་སྒྲིབ་པ་ལགས། ",
            "དུ་ནི་ལྷག་མཐོང་གི་སྒྲིབ་པ་ལགས། ",
            "དུ་ནི་གཉིས་ཀའི་སྒྲིབ་པ་ལགས། ",
            "བྱམས་པ། རྒོད་པ་དང་འགྱོད་པ་ནི་",
            "ཞི་གནས་ཀྱི་སྒྲིབ་པ་ཡིན་ནོ།།",
            "རྨུགས་པ་དང་གཉིད་དང་ཐེ་ཚོམ་ནི་",
            "ལྷག་མཐོང་གི་སྒྲིབ་པ་ཡིན་ནོ།།",
            ""
        ],
        [
            "འདོད་པ་ལ་འདུན་པ་དང་གནོད་སེམས་ནི་",
            "གཉིས་ཀའི་སྒྲིབ་པ་ཡིན་ནོ།།",
            "ཞེས་གསུངས་།",
            "དེ་ལ་རྒོད་པ་ནི། ",
            "ཀུན་ལས་བཏུས་ལས། ",
            "རྒོད་པ་གང་ཞེ་།",
            "སྡུག་པའི་མཚན་མའི་རྗེས་སུ་འཇུག་པའི་འདོད་ཆགས་ཀྱི་",
            "ཆར་གཏོགས་པའི་སེམས་རྣམ་པར་མ་ཞི་བ་།",
            "ཞི་གནས་ཀྱི་བར་དུ་གཅོད་པའི་ལས་ཅན་ནོ།།",
            "ཞེས་བཤད་།",
            ""
        ],
        [
            "ཡུལ་ཡིད་དུ་འོང་ཞིང་སྙིང་དུ་སྡུག་པ་ལ་དམིགས་།",
            "དེ་ལ་སྲེད་པའི་རྣམ་པས་ཕྱིར་འཕྲོ་ཞིང་",
            "སེམས་གནས་པའི་བར་དུ་གཅོད་པའོ།།",
            "འགྱོད་པ་ནི། དེ་ཉིད་དུ། ",
            "བསམས་པ་དང་མ་བསམས་པའི་བྱ་བ་དང་",
            "བྱ་བ་མ་ཡིན་པ་གང་ཡིན་པ་ལ་བརྟེན་།",
            "དགེ་བ་དང་མི་དགེ་བ་དང་ལུང་དུ་མ་བསྟན་པ་དང༌། ",
            "དུས་དང་དུས་མ་ཡིན་པ་དང༌། ",
            "རིགས་པ་དང་མི་རིགས་པ་ལ་སེམས་ཀྱིས་",
            "ཡིད་ལ་བཅགས་པ་གཏི་མུག་གི་ཆར་གཏོགས་པ་།",
            "སེམས་གནས་པའི་བར་དུ་གཅོད་པའི་ལས་ཅན་ནོ།།",
            "ཞེས་བཤད་།",
            ""
        ],
        [
            "བྱ་བ་ཡིན་མིན་གང་ཡང་རུང་བ་ལ་བརྟེན་།",
            "དེ་ཉིད་རིགས་པའམ་མི་རིགས་པའི་སེམས་",
            "ཡིད་ལ་ཡང་དང་ཡང་དུ་ཐུ་རེ་བཅགས་པས་",
            "སེམས་གནས་སུ་མི་འཛུད་པའོ།།",
            "རྨུགས་པ་ནི། དེ་ཉིད་དུ། ",
            "རྨུགས་པ་གང་ཞེ་།",
            "གཏི་མུག་གི་ཆར་གཏོགས་པ་",
            "སེམས་ལས་སུ་མི་རུང་བ་ཉིད་།",
            "ཉོན་མོངས་པ་དང་ཉེ་བའི་ཉོན་མོངས་པ་",
            "ཐམས་ཅད་ཀྱི་གྲོགས་བྱེད་པའི་ལས་ཅན་ནོ།།",
            "ཞེས་དང༌། ",
            "མཛོད་འགྲེལ་དུ། ",
            "རྨུགས་པ་གང་ཞེ་།",
            ""
        ],
        [
            "ལུས་ལྕི་བ་ཉིད་དང་སེམས་ལྕི་བ་ཉིད་དེ་",
            "ལུས་ལས་སུ་མི་རུང་བ་ཉིད་དང་",
            "སེམས་ལས་སུ་མི་རུང་བ་ཉིད་གང་ཡིན་པའོ།།",
            "ཞེས་བཤད་།",
            "རྨོངས་ནས་ལུས་སེམས་གཉིས་ཀ་ལྕི་ཞིང་",
            "བཀོལ་དུ་མི་བཏུབ་པའོ།།",
            "འདིར་བྱིང་རྨུགས་ཕྱོགས་མཐུན་པ་ལ་དགོངས་ནས་",
            "བྱིང་བ་ཟུར་དུ་མ་གསུངས་ཀྱང༌། ",
            "སྒོམ་རིམ་བར་པ་ལས། ",
            "གང་གི་ཚེ་དམུས་ལོང་ལྟ་བུའམ། ",
            "མི་མུན་པར་ཞུགས་པ་ལྟ་བུའམ། ",
            "མིག་བཙུམས་པ་ལྟ་བུར་སེམས་ཀྱིས་",
            "དམིགས་པ་གསལ་བར་མི་མཐོང་བ་",
            "དེའི་ཚེ་བྱིང་བར་གྱུར་པར་རིག་པར་བྱའོ།།",
            "ཞེས་བཤད་།"
        ],
        [
            "ལུས་སེམས་ཉོག་ནས་དམིགས་པའི་",
            "གསལ་ཆ་ལྷོད་པར་གྱུར་པ་ཞིག་།",
            "རྨུགས་པ་དང་ཅུང་ཟད་མི་འདྲའོ།།",
            "གཉིད་ནི། ",
            "དེ་ཉིད་དུ། ",
            "གཉིད་གང་ཞེ་།",
            "གཉིད་ཀྱི་རྒྱུ་ལ་བརྟེན་།",
            "དགེ་བ་དང་མི་དགེ་བ་དང་ལུང་དུ་མ་བསྟན་པ་དང༌། ",
            "དུས་དང་དུས་མ་ཡིན་པ་དང༌། ",
            "རིགས་པ་དང་མི་རིགས་པ་ལ་སེམས་སྡུད་པ་",
            "གཏི་མུག་གི་ཆར་གཏོགས་པ་།",
            "བྱ་བ་ཤོར་བའི་རྟེན་བྱེད་པའི་ལས་ཅན་ནོ།།",
            ""
        ],
        null,
        [
            "ཀུན་རྫོབ་སོགས་ཀྱི་བདེན་གཉིས་སམ་",
            "སྡུག་བསྔལ་སོགས་ཀྱི་བདེན་བཞི་ལ་ཐེ་ཚོམ་ཟ་བ་།",
            "འདིར་ནི་བསྒྲུབ་བྱའི་དོན་ལ་ཡིན་མིན་དང་",
            "འགྲུབ་མི་འགྲུབ་སོགས་ཀྱིས་",
            "ཚོམ་པས་འཇུག་ཏུ་མི་འདོད་པའོ།།",
            "འདོད་པ་ལ་འདུན་པ་ནི། ",
            "འདོད་པའི་དངོས་པོ་",
            "གང་ཅི་ཡང་རུང་བ་ལ་འཐོབ་འདོད་ཀྱི་",
            "སྲེད་པས་ཡིད་འཇུག་པར་བྱེད་པའོ།།",
            "གནོད་སེམས་ནི། ",
            "གཞན་ལ་ཁྲོ་བའམ་ཕྲག་དོག་པའི་བསམ་པས་",
            "དེ་ལ་འཚེ་བར་རྩོམ་པའི་སེམས་སོ།།",
            "ཞི་ལྷག་གི་བར་དུ་གཅོད་པ་གཞན་ཡང༌། ",
            "དགོངས་འགྲེལ་ལས། ",
            "བཅོམ་ལྡན་འདས་བྱང་ཆུབ་སེམས་དཔའ་",
            "ཞི་གནས་དང་ལྷག་མཐོང་ལ་ཞུགས་པས། ",
            "རྣམ་པ་དུ་དག་གིས་སེམས་རྣམ་པར་གཡེང་བ་",
            "ཡོངས་སུ་འཚལ་བར་བགྱི་ལགས། ",
            "བཀའ་བསྩལ་པ། ",
            "བྱམས་པ། ",
            "རྣམ་པ་ལྔས་།",
            "ཡིད་ལ་བྱེད་པའི་རྣམ་པར་གཡེང་བ་དང༌། ",
            "ཕྱི་རོལ་དུ་སེམས་རྣམ་པར་གཡེང་བ་དང༌། ",
            "ནང་དུ་རྣམ་པར་གཡེང་བ་དང༌། ",
            "མཚན་མའི་རྣམ་པར་གཡེང་བ་དང༌། ",
            "གནས་ངན་ལེན་གྱི་རྣམ་པར་གཡེང་བས་སོ།།",
            ""
        ],
        [
            "ཞེས་རྣམ་གཡེང་ལྔ་གསུངས་ཤིང༌། ",
            "དེའི་ངོས་འཛིན་ཡང༌། ",
            "དེ་ཉིད་དུ། ",
            "བྱམས་པ། ",
            "གལ་ཏེ་བྱང་ཆུབ་སེམས་དཔའ་ཐེག་པ་",
            "ཆེན་པོ་དང་ལྡན་པའི་ཡིད་ལ་བྱེད་པ་བཏང་སྟེ",
            "ཉན་ཐོས་དང་རང་སངས་རྒྱས་དང་ལྡན་པའི་",
            "ཡིད་ལ་བྱེད་པར་རབ་ཏུ་ལྟུང་།",
            "དེ་ནི་ཡིད་ལ་བྱེད་པའི་རྣམ་པར་གཡེང་བ་ཡིན་ནོ།།",
            "གལ་ཏེ་ཕྱི་རོལ་གྱི་འདོད་པའི་ཡོན་ཏན་ལྔ་པོ་དག་དང༌། ",
            "འདུ་འཛི་དང་མཚན་མ་དང་རྣམ་པར་རྟོག་པ་དང༌། ",
            "ཉེ་བའི་ཉོན་མོངས་པ་ཕྱི་རོལ་གྱི་དམིགས་པ་རྣམས་ལ་",
            "སེམས་རྣམ་པར་འཕྲོ་བར་གཏོང་ན",
            "དེ་ནི་ཕྱི་རོལ་དུ་སེམས་རྣམ་པར་གཡེང་བ་ཡིན་ནོ།།",
            "གལ་ཏེ་རྨུགས་པ་དང་གཉིད་ཀྱིས་བྱིང་བའམ། ",
            "སྙོམས་པར་འཇུག་པའི་རོ་མྱང་བའམ། ",
            "སྙོམས་པར་འཇུག་པའི་ཉེ་བའི་ཉོན་མོངས་པ་",
            "གང་ཡང་རུང་བས་ཉོན་མོངས་པར་འགྱུར་ན",
            ""
        ],
        [
            "དེ་ནི་ནང་དུ་སེམས་རྣམ་པར་གཡེང་བ་ཡིན་ནོ།།",
            "གལ་ཏེ་ཕྱི་རོལ་གྱི་མཚན་མ་ལ་བརྟེན་།",
            "ནང་གི་ཏིང་ངེ་འཛིན་གྱི་སྤྱོད་ཡུལ་གྱི་",
            "མཚན་མ་ཡིད་ལ་བྱེད་།",
            "དེ་ནི་མཚན་མའི་རྣམ་པར་གཡེང་བ་ཡིན་ནོ།།",
            "གལ་ཏེ་ནང་གི་ཡིད་ལ་བྱེད་པ་ལ་",
            "བརྟེན་ནས་བྱུང་བའི་ཚོར་བ་།",
            "གནས་ངན་ལེན་གྱི་ཚོགས་ཀྱིས་ངའོ་",
            "སྙམ་དུ་རློམ་སེམས་སུ་བྱེད་།",
            ""
        ],
        [
            "དེ་ནི་གནས་ངན་ལེན་གྱི་རྣམ་པར་གཡེང་བ་ཡིན་ནོ།།",
            "ཞེས་སོ།།",
            "ཡང་དབུས་མཐའ་རྣམ་འབྱེད་ལས། ",
            "ལེ་ལོ་དང་ནི་གདམས་ངག་རྣམས། །",
            " བརྗེད་དང་བྱིང་དང་རྒོད་པ་དང༌། །",
            " འདུ་མི་བྱེད་དང་འདུ་བྱེད་དེ།། ",
            "འདི་དག་ཉེས་པ་ལྔར་འདོད་དོ།། ",
            "ཞེས་ལེ་ལོ་དང༌། ",
            "བརྗེད་ངས་དང༌། ",
            "བྱིང་རྒོད་དང༌། ",
            "མི་རྩོལ་བ་དང༌། ",
            "འདུ་བྱེད་སེམས་པ་སྟེ་ཉེས་པ་ལྔའམ། ",
            "བྱིང་རྒོད་སོ་སོར་བགྲང་ན་",
            "དྲུག་ཞི་གནས་ཀྱི་གེགས་སུ་གསུངས་ཏེ",
            ""
        ],
        [
            "ལྷག་མཐོང་ལའང་མཚུངས་སོ།།",
            "དེ་ལ་ལེ་ལོ་ནི། ",
            "སྨད་པ་དང་སྙོམ་ལས་དང་སྒྱིད་ལུག་པ་གང་ཡང་རུང་སྟེ་",
            "ཡིད་ལད་ཅན་དུ་སོང་ནས་",
            "ཏིང་ངེ་འཛིན་སྒོམ་པ་ལ་བརྩོན་པ་ཤོར་བ་དང༌། ",
            "བརྗེད་ངས་ནི། ",
            "བསྒྲུབ་བྱའི་དམིགས་པ་མ་དྲན་པར་དོར་ནས་",
            "ཡིད་གཞན་དུ་ཡེངས་པ་དང༌། ",
            "བྱིང་རྒོད་ནི། ",
            "གོང་དུ་བཤད་པ་ལྟར་རོ། །",
            "མི་རྩོལ་བ་ནི། ",
            "བྱིང་རྒོད་སྤང་བ་ལ་ཡིད་མངོན་པར་",
            "འདུ་མི་བྱེད་པར་ཡིད་དལ་དུ་ལུས་པ་དང༌། ",
            "འདུ་བྱེད་སེམས་པ་ནི། ",
            "བྱིང་རྒོད་ཞི་ནས་ཀྱང་སེམས་རྣལ་དུ་མི་འབེབས་པར་",
            "དམིགས་པ་ལ་རྩོལ་བ་རྣམས་སུ་བཤད་དོ།། ",
            "གཉིས་པ་༼དེ་སྤོང་བྱེད་ཀྱི་གཉེན་པོ་བཤད་པ་།",
            ""
        ],
        [
            "སྒྲིབ་པའི་གཉེན་པོ་སྤྱིར་བཤད་པ་དང༌། ",
            "བྱིང་རྒོད་འགོག་ཚུལ་བྱེ་བྲག་ཏུ་བཤད་པ་གཉིས་ཀྱི། ",
            "དང་པོ་༼སྒྲིབ་པའི་གཉེན་པོ་སྤྱིར་བཤད་པ་༽ནི། ",
            "གོང་དུ་བཤད་པའི་སྒྲིབ་པ་ཐམས་ཅད་ལ་སོ་སོའི་གཉེན་པོ་གསལ་ཁ་གསུངས་པ་མི་སྣང་ཡང༌། ",
            "ཕལ་ཆེར་བྱིང་རྒོད་གཉིས་ཀྱི་ཕྱོགས་སུ་འདུ་བས་དེ་འགོག་ཚུལ་ལས་ཤུགས་ཀྱིས་ཤེས་པར་འགྱུར་ལ",
            "འོན་ཀྱང་རྒོད་པ་ལ་མི་རྟག་པར་བསྒོམས་ནས་",
            "ཡིད་ཞུམ་པར་བྱེད་པ་དང༌། ",
            "འགྱོད་པ་ལ་དེའི་ཡུལ་ཡིད་ལ་མི་བྱ་བ་དང༌། ",
            "རྨུགས་པ་ལ་དགའ་བའི་དངོས་པོ་ཡིད་ལ་བྱེད་པ་དང༌། ",
            "བྱིང་བ་ལ་གཟེངས་བསྟོད་པ་དང༌། ",
            "གཉིད་ལ་སྣང་བའི་འདུ་ཤེས་བསྐྱེད་པ་དང༌། ",
            "ཐེ་ཚོམ་ལ་ཡིད་རྩེ་གཅིག་ཏུ་དབབ་པ་དང༌། ",
            "འདོད་འདུན་ལ་འདོད་ཡོན་གྱི་ཉེས་པ་དང་ཆོག་ཤེས་བསམ་པ་དང༌། ",
            "གནོད་སེམས་ལ་བྱམས་པ་དང་གཞན་ཕན་གྱི་བློ་བསྐྱེད་པ་རྣམས་གནད་དུ་ཆེ་ལ",
            "དེ་བཞིན་དུ་རྣམ་གཡེང་ལྔ་ལའང་དེ་དག་གི་རིགས་པས་ཤེས་པར་བྱའོ།།",
            "དབུས་མཐའ་རྣམ་འབྱེད་ལས་ནི། ",
            "ཉེས་པ་ལྔ་སྤོང་འདུ་བྱེད་བརྒྱད། །",
            "ཅེས་གོང་གི་ཉེས་པ་ལྔ་སྤོང་བའི་འདུ་བྱེད་བརྒྱད་བཤད་།",
            "དེ་ཡང་ལེ་ལོའི་གཉེན་པོར་དད་པ་དང་འདུན་པ་དང་རྩོལ་བ་དང་ཤིན་སྦྱངས་བཞི། ",
            "བརྗེད་ངས་ཀྱི་གཉེན་པོར་དྲན་པ། ",
            "བྱིང་རྒོད་ཀྱི་གཉེན་པོར་དེ་རྟོགས་པའི་ཤེས་བཞིན། ",
            "མི་རྩོལ་བའི་གཉེན་པོར་འདུ་བྱེད་པའི་སེམས་པ། ",
            "འདུ་བྱེད་པའི་གཉེན་པོར་རྣལ་དུ་འཇོག་པའི་བཏང་སྙོམས་རྣམས་ལས། ",
            "སྔ་མ་གསུམ་ནི་གོ་བདེ་བར་སྣང་ལ",
            ""
        ],
        [
            "ཤིན་སྦྱངས་ནི། ཀུན་བཏུས་ལས། ",
            "ཤིན་ཏུ་སྦྱངས་པ་གང་ཞེ་།",
            "ལུས་དང་སེམས་ཀྱི་གནས་ངན་ལེན་རྣམས་ཀྱི་",
            "རྒྱུན་གཅོད་པའི་ཕྱིར་ལུས་དང་སེམས་ལས་རུང་བ་ཉིད་དེ་",
            "སྒྲིབ་པ་ཐམས་ཅད་སེལ་བའི་ལས་ཅན་ནོ།།",
            "ཞེས་བཤད་།",
            "དེ་ལ་ལུས་སེམས་ཀྱི་གནས་ངན་ལེན་ནི་",
            "ལུས་སེམས་དགེ་བ་བསྒྲུབ་པ་ལ་བཀོལ་དུ་མི་རུང་བ་ཡིན་།",
            "ཤིན་ཏུ་སྦྱངས་པའི་མཐུས་དགེ་བ་བསྒྲུབ་པ་ལ་",
            "ལུས་ལྕི་བ་སོགས་ཀྱི་སྐྱོན་དང་བྲལ་ནས་",
            "ལུས་ཡང་ཞིང་བདེ་བ་ཐོབ་པ་ལུས་ལས་རུང་དང༌། ",
            "སེམས་དམིགས་པ་ལ་གཏོད་པ་ལ་",
            "སྡུག་བསྔལ་དང་བྲལ་ནས་",
            ""
        ],
        [
            "དགའ་བདེ་སོགས་ཐོབ་པ་ནི་སེམས་ལས་རུང་།",
            "སློབ་དཔོན་བློ་བརྟན་གྱིས། ",
            "དེ་ལ་ལུས་ལས་སུ་རུང་བ་ནི། ",
            "ལུས་ཀྱི་རང་གི་བྱ་བ་རྣམས་ལ་ལྡང་བ་ཡང་བ་གང་ལས་འབྱུང་བའོ།།",
            "སེམས་ལས་སུ་རུང་བ་ནི། ",
            "ཡང་དག་པར་ཡིད་ལ་བྱེད་པ་ལ་ཞུགས་པའི་སེམས་ཀྱི་སིམ་པ་དང༌། ",
            "ཡང་བར་འགྱུར་བའི་རྒྱུ་སེམས་ལས་བྱུང་བའི་ཆོས་གཞན་དུ་གྱུར་པ་གང་ཡིན་པ་།",
            "དེ་དང་ལྡན་ན་དམིགས་པ་ལ་",
            "ཐོགས་པ་མེད་པར་འཇུག་པས་དེའི་ཕྱིར་སེམས་ལས་སུ་རུང་བ་ཞེས་བྱའོ།།",
            "ཞེས་སོ།།",
            "དེ་ཡང་ཏིང་ངེ་འཛིན་སྒྲུབ་པའི་ཐོག་མ་ནས་ཤིན་སྦྱངས་རྫོགས་པར་ཐོབ་པ་མི་འབྱུང་མོད་ཀྱང༌། ",
            "འབད་རྩོལ་གྱིས་ཆ་ཤས་ཙམ་ཐོབ་པ་དེ་རིམ་པས་སྦྱངས་ནས་",
            ""
        ],
        [
            "བྱང་བ་ན་ཤིན་སྦྱངས་འཐོབ་པར་འགྱུར་ལ",
            "དེ་ཡང་ཐོག་མར་སེམས་ཤིན་སྦྱངས་ཐོབ་པའི་མཐུས། ",
            "ལུས་ཤིན་སྦྱངས་འཐོབ་པའི་རྒྱུར་གྱུར་པའི་རླུང་ལུས་ལ་རྒྱུ་།",
            "དེས་ལུས་ཁྱབ་པ་ན་ལུས་ཤིན་སྦྱངས་ཐོབ་པར་ཉན་ས་ལས་བཤད་དོ།།",
            "དྲན་པ་ནི། ",
            "ཀུན་བཏུས་ལས། ",
            "དྲན་པ་གང་ཞེ་།",
            "འདྲིས་པའི་དངོས་པོ་ལ་སེམས་ཀྱིས་བརྗེད་པ་མེད་པ་སྟེ་རྣམ་པར་མི་གཡེང་བའི་ལས་ཅན་ནོ།།",
            "ཞེས་བཤད་།",
            ""
        ],
        [
            "ཡུལ་སྔར་འདྲིས་པར་བྱས་པའི་དམིགས་པ་དེ་ཉིད་",
            "སེམས་ཀྱིས་བརྗེད་པ་མེད་པར་ཡིད་ལ་ཐུ་རེ་བྱས་ནས་",
            "དེ་ལས་གཞན་དུ་སེམས་མི་གཡེང་བར་བྱེད་པའོ།།",
            "དེ་ནི་དཔེར་ན་དོན་དུ་གཉེར་བྱ་འགའ་ཞིག་",
            "བརྗེད་ཀྱིས་དོགས་པ་ན་ཡང་ཡང་ཡིད་ལ་",
            "དྲན་པར་བྱས་པས་མི་བརྗེད་པ་ལྟར། ",
            "ཐོག་མར་ཡང་ཡང་དྲན་པ་བསྐྱེད་པར་བྱ་དགོས་སོ།།",
            "ཤེས་བཞིན་ནི། ",
            "དབུས་མཐའི་འགྲེལ་བཤད་ལས། ",
            "ཤེས་བཞིན་ནི་དྲན་པ་མ་བརྗེད་པར་གྱུར་ན་",
            "བྱིང་བ་དང་རྒོད་པ་རྟོགས་པའོ་",
            "ཞེས་བྱ་བ་ནི་དྲན་པ་ཉེ་བར་གནས་པ་",
            "ཤེས་བཞིན་དང་ལྡན་པར་འགྱུར་རོ། །",
            "ཞེས་བཤད་དེགོང་",
            "གི་དྲན་པའི་རྒྱུན་བསྐྱངས་པ་ལས་",
            "དེའི་ཁོངས་ནས་ཡིན་མིན་བརྟག་ཅིང་",
            "བསྲུང་བའི་བྱ་ར་ཐུ་རེ་བྱེད་པ་ཞིག་ཡིན་།",
            "སྤྱོད་འཇུག་ལས། ",
            "གང་ཚེ་དྲན་པ་ཡིད་སྒོ་།",
            ""
        ],
        [
            "སྲུང་བའི་དོན་དུ་གནས་གྱུར་པ། །",
            "དེ་ཚེ་ཤེས་བཞིན་འོང་འགྱུར་ཞིང༌།།",
            "ཞེས་དང༌། ",
            "ལུས་དང་སེམས་ཀྱི་གནས་སྐབས་ལ།། ",
            "ཡང་དང་ཡང་དུ་བརྟག་བྱ་བ། །",
            " དེ་ཉིད་ཁོ་ན་མདོར་ན་ནི། །",
            " ཤེས་བཞིན་སྲུང་བའི་མཚན་ཉིད་དོ།། ",
            "ཞེས་སོ།།",
            "འདུ་བྱེད་སེམས་པ་ནི། ",
            "ཀུན་ལས་བཏུས་ལས། ",
            "སེམས་པ་གང་ཞེ་།",
            "སེམས་མངོན་པར་འདུ་བྱེད་པ་ཡིད་ཀྱི་ལས་།",
            ""
        ],
        [
            "དགེ་བ་དང་མི་དགེ་བ་དང་ལུང་དུ་མ་བསྟན་པ་རྣམས་ལ་སེམས་འཇུག་པར་བྱེད་པའི་ལས་ཅན་ནོ།།",
            "ཞེས་བཤད་པས། ",
            "དགེ་མི་དགེ་ལུང་མ་བསྟན་གསུམ་གང་རུང་ལ་སེམས་གཡོ་ཞིང་སྐུལ་བར་བྱེད་པའི་སེམས་བྱུང་ཞིག་།",
            "སྐབས་འདིར་བྱིང་རྒོད་བྱུང་བ་ཤེས་བཞིན་གྱིས་རྟོགས་པ་ན་བྱིང་རྒོད་སྤོང་བ་ལ་མངོན་པར་འདུ་བྱེད་པའམ་རྩོལ་བའི་སེམས་པའོ།།",
            "རྣལ་དུ་དབབ་པའི་བཏང་སྙོམས་ནི། ",
            "ཉན་ས་ལས། ",
            "དེ་ལ་བཏང་སྙོམས་གང་ཞེ་།",
            "ཞི་གནས་དང་ལྷག་མཐོང་གི་ཕྱོགས་ཀྱི་དམིགས་པ་ལ་",
            "སེམས་ཀུན་ནས་ཉོན་མོངས་པ་མེད་པའི་སེམས་མཉམ་པ་ཉིད་དང༌། ",
            "རྣལ་དུ་དབབ་པ་དང་རང་གི་ངང་གིས་འཇུག་པ་དང་",
            "སེམས་ཉམས་བདེ་བ་དང་སེམས་ལས་སུ་རུང་བའི་རྗེས་སུ་རྩོལ་བ་མེད་པའི་བྱ་བས་གཏོད་པ་གང་ཡིན་པའོ།།",
            "ཞེས་བཤད་།",
            ""
        ],
        [
            "བྱིང་རྒོད་དང་བྲལ་ནས་ཞི་ལྷག་ཆ་སྙོམས་པ་།",
            "དེ་ཉིད་རྣལ་དུ་ཕབ་སྟེ་",
            "ཧ་ཅང་གི་རྩོལ་བ་ཆེ་བ་གློད་ནས་སེམས་ལས་རུང་དུ་འཇོག་མཁས་པར་བྱེད་པའོ།།",
            "དེ་ལྟར་ཡང་དེ་ཉིད་དུ། ",
            "དེ་ལ་བཏང་སྙོམས་ཀྱི་མཚན་མ་གང་ཞེ་།",
            "དམིགས་པ་གང་གིས་སེམས་བཏང་སྙོམས་སུ་བྱེད་པ་དང༌། ",
            "དམིགས་པ་དེ་ཉིད་ལ་བརྩོན་འགྲུས་ཧ་ཅང་ལྷག་པར་རྩོམ་པར་མི་བྱེད་པ་གང་ཡིན་པའོ།།",
            "ཞེས་དང༌། ",
            "དེ་ལ་བཏང་སྙོམས་ཀྱི་དུས་གང་ཞེ་།",
            "ཞི་གནས་དང་ལྷག་མཐོང་གི་ཕྱོགས་ལ་སོགས་བྱིང་བ་དང་རྒོད་པ་མེད་པའི་ཚེ་སྟེ། ",
            "ཞེས་སོ།།",
            ""
        ],
        [
            "གཉིས་པ་",
            "༼བྱིང་རྒོད་འགོག་ཚུལ་བྱེ་བྲག་ཏུ་བཤད་པ་།",
            "བྱིང་རྒོད་སྐྱེ་བའི་རྒྱུ་སྤོང་བ་དང༌། ",
            "བྱིང་རྒོད་འགོག་ཚུལ་གཉིས་ཀྱི། ",
            "དང་པོ་",
            "༼བྱིང་རྒོད་སྐྱེ་བའི་རྒྱུ་སྤོང་བ་༽ནི། ",
            "ཏིང་ངེ་འཛིན་གྱི་སྒྲིབ་པ་ཕལ་ཆེར་བྱིང་རྒོད་གཉིས་ཀྱི་ཕྱོགས་སུ་འདུ་ལ",
            "བྱིང་རྒོད་འབྱུང་བའི་རྒྱུ་ནི་སྒོ་གསུམ་གྱི་སྤྱོད་ལམ་མ་དག་པ་ཅི་རིགས་ལས་འབྱུང་བར་བཤད་།",
            "སའི་དངོས་གཞི་ལས། ",
            "བྱིང་བའི་མཚན་མ་གང་ཞེ་།",
            "དབང་པོའི་སྒོ་མ་བསྲུངས་པ་དང༌། ",
            "ཟས་ཀྱི་ཚོད་མ་ཟིན་པ་དང༌། ",
            "ནམ་གྱི་ཆ་སྟོད་དང་ནམ་གྱི་ཆ་སྨད་ལ་མི་ཉལ་བའི་སྦྱོར་བ་ལ་མི་བརྩོན་པ་དང༌། ",
            "ཤེས་བཞིན་མ་ཡིན་པར་གནས་པ་དང༌། ",
            "གཏི་མུག་སྤྱོད་པ་དང༌། ",
            "གཉིད་ཆེ་བ་དང༌། ",
            "ཐབས་མི་ཤེས་པ་དང༌། ",
            "ལེ་ལོ་དང་ལྡན་པའི་འདུན་པ་དང་བརྩོན་འགྲུས་དང་སེམས་དང་དཔྱོད་པ་དང༌། ",
            "ཞི་གནས་ལ་གོམས་པ་དང༌། ",
            "ཞི་གནས་ཡོངས་སུ་བྱང་བར་མ་བྱས་པའི་ཞི་གནས་ཀྱི་ཕྱོགས་གཅིག་ཡིད་ལ་བྱེད་པ་དང༌། ",
            "སེམས་མུན་པ་ལྟ་བུར་འདུག་པ་དང༌། ",
            "དམིགས་པ་ལ་གཏོད་པར་མི་དགའ་བའོ།།",
            "ཞེས་དང༌། ",
            "རྒོད་པའི་མཚན་མ་གང་ཞེ་།",
            ""
        ],
        [
            "སྔ་མ་བཞིན་དུ་དབང་པོའི་སྒོ་མ་བསྲུངས་པ་ལ་སོགས་པ་བཞི་དང༌། ",
            "འདོད་ཆགས་ལ་སྤྱོད་པ་དང༌། ",
            "ཉེ་བར་མ་ཞི་བའི་ཚུལ་ཅན་དང༌། ",
            "སེམས་སྐྱོ་བ་མེད་པ་དང༌། ",
            "ཐབས་མི་ཤེས་པ་དང༌། ",
            "སྔ་མ་བཞིན་དུ་ཧ་ཅང་རབ་ཏུ་འཛིན་པ་དང་ལྡན་པའི་",
            "འདུན་པ་ལ་སོགས་པ་དང༌། ",
            "བརྩོན་པ་ལ་མ་གོམས་པ་དང༌། ",
            "རབ་ཏུ་འཛིན་པ་ལ་བྱང་བར་མ་བྱས་པའི་",
            "དེའི་ཕྱོགས་གཅིག་བསྒོམས་པ་དང༌། ",
            "ཉེ་དུ་ལ་རྟོག་པ་ལ་སོགས་པ་རྒོད་པ་དང་མཐུན་པའི་",
            "ཆོས་གང་ཡང་རུང་བས་སེམས་རྣམ་པར་གཡེངས་པའོ།།",
            "ཞེས་སོ།།",
            "དེ་ལ་བྱིང་རྒོད་ཀྱི་མཚན་མ་ཞེས་པ་ནི་",
            "བྱིང་རྒོད་ཀྱི་རྒྱུ་དང༌། ",
            "ལེ་ལོ་དང་ལྡན་པའི་ཞེས་པ་བརྩོན་འགྲུས་དང་སེམས་དང་",
            "དཔྱོད་པ་གསུམ་ལའང་སྦྱར་བ་དང༌། ",
            "ཞི་གནས་ལ་གོམས་པ་ཞེས་པ་དེའི་",
            "ཉམས་སྣང་འབའ་ཞིག་ལ་གོམས་པ་དང༌། ",
            "ཧ་ཅང་རབ་ཏུ་འཛིན་པ་ཞེས་པ་དགའ་བའི་ཡུལ་ལ་",
            "སེམས་ཧ་ཅང་བཟུང་དྲགས་པ་སྟེ་དེ་དང་ལྡན་པའི་",
            "འདུན་པ་དང་བརྩོན་འགྲུས་སོགས་བཞིའོ།།",
            "དེ་ལྟར་ན་བྱིང་རྒོད་ཀྱི་རྒྱུ་དེ་རྣམས་",
            "སྤང་པའི་ཚུལ་ལ་འབད་པར་བྱའོ།། ",
            "གཉིས་པ་༼བྱིང་རྒོད་འགོག་ཚུལ་༽ནི། ",
            "གོང་དུ་བཤད་པའི་བྱིང་བ་རགས་པ་སྐྱེས་ན་དེ་འགོག་པ་།",
            "སྣང་བའི་མཚན་མ་དང་སངས་རྒྱས་ཀྱི་",
            "ཡོན་ཏན་ཡིད་ལ་བྱེད་པ་དང༌། ",
            "སོ་སོར་རྟོག་པའི་ཤེས་རབ་ཀྱིས་དཔྱོད་པ་དང༌། ",
            "དམིགས་པ་རྒྱ་བསྐྱེད་པ་དང༌། ",
            "དགའ་བ་བསྒོམས་ནས་",
            ""
        ],
        [
            "སེམས་གཟེངས་བསྟོད་པ་སོགས་བྱ་བར་བཤད་དེ",
            "སྒོམ་རིམ་དང་པོ་ལས། ",
            "ཅི་སྟེ་གང་གི་ཚེ་རྨུགས་པ་དང་གཉིད་ཀྱིས་ནོན་།",
            "དམིགས་པ་འཛིན་པ་ལ་མི་གསལ་ཞིང་",
            "སེམས་བྱིང་བར་གྱུར་པ་དེའི་ཚེ་སྣང་བའི་འདུ་ཤེས་སྒོམ་པའམ། ",
            "མཆོག་ཏུ་དགའ་བའི་དངོས་པོ་སངས་རྒྱས་ལ་སོགས་པའི་ཡོན་ཏན་ཡིད་ལ་བྱེད་པས་བྱིང་བ་བསལ་ལ་",
            "དམིགས་པ་དེ་ཉིད་དམ་དུ་བཟུང་ངོ༌།།",
            "ཞེས་དང༌། ",
            "ཕར་ཕྱིན་བསྡུས་པ་ལས། ",
            "ལྷག་མཐོང་བརྩོན་པའི་སྟོབས་ཀྱི་མཐུས། །",
            "ཞུམ་པར་གྱུར་ན་གཟེངས་ཀྱང་བསྟོད།།",
            ""
        ],
        [
            "ཅེས་དང༌། ",
            "དབུ་མ་སྙིང་པོ་ལས། ",
            "ཞུམ་པ་དམིགས་པ་རྒྱ་ཆེན་དག །",
            " བསྒོམས་པས་ཡངས་པ་ཉིད་དུ་བྱ།།",
            "ཞེས་སོ།།",
            "སྣང་བའི་མཚན་མ་ནི། ",
            "ཉན་ས་ལས། ",
            "མར་མེའི་འོད་ལས་སམ་མེའི་ཕུང་པོའི་འོད་ལས་སམ་",
            "ཉི་མའི་དཀྱིལ་འཁོར་ལས་སྣང་བའི་མཚན་མ་ཟུངས་ཤིག ",
            "ཅེས་པ་ལྟར་དེ་དག་གི་འོད་ཀྱིས་ཐམས་ཅད་སྣང་ཞིང་",
            "གསལ་བར་གྱུར་པ་ལ་སེམས་གཏད་པའོ།།",
            "འདིའི་སྤྱོད་ལམ་དུའང༌། ",
            "སྣང་བའི་མཚན་མ་ཡིད་ལ་བྱེད་པ་དང༌། ",
            "རྗེས་དྲན་དྲུག་སོགས་ཡིད་དང་བར་འགྱུར་བའི་",
            "དམིགས་པས་གཟེངས་བསྟོད་པ་དང༌། ",
            "བྱིང་བ་སྐྱེ་བའི་རྒྱུ་རྨུགས་གཉིད་ཀྱི་",
            "ཉེས་དམིགས་བསམས་ཏེ་སྤང་བ་དང༌། ",
            "འཆག་པ་དང་ཕྱོགས་རྣམས་དང་ཟླ་སྐར་ལ་ལྟ་བ་དང་",
            "གདོང་ཆུས་བཀྲུ་བ་སོགས་བྱ་བར་ཉན་ཐོས་ཀྱི་ས་ལས་བཤད་དོ།།",
            ""
        ],
        [
            "རྒོད་པ་རགས་པ་སྐྱེས་ན་",
            "དེ་འགོག་པ་ནི། ",
            "མི་རྟག་པ་ལ་སོགས་པ་བསྒོམས་ནས་",
            "ཡིད་འབྱུང་བ་དང༌། ",
            "རྣམ་གཡེང་གི་ཉེས་དམིགས་བསམས་ནས་སྤང་བ་དང༌། ",
            "ཞི་གནས་ལ་བཞག་ནས་",
            "སེམས་རྣལ་དུ་དབབ་པ་སོགས་བྱ་སྟེ",
            "སྒོམ་རིམ་དང་པོ་ལས། ",
            "གང་གི་ཚེ་སྔོན་རྒོད་པ་དང་རྩེས་པ་ལ་སོགས་པ་དྲན་ཞིང་",
            ""
        ],
        [
            "བར་བར་དུ་སེམས་རྒོད་པར་མཐོང་བ་དེའི་ཚེ། ",
            "མི་རྟག་པ་ལ་སོགས་པས་ཡིད་འབྱུང་བར་འགྱུར་བའི་",
            "དངོས་པོ་ཡིད་ལ་བྱེད་པས་རྒོད་པ་ཞི་བར་བྱའོ།།",
            "དེ་ནས་ཡང་དམིགས་པ་དེ་ཉིད་ལ་སེམས་མངོན་པར་",
            "འདུ་བྱེད་པ་མེད་པར་འཇུག་པ་ལ་འབད་པར་བྱའོ།།",
            "ཞེས་དང༌། ",
            "དབུ་མ་སྙིང་པོ་ལས། ",
            "གཡེངས་པ་གཡེངས་པའི་མཚན་མ་ལ།།",
            "ཉེས་དམིགས་བལྟ་བས་བསྡུ་བར་བྱ།།",
            "ཞེས་དང༌། ",
            "ཕར་ཕྱིན་བསྡུས་པར། ",
            "རྒོད་པར་གང་ཚེ་གྱུར་པའི་ཡིད། །",
            "ཞི་གནས་ཚུལ་གྱིས་བཟློག་པར་བྱ།།",
            "ཞེས་སོ།།",
            ""
        ],
        [
            "འདིའི་སྤྱོད་ལམ་དུའང༌། ",
            "དབང་པོའི་སྒོ་སྡོམ་པ་དང༌། ",
            "ནད་པའི་སྤྱོད་ལམ་ལྟར་དྲག་ཤུལ་སྤོང་བ་དང༌། ",
            "རྒོད་པར་འགྱུར་བའི་ཡུལ་ཡིད་ལ་མི་བྱེད་པ་དང༌། ",
            "ཕྱག་མང་དུ་འཚལ་བ་ལ་སོགས་པ་བྱའོ།།",
            "བྱིང་རྒོད་ཕྲ་མོ་ཙམ་ལ་ནི། ",
            "བྱིང་ན་གཟེངས་བསྟོད་པ་དང་སྒྲིམ་པ་དང༌། ",
            "རྒོད་ན་སེམས་འཕང་སྨད་པ་དང་གློད་པ་སོགས་",
            "ཡོངས་སུ་གྲགས་པ་ལྟར་རོ། །",
            " གསུམ་པ་ཞི་ལྷག་གི་ངོ་བོ་ངོས་བཟུང་བ་ནི། ",
            "དགོངས་འགྲེལ་ལས། ",
            "དེ་གཅིག་པུ་དབེན་པར་འདུག་སྟེ་",
            "ནང་དུ་ཡང་དག་བཞག་ནསཇི་",
            "ལྟར་ལེགས་པར་བསམས་པའི་",
            "ཆོས་དེ་དག་ཉིད་ཡིད་ལ་བྱེད་ཅིང༌། ",
            "སེམས་ཅན་གང་གིས་ཡིད་ལ་བྱེད་པའི་སེམས་དེ་",
            "ནང་དུ་རྒྱུན་ཆགས་སུ་ཡིད་ལ་བྱེད་པས་ཡིད་ལ་བྱེད་དོ།།",
            "དེ་ལྟར་ཞུགས་ཤིང་དེ་ལ་ལན་མང་དུ་གནས་པ་དེ་ལ་",
            "ལུས་ཤིན་ཏུ་སྦྱངས་པ་དང་སེམས་ཤིན་ཏུ་སྦྱངས་པ་འབྱུང་བ་",
            "གང་ཡིན་པ་དེ་ནི་ཞི་གནས་ཞེས་བྱ་།",
            "ཞེས་དང༌། ",
            "དེ་ལུས་ཤིན་ཏུ་སྦྱངས་པ་དང་སེམས་ཤིན་ཏུ་སྦྱངས་པ་",
            "དེ་ཐོབ་ནས་དེ་ཉིད་ལ་གནས་ཏེ་སེམས་ཀྱི་རྣམ་པ་སྤངས་།",
            ""
        ],
        [
            "ཇི་ལྟར་བསམས་པའི་ཆོས་དེ་དག་ཉིད་ནང་དུ་ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་དུ་",
            "སོ་སོར་རྟོག་པར་བྱེད་མོས་པར་བྱེད་དོ།།",
            "དེ་ལྟར་ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་དེ་དག་།",
            "ཤེས་བྱའི་དོན་དེ་རྣམ་པར་འབྱེད་པ་དང་རབ་ཏུ་རྣམ་པར་འབྱེད་པ་དང༌། ",
            "ཡོངས་སུ་རྟོག་པ་དང་ཡོངས་སུ་དཔྱོད་པ་དང༌། ",
            "བཟོད་པ་དང་",
            "འདོད་པ་དང་",
            "བྱེ་བྲག་འབྱེད་པ་དང་",
            "བལྟ་བ་དང་",
            "རྣམ་པར་རྟོག་པ་གང་ཡིན་པ་དེ་ནི་ལྷག་མཐོང་ཞེས་བྱ་སྟེ",
            "ཞེས་དང༌། ",
            "དཀོན་མཆོག་སྤྲིན་ལས། ",
            "ཞི་གནས་ནི་སེམས་རྩེ་གཅིག་པའོ།།",
            "ལྷག་མཐོང་ནི་ཡང་དག་པར་སོ་སོར་རྟོག་པའོ།།",
            "ཞེས་དང༌། ",
            "མདོ་སྡེ་རྒྱན་ལས། ",
            "ཆོས་ཀྱི་མིང་ནི་བསྡོམས་པའང་འདི། །",
            " ཞི་གནས་ལམ་དུ་ཤེས་པར་བྱ།།",
            ""
        ],
        [
            "ལྷག་མཐོང་ལམ་ནི་དེ་དོན་རྣམས། །",
            " རྣམ་པར་དཔྱོད་པར་ཤེས་པར་བྱ།། ",
            "ཞེས་དང༌། ",
            "ཡང་དག་གནས་པ་ལ་བརྟེན་ནས།། ",
            "སེམས་ལ་སེམས་ནི་འཇོག་ཕྱིར་དང༌། །",
            " ཆོས་རབ་རྣམ་པར་འབྱེད་པའི་ཕྱིར། །",
            " ཞི་གནས་དང་ནི་ལྷག་མཐོང་ཡིན།། ",
            "ཞེས་དང༌། ",
            "དེའི་འགྲེལ་པར་སློབ་དཔོན་དབྱིག་གཉེན་གྱིས། ",
            "ཡང་དག་པའི་ཏིང་ངེ་འཛིན་ལ་བརྟེན་ནས་",
            "སེམས་ལ་སེམས་འཇོག་པའི་ཕྱིར་དང༌། ",
            "ཆོས་རྣམས་རབ་ཏུ་རྣམ་པར་འབྱེད་པའི་ཕྱིར། ",
            "གོ་རིམ་བཞིན་དུ་ཞི་གནས་དང་",
            "ལྷག་མཐོང་ཡིན་པར་རིག་པར་བྱ་ཡི། ",
            "ཏིང་ངེ་འཛིན་མེད་པར་ནི་མ་ཡིན་ཏེ",
            "འདི་ནི་ཞི་གནས་དང་ལྷག་མཐོང་གི་མཚན་ཉིད་ཡིན་ནོ།།",
            ""
        ],
        [
            "ཞེས་བཤད་།",
            "སྤྱིར་བཏང་ཙམ་དུ་ནི་དམིགས་པའི་",
            "ཡུལ་གང་ཡང་རུང་བ་ལ་སེམས་གཏད་།",
            "སེམས་དེ་གཞན་དུ་མི་གཡེང་བར་རྩེ་གཅིག་ཏུ་",
            "གནས་པ་ཞི་གནས་དང༌། ",
            "ཤེས་པར་བྱ་བའི་དོན་དེ་ཉིད་ལ་",
            "སོ་སོར་རྣམ་པར་རྟོག་པའི་ཚུལ་གྱིས་འབྱེད་ཅིང་",
            "འབྱེད་པའི་སེམས་ལྷག་མཐོང་དུ་གསལ་བར་གསུངས་ཤིང༌། ",
            "དེ་ཡང་དང་པོར་དམིགས་པ་ལ་",
            "སེམས་འཇོག་པ་དང་བསྡུས་ཏེ་",
            "འཇོག་དགོས་པ་ནས་མཐར་རྒྱུད་གཅིག་ཏུ་བྱེད་པ་དང་",
            "མཉམ་པར་འཇོག་པའི་བར་ཐམས་ཅད་ཞི་གནས་དང༌། ",
            "ཤེས་བྱའི་དོན་དེ་ཉིད་ཀྱི་མཚན་མ་ཡིད་ལ་བྱེད་ཅིང་",
            "འབྱེད་པ་ནས་མཐར་རྒྱས་པར་མཁས་པ་དང་ཤེས་རབ་ཀྱི་ངང་གིས་",
            "འཇུག་པའི་བར་ཐམས་ཅད་ལྷག་མཐོང་དུ་བཤད་དེ",
            "བྱང་ས་ལས། ",
            "བརྗོད་དུ་མེད་པའི་དངོས་པོ་ཙམ་དང་དོན་ཙམ་གྱི་",
            "དམིགས་པ་ལ་སེམས་ངེས་པར་གཏད་།",
            "སྤྲོས་པ་ཐམས་ཅད་དང་བྲལ་བ་དང་སེམས་ཡོངས་སུ་",
            "གཡེང་བ་ཐམས་ཅད་དང་བྲལ་བའི་འདུ་ཤེས་ཡིད་ལ་",
            "བྱེད་པས་དམིགས་པ་ཐམས་ཅད་ལ་མོས་པ་།",
            ""
        ],
        [
            "ནང་གི་ཏིང་ངེ་འཛིན་གྱི་མཚན་མ་རྣམས་ལ་སེམས་འཇོག་པ་དང་བསྡུས་ཏེ་འཇོག་པ་།",
            "རྒྱས་པར་རྒྱུད་གཅིག་ཏུ་བྱེད་པ་དང་ཏིང་ངེ་འཛིན་དུ་བྱེད་པའི་བར་འདི་ནི་ཞི་གནས་ཞེས་བྱའོ།།",
            "ལྷག་མཐོང་གང་ཞེ་།",
            "ཞི་གནས་ཡོངས་སུ་བསྒོམས་པའི་ཡིད་ལ་བྱེད་པ་དེ་ཉིད་ཀྱིས། ",
            "ཇི་ལྟར་བསམས་པའི་ཆོས་དེ་དག་ཉིད་ཀྱི་མཚན་མ་ཡིད་ལ་བྱེད་ཅིང་",
            "འབྱེད་པ་དང་",
            "རབ་ཏུ་རྣམ་པར་འབྱེད་པ་དང་ཆོས་རབ་ཏུ་རྣམ་པར་འབྱེད་པ་།",
            "རྒྱས་པར་མཁས་པ་དང་ཤེས་རབ་ཀྱིས་འཇུག་པའི་བར་གང་ཡིན་པ་འདི་ནི་ལྷག་མཐོང་ཞེས་བྱའོ།།",
            "ཞེས་སོ།།",
            ""
        ],
        [
            "ཞི་ལྷག་གི་དམིགས་པ་ནི། ",
            "ཤེས་བྱའི་ཡུལ་དེ་ཉིད་ལས་གཞན་དུ་རྣམ་པར་",
            "མི་རྟོག་པའི་རྣམ་པ་ཅན་ཞི་གནས་དང༌། ",
            "ཤེས་བྱའི་ཡུལ་དེ་ཉིད་ལ་རྣམ་པར་རྟོག་པ་དང་བཅས་པའི་",
            "རྣམ་པ་ཅན་ལྷག་མཐོང་གི་དམིགས་པ་ཡིན་ཏེ",
            "དགོངས་འགྲེལ་ལས། ",
            "བཅོམ་ལྡན་འདས་དུ་ཞིག་ཞི་གནས་ཀྱི་དམིགས་པ་ལགས། ",
            "བཀའ་བསྩལ་པ་གཅིག་།",
            "འདི་ལྟ་སྟེ་རྣམ་པར་མི་རྟོག་པའི་གཟུགས་བརྙན་ནོ།།",
            "དུ་ཞིག་ལྷག་མཐོང་གི་དམིགས་པ་ལགས། ",
            "བཀའ་བསྩལ་པ་གཅིག་ཁོ་ན་།",
            "རྣམ་པར་རྟོག་པ་དང་བཅས་པའི་གཟུགས་བརྙན་ནོ།།",
            "དུ་ཞིག་གཉིས་ཀའི་དམིགས་པ་ལགས། ",
            "བཀའ་བསྩལ་པ་གཉིས་།",
            ""
        ],
        [
            "འདི་ལྟ་སྟེ། ",
            "དངོས་པོའི་མཐའ་དང་དགོས་པ་ཡོངས་སུ་གྲུབ་པའོ།།",
            "ཞེས་དང༌། ",
            "ཤེར་ཕྱིན་མན་ངག་ལས་ཀྱང༌། ",
            "དེ་ལ་ཇི་སྙེད་ཡོད་པར་གྱུར་པ་དང་ཇི་ལྟ་བ་བཞིན་དུ་གྱུར་པ་ལ་",
            "རྣམ་པར་མི་རྟོག་པའི་གཟུགས་བརྙན་དུ་གྱུར་པ་ནི་",
            "ཞི་གནས་ཀྱི་དམིགས་པའོ།།",
            "ཇི་སྙེད་ཡོད་པར་གྱུར་པ་དང་ཇི་ལྟ་བ་བཞིན་དུ་གྱུར་པ་ལ་",
            "རྟོག་པ་དང་བཅས་པའི་གཟུགས་བརྙན་དུ་གྱུར་པ་ནི་",
            "ལྷག་མཐོང་གི་དམིགས་པའོ།།",
            "ཞེས་སོ།།",
            "མདོ་ཕྱོགས་ལྟར་ན་ཞི་ལྷག་མཚན་ཉིད་པ་ནི། ",
            "ཤིན་སྦྱངས་ཐོབ་པ་དང་རྒྱུན་དུ་རང་གི་ངང་གིས་",
            "འཇུག་པའི་ཏིང་ངེ་འཛིན་ཐོབ་ནས་འཇོག་དགོས་།",
            "སྒོམ་རིམ་བར་པ་ལས། ",
            "ཕྱི་རོལ་གྱི་ཡུལ་ལ་རྣམ་པར་གཡེང་བ་ཞི་།",
            ""
        ],
        [
            "ནང་དུ་དམིགས་པ་ལ་རྒྱུན་དུ་རང་གི་ངང་གིས་འཇུག་པ་ལ་དགའ་བ་དང༌། ",
            "ཤིན་ཏུ་སྦྱངས་པ་དང་ལྡན་པའི་སེམས་ཉིད་ལ་གནས་པ་ནི་ཞི་གནས་ཞེས་བྱའོ།།",
            "ཞི་གནས་དེ་ཉིད་ལ་གནས་པའི་ཚེ་",
            "དེ་ཁོ་ན་ལ་རྣམ་པར་དཔྱོད་པ་གང་ཡིན་པ་དེ་ནི་ལྷག་མཐོང་ཡིན་ཏེ། ",
            "ཞེས་སོ།། ",
            "འོ་ན་ཤིན་སྦྱངས་མ་ཐོབ་པའི་ཞི་གནས་དང་ལྷག་མཐོང་ལ་ཇི་སྐད་བརྗོད་ཅེ་།",
            "དེ་ལ་ནི་ཞི་ལྷག་རྗེས་མཐུན་པའི་ཐ་སྙད་གསུངས་།",
            "དགོངས་འགྲེལ་ལས། ",
            "བཅོམ་ལྡན་འདས་བྱང་ཆུབ་སེམས་དཔའ་དེ་ཇི་སྲིད་དུ་སེམས་ལ་དམིགས་པའི་སེམས་ནང་དུ་",
            "ཡིད་ལ་བགྱིད་པ་ན་ལུས་ཤིན་ཏུ་སྦྱངས་པ་དང་སེམས་ཤིན་ཏུ་སྦྱངས་པ་མ་ཐོབ་པ་དེའི་བར་དུ་ཡིད་ལ་བགྱིད་པ་དེ་ལ་ཅི་ཞེས་།",
            "བྱམས་པ་ཞི་གནས་ནི་མ་ཡིན་།",
            ""
        ],
        [
            "ཞི་གནས་ཀྱི་རྗེས་སུ་མཐུན་པའི་མོས་པ་དང་",
            "མཚུངས་པར་ལྡན་པ་ཡིན་པར་བརྗོད་པར་བྱའོ།།",
            "ཞེས་དང༌། ",
            "བཅོམ་ལྡན་འདས་བྱང་ཆུབ་སེམས་དཔའ་དེ་ཇི་སྲིད་དུ་",
            "ལུས་དང་སེམས་ཤིན་ཏུ་སྦྱངས་པ་མ་ཐོབ་ཀྱི་བར་དུ་",
            "ཇི་ལྟར་ལེགས་པར་བསམས་པའི་ཆོས་དེ་དག་ལ་",
            "ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་ནང་དུ་",
            "ཡིད་ལ་བགྱིད་པའི་ཡིད་ལ་བགྱིད་པ་དེ་ལ་ཅི་ཞེས་།",
            "བྱམས་པ་ལྷག་མཐོང་ནི་མ་ཡིན་།",
            "ལྷག་མཐོང་དང་རྗེས་སུ་མཐུན་པའི་མོས་པ་དང་",
            "མཚུངས་པར་ལྡན་པ་ཡིན་པར་བརྗོད་པར་བྱའོ།།",
            "ཞེས་དང༌། ",
            "དེ་དང་མཐུན་པར་ཤེར་ཕྱིན་མན་ངག་ལས་ཀྱང༌། ",
            "འདི་ནི་བྱང་ཆུབ་སེམས་དཔའ་གཅིག་པུ་དབེན་པར་",
            "གནས་བཅས་ལ་ཇི་ལྟར་བསམས་པའི་དོན་ཡིད་ལ་བྱ་སྟེ",
            ""
        ],
        [
            "ཡིད་ཀྱི་བརྗོད་པ་སྤངས་ནས་སེམས་ཉིད་དེ་ལྟར་སྣང་བ་ལ་ལན་མང་དུ་ཡིད་ལ་བྱས་།",
            "ཇི་སྲིད་དུ་ལུས་དང་སེམས་ཤིན་ཏུ་སྦྱངས་པ་མ་སྐྱེས་ཀྱི་བར་དུ་ཞི་གནས་དང་རྗེས་སུ་མཐུན་པའི་ཡིད་ལ་བྱེད་པ་ཡིན་།",
            "གང་གི་ཚེ་སྐྱེས་པ་དེའི་ཚེ་ཞི་གནས་ཡིན་ནོ།།",
            "ཞེས་དང༌། ",
            "དེས་ལུས་དང་སེམས་ཤིན་ཏུ་སྦྱངས་པ་ཐོབ་པ་དེ་ཉིད་ལ་གནས་།",
            "ཇི་ལྟར་བསམས་པ་དེ་ཉིད་ཀྱི་དོན་ནང་གི་ཏིང་ངེ་འཛིན་གྱི་གཟུགས་བརྙན་གྱི་སྤྱོད་ཡུལ་ལ་ལྷག་པར་མོས་པས་སོ་སོར་བརྟག་པར་བྱ་།",
            "ཇི་སྲིད་དུ་ལུས་དང་སེམས་ཤིན་ཏུ་སྦྱངས་པ་མ་སྐྱེས་པ་དེ་སྲིད་དུ་ནི། ",
            "ལྷག་མཐོང་དང་རྗེས་སུ་མཐུན་པའི་ཡིད་ལ་བྱེད་པ་ཡིན་།",
            ""
        ],
        [
            "གང་གི་ཚེ་སྐྱེས་པ་དེའི་ཚེ་ལྷག་མཐོང་ཡིན་ནོ།།",
            "ཞེས་སོ།།",
            "འོ་ན་ཅི་ཙམ་གྱིས་ཞི་ལྷག་གི་ལམ་ཡོངས་སུ་དག་པར་འགྱུར་ཞེ་།",
            "རྨུགས་གཉིད་ཆོམས་པ་ན་ཞི་གནས་དང༌། ",
            "རྒོད་འགྱོད་ཆོམས་པ་ན་ལྷག་མཐོང་གི་ལམ་དག་པར་གསུངས་།",
            "དགོངས་འགྲེལ་ལས། ",
            "བཅོམ་ལྡན་འདས་ཇི་ཙམ་གྱིས་ན་ཞི་གནས་ཀྱི་",
            "ལམ་ཡོངས་སུ་དག་པ་ལགས། ",
            "བྱམས་པ་གང་གི་ཚེ་རྨུགས་པ་དང་གཉིད་",
            "ལེགས་པར་རབ་ཏུ་ཆོམས་པར་གྱུར་པའོ།།",
            "བཅོམ་ལྡན་འདས་ཇི་ཙམ་གྱིས་ན་",
            "ལྷག་མཐོང་གི་ལམ་ཡོངས་སུ་དག་པ་ལགས། ",
            "བྱམས་པ་གང་གི་ཚེ་རྒོད་པ་དང་འགྱོད་པ་",
            "ལེགས་པར་རབ་ཏུ་ཆོམས་པར་གྱུར་པའོ།།",
            ""
        ],
        [
            "ཞེས་པ་ལྟར་རོ། །",
            " བཞི་པ་ཞི་ལྷག་གི་དབྱེ་བ་བསྟན་པ་ནི། ",
            "ཞི་གནས་ཀྱི་དབྱེ་བ་ལ་ངོ་བོའི་སྒོ་ནས་ཕྱེ་།",
            "འཇིག་རྟེན་པ་དང་འཇིག་རྟེན་ལས་",
            "འདས་པའི་ཞི་གནས་གཉིས་དང༌། ",
            "བྱེད་ལས་ཀྱི་སྒོ་ནས་ཕྱེ་།",
            "མཐོང་ཆོས་ལ་བདེ་བར་གནས་པའི་",
            "ཞི་གནས་སོགས་གསུམ་ཡོད་ཀྱང༌། ",
            "གྲགས་ཆེ་བ་ལ་ཐབས་ཀྱི་སྒོ་ནས་སེམས་རྣམ་པ་དགུར་འབྱེད་།",
            "མདོ་སྡེ་རྒྱན་ལས། ",
            "དམིགས་པ་ལ་ནི་སེམས་གཏད་ནས།།",
            "དེ་རྒྱུན་རྣམ་པར་གཡེང་མི་བྱ།།",
            "ཞེས་སོགས་ཀྱི་འགྲེལ་བར་དབྱིག་གཉེན་གྱིས། ",
            "ཚིགས་སུ་བཅད་པ་བཞི་པོ་འདིས་ནི། ",
            "སེམས་གནས་པ་རྣམ་པ་དགུས་གནས་པའི་ཐབས་བསྟན་།",
            ""
        ],
        [
            "རྣམ་པ་དགུ་ནི། ",
            "སེམས་འཇོག་པར་།",
            "ཀུན་ཏུ་འཇོག་པར་།",
            "ངེས་པར་འཇོག་པར་།",
            "ཉེ་བར་འཇོག་པར་།",
            "འདུལ་བར་།",
            "ཞི་བར་།",
            ""
        ],
        [
            "ཉེ་བར་ཞི་བར་།",
            "རྒྱུད་གཅིག་ཏུ་།",
            "མཉམ་པར་འཇོག་པར་།",
            "ཅེས་བྱ་བ་ཡིན་ནོ།།",
            "ཞེས་དང༌། ",
            "ཀུན་ལས་བཏུས་ལས། ",
            "ཞི་གནས་གང་ཞེ་ན་འདི་ལྟ་།",
            "ནང་ཉིད་ལ་སེམས་འཇོག་པ་དང༌། ",
            "རྒྱུན་དུ་འཇོག་པ་དང༌། ",
            "བླན་ཏེ་འཇོག་པ་དང༌། ",
            "ཉེ་བར་འཇོག་པ་དང༌། ",
            "འདུལ་བར་བྱེད་པ་དང༌། ",
            "ཞི་བར་བྱེད་པ་དང༌། ",
            "རྣམ་པར་ཞི་བར་བྱེད་པ་དང༌། ",
            "རྩེ་གཅིག་ཏུ་བྱེད་པ་དང༌། ",
            "མཉམ་པར་འཇོག་པའོ།།",
            ""
        ],
        [
            "ཞེས་སེམས་དགུ་བཤད་།",
            "དེ་དག་གི་ངོས་འཛིན་ནི་ཞི་གནས་ཀྱི་སྐབས་སུ་འཆད་དོ།། ",
            "ལྷག་མཐོང་གི་དབྱེ་བ་ནི། ",
            "དགོངས་འགྲེལ་ལས། ",
            "བཅོམ་ལྡན་འདས་ལྷག་མཐོང་ལ་རྣམ་པ་དུ་།",
            "བྱམས་པ། ",
            "རྣམ་པ་གསུམ་།",
            "མཚན་མ་ལས་བྱུང་བ་དང༌། ",
            "ཡོངས་སུ་འཚོལ་བ་ལས་བྱུང་བ་དང༌། ",
            "སོ་སོར་རྟོག་པ་ལས་བྱུང་བའོ།།",
            "ཞེས་མཚན་མ་ལས་བྱུང་བའི་ལྷག་མཐོང་སོགས་",
            "གསུམ་གསུངས་ཤིང༌། ",
            "དེ་དག་གི་ངོས་འཛིན་ཡང་དེ་ཉིད་དུ། ",
            "མཚན་མ་ལས་བྱུང་བ་གང་ཞེ་།",
            ""
        ],
        [
            "ཏིང་ངེ་འཛིན་གྱི་སྤྱོད་ཡུལ་རྣམ་པར་རྟོག་པ་དང་བཅས་པའི་",
            "གཟུགས་བརྙན་འབའ་ཞིག་ཡིད་ལ་བྱེད་པའི་",
            "ལྷག་མཐོང་གང་ཡིན་པའོ།།",
            "ཡོངས་སུ་འཚོལ་བ་ལས་བྱུང་བ་གང་ཞེ་།",
            "དེ་དང་དེར་ཤེས་རབ་ཀྱིས་ཤིན་ཏུ་ལེགས་པར་མ་རྟོགས་པའི་",
            "ཆོས་དེ་དག་ཉིད་ཤིན་ཏུ་ལེགས་པར་རྟོགས་པར་བྱ་བའི་ཕྱིར་",
            "ཡིད་ལ་བྱེད་པའི་ལྷག་མཐོང་གང་ཡིན་པའོ།།",
            "སོ་སོར་རྟོག་པ་ལས་བྱུང་བ་གང་ཞེ་།",
            "དེ་དང་དེར་ཤེས་རབ་ཀྱིས་ཤིན་ཏུ་ལེགས་པར་",
            "རྟོགས་པའི་ཆོས་རྣམས་ལ་རྣམ་པར་གྲོལ་བས་ཤིན་ཏུ་",
            "ལེགས་པར་བདེ་བ་ལ་རེག་པར་བྱ་བའི་ཕྱིར་",
            "ཡིད་ལ་བྱེད་པའི་ལྷག་མཐོང་གང་ཡིན་པའོ།།",
            "ཞེས་སོ།།",
            ""
        ],
        [
            "ཀུན་ལས་བཏུས་ལས། ",
            "ལྷག་མཐོང་གང་ཞེ་ན་འདི་ལྟ་།",
            "ཆོས་རྣམས་ལ་རྣམ་པར་འབྱེད་པ་དང༌། ",
            "རབ་ཏུ་རྣམ་པར་འབྱེད་པ་དང༌། ",
            "ཡོངས་སུ་རྣམ་པར་རྟོག་པ་དང༌། ",
            "ཡོངས་སུ་དཔྱོད་པར་བྱེད་པ་།",
            "གནས་ངན་ལེན་དང་མཚན་མའི་གཉེན་པོ་ཉིད་དང༌། ",
            "ཕྱིན་ཅི་ལོག་ལས་འབྱིན་པ་དང༌། ",
            "ཕྱིན་ཅི་ལོག་མ་ཡིན་པ་ལ་སེམས་འཇོག་པའི་ཕྱིར་རོ། །",
            "ཞེས་ཆོས་རྣམ་པར་འབྱེད་པའི་ལྷག་མཐོང་དང༌། ",
            "རབ་ཏུ་རྣམ་པར་འབྱེད་པའི་དང༌། ",
            "ཡོངས་སུ་རྟོག་པར་བྱེད་པའི་དང༌། ",
            "ཡོངས་སུ་དཔྱོད་པར་བྱེད་པའི་ལྷག་མཐོང་བཞི་བཤད་ལ",
            "དེ་དག་གི་ངོས་འཛིན་ནི། ",
            "ཉན་ས་ལས། ",
            "ལྷག་མཐོང་རྣམ་པ་བཞི་གང་ཞེ་།",
            "འདི་ལ་དགེ་སློང་འདི་ལྟ་།",
            ""
        ],
        [
            "ནང་གི་སེམས་ཀྱི་ཞི་གནས་ལ་བརྟེན་།",
            "ཆོས་རྣམ་པར་འབྱེད་པ་དང༌། ",
            "རབ་ཏུ་རྣམ་པར་འབྱེད་པར་བྱེད་པ་དང༌། ",
            "ཡོངས་སུ་རྟོག་པར་བྱེད་པ་དང༌། ",
            "ཡོངས་སུ་དཔྱོད་པར་བྱེད་པའོ།།",
            "དེ་ལ་ཇི་ལྟར་རྣམ་པར་འབྱེད་པར་བྱེད་ཅེ་།",
            "དཔྱད་པ་རྣམ་པར་སྦྱོང་བའི་དམིགས་པ་དང་མཁས་པའི་",
            "དམིགས་པ་དང་ཉོན་མོངས་པ་",
            "རྣམ་པར་སྦྱོང་བའི་དམིགས་པ་དག་ལ་",
            "ཇི་སྙེད་ཡོད་པ་ཉིད་ཀྱིས་རྣམ་པར་འབྱེད་པར་བྱེད་དོ།།",
            "ཇི་ལྟ་བ་བཞིན་ཡོད་པ་ཉིད་ཀྱིས་ནི་རབ་ཏུ་",
            "རྣམ་པར་འབྱེད་པར་བྱེད་པ་ཡིན་ནོ།།",
            "ཤེས་རབ་དང་ལྡན་པའི་ཡིད་ལ་བྱེད་པ་",
            "རྣམ་པར་རྟོག་པ་དང་བཅས་པས་",
            "མཚན་མར་འཛིན་པར་བྱེད་པའི་ཚེ་ན་ནི་",
            "ཡོངས་སུ་རྟོག་པར་བྱེད་པ་ཡིན་ནོ།།",
            ""
        ],
        [
            "ཡང་དག་པར་རྟོག་པར་བྱེད་པའི་ཚེ་ན་ནི་ཡོངས་སུ་དཔྱོད་པར་བྱེད་དོ།།",
            "ཞེས་སོ།།",
            "གཞན་ཡང་ཉན་ས་ལས། ",
            "དེ་ནི་ལྷག་མཐོང་གི་སྒོ་གསུམ་དང་གཞི་རབ་ཏུ་དབྱེ་བ་རྣམ་པ་དྲུག་ལ་དམིགས་པ་ཡིན་།",
            "མདོར་བསྡུ་ན་དེ་ནི་ལྷག་མཐོང་ཐམས་ཅད་ཡང་དག་པར་བསྡུས་པ་ཡིན་ནོ།།",
            "ཞེས་དབྱེ་བ་རྣམ་པ་དྲུག་གི་ཐ་སྙད་ཀྱང་མཛད་།",
            "དེ་ནི་ཡོངས་སུ་འཚོལ་བའི་ལྷག་མཐོང་གི་རྗེས་སུ་ཞུགས་པའི་འཚོལ་ལུགས་དྲུག་།",
            ""
        ],
        [
            "དོན་དང་",
            "དངོས་པོ་དང་",
            "མཚན་ཉིད་དང་",
            "ཕྱོགས་དང་",
            "དུས་དང་",
            "རིགས་པ་འཚོལ་བ་རྣམས་ལ་བཤད་པས། ",
            "དོན་འཚོལ་བའི་ལྷག་མཐོང་ཞེས་སོགས་སུ་བརྗོད་པ་ཡིན་ནོ།། ",
            "ལྔ་པ་ཞི་ལྷག་གི་གོ་རིམ་ལ་དཔྱད་པ་ནི། ",
            "མདོ་ཕྱོགས་ཀྱི་གཞུང་ཕལ་ཆེར་དུ་ཐོག་མར་ཞི་གནས་བསྒྲུབས་ལ་དེ་ནས་ལྷག་མཐོང་བསྒྲུབ་པར་བཤད་པ་མང་།",
            "མདོ་སྡེ་རྒྱན་ལས། ",
            "སྔ་མ་ལ་བརྟེན་ཕྱི་མ་སྐྱེ། །",
            " དམན་དང་མཆོག་ཏུ་གནས་ཕྱིར་དང༌། །",
            " རགས་པ་དང་ནི་ཕྲ་བའི་ཕྱིར། །",
            " དེ་དག་རིམ་པས་གནས་པ་ཡིན།། ",
            "ཞེས་ཕར་ཕྱིན་དྲུག་སྔ་མ་སྔ་མ་ལ་བརྟེན་ནས་",
            "ཕྱི་མ་ཕྱི་མ་སྐྱེ་བ་དང༌། ",
            "དེའི་རྒྱུ་མཚན། ",
            "སྔ་མ་སྔ་མ་དམན་པ་དང་ཕྱི་མ་ཕྱི་མ་མཆོག་ཏུ་གྱུར་པ་དང༌། ",
            "དེ་བཞིན་དུ་རགས་པ་དང་ཕྲ་བའི་དབང་གིས་ཡིན་པར་གསུངས་ལ",
            "བཤེས་སྤྲིངས་ལས་ཀྱང༌། ",
            "བསམ་གཏན་མེད་པར་ཡང་ནི་ཤེས་རབ་མེད།།",
            ""
        ],
        [
            "ཅེས་དང༌། ",
            "སྤྱོད་འཇུག་ལས་ཀྱང༌། ",
            "ཞི་གནས་རབ་ཏུ་ལྡན་པའི་ལྷག་མཐོང་གིས། །",
            " ཉོན་མོངས་རྣམ་པར་འཇོམས་པར་ཤེས་བྱས་ནས།། ",
            "ཐོག་མར་ཞི་གནས་བཙལ་བྱ་དེ་ཡང་ནི། །",
            " ཞེས་བཤད་།",
            "དེ་བཞིན་དུ་ཉན་ས་དང་སྒོམ་རིམ་དང་",
            "ཤེར་ཕྱིན་མན་ངག་རྣམས་ལས་ཀྱང་བཤད་དོ།།",
            "འདི་དག་ལ་བརྟེན་ནས་ཁ་ཅིག",
            "ཞི་གནས་བསྒྲུབས་ནས་",
            "དེ་གྲུབ་པ་ན་ལྷག་མཐོང་སྒོམ་དགོས་པའི་",
            "གོ་རིམ་རྣམ་པ་ཐམས་ཅད་དུ་ངེས་པར་འཆད་ཅིང༌། ",
            "དེའི་ཤེས་བྱེད་དུ། ",
            "ཤིན་སྦྱངས་མ་ཐོབ་པར་ཞི་གནས་མི་འཐོབ་ལ",
            ""
        ],
        [
            "དེ་གཉིས་མ་ཐོབ་པར་ལྷག་མཐོང་དང་དེའི་ཤིན་སྦྱངས་མི་འཐོབ་པའི་ཕྱིར། ",
            "ཞེས་འདོད་པ་མི་འཐད་།",
            "ཤིན་སྦྱངས་མ་ཐོབ་པར་ཞི་ལྷག་གཉིས་ཀ་ཐོབ་པ་ཡོད་པའི་ཕྱིར་རོ། །",
            "དེ་ཇི་ལྟར་ཡིན་ཞེ་།",
            "བྱང་ས་དང་ཀུན་ལས་བཏུས་དང་ཤེར་ཕྱིན་མན་ངག་རྣམས་སུ། ",
            "སེམས་འཇོག་པ་ཡན་གྱི་སེམས་དགུ་པ་ཞི་གནས་དང༌། ",
            "ཆོས་རྣམ་འབྱེད་སོགས་བཞི་ཀ་ལྷག་མཐོང་དུ་གསལ་བར་བཤད་པའི་ཕྱིར་དང༌། ",
            "ལས་དང་པོ་པས་ཞི་གནས་དང་",
            "ལྷག་མཐོང་སྔ་མ་རྣམས་ཐོབ་པའི་དུས་ཤིན་སྦྱངས་ཐོབ་པ་ཤིན་ཏུ་དཀའ་བའི་ཕྱིར་རོ། །",
            "གཞན་ཡང་ཁྱེད་ལྟར་།",
            "ཞི་གནས་ཡིན་ན་ཞི་གནས་མཐར་ཐུག་དང༌། ",
            "ལྷག་མཐོང་ཡིན་ན་ལྷག་མཐོང་མཐར་ཐུག་ཡིན་དགོས་པར་འགྱུར་།",
            "ཞི་ལྷག་ཡིན་ན་སོ་སོའི་ཤིན་སྦྱངས་ཐོབ་དགོས་པར་སྨྲས་པའི་ཕྱིར་རོ། །",
            "དེ་ཁས་ལེན་།",
            "ལམ་ཡིན་ནའང་མཐར་ཐུག་གི་ལམ་ཡིན་དགོས་པར་འགྱུར་།",
            ""
        ],
        [
            "རྒྱུ་མཚན་མཚུངས་པའི་ཕྱིར་རོ། །",
            " འོ་ན་དགོངས་འགྲེལ་དང༌། ",
            "ཤེར་ཕྱིན་མན་ངག་ཏུ་ཤིན་སྦྱངས་མ་ཐོབ་པའི་",
            "སྒོམ་རྣམས་ཞི་ལྷག་མ་ཡིན་པར་གསུངས་པ་",
            "ཇི་ལྟར་ཡིན་ཞེ་ན",
            "དེ་ནི་མཐར་ཐུག་པའི་ཞི་ལྷག་འགྲུབ་པའི་",
            "ཚད་ལ་དགོངས་པ་ཡིན་།",
            "དེ་ལྟར་མིན་།",
            "གོང་དུ་བཤད་པ་ལྟར་ནང་འགལ་དང་ལུང་རིགས་ཀྱི་",
            "གནོད་པ་མང་དུ་འབབ་པའི་ཕྱིར་རོ། །",
            "དེས་ན་ཞི་གནས་ལ་བརྟེན་ནས་",
            "ལྷག་མཐོང་སྒོམ་པར་བཤད་པ་རྣམས་ནི། ",
            "རིམ་ཅན་དུ་འཇུག་པའི་གང་ཟག་ལ་དགོངས་པ་ཡིན་ཏེ",
            "ཞི་གནས་མ་ཐོབ་ཀྱང་ལྷག་མཐོང་ཐོབ་པ་ཡོད་པའི་ཕྱིར་རོ། །",
            "དེ་ལྟར་ཡང་ཀུན་ལས་བཏུས་ལས། ",
            "ལ་ལ་ནི་ལྷག་མཐོང་ཐོབ་པ་ཡིན་གྱི་",
            "ཞི་གནས་ནི་མ་ཐོབ་སྟེ",
            ""
        ],
        [
            "དེ་ལྟར་ལྷག་མཐོང་ལ་བརྟེན་ནས་ཞི་གནས་ལ་བརྩོན་པར་བྱེད་དོ།།",
            "ཞེས་དང༌། ",
            "སའི་དངོས་གཞི་ལས། ",
            "གཞན་ཡང་སྡུག་བསྔལ་ནས་ལམ་གྱི་བར་དུ་ཡང༌། ",
            "ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་ལ",
            "བསམ་གཏན་དང་པོ་ལ་སོགས་པ་ནི་མ་ཐོབ་།",
            "དེ་འདུག་མ་ཐག་ཏུ་སེམས་འཇོག་སྟེ་ཆོས་རྣམ་པར་འབྱེད་པར་མི་བྱེད་དོ།།",
            "དེ་ལྷག་པའི་ཤེས་རབ་ཉིད་ལ་བརྟེན་ནས་ལྷག་པའི་སེམས་ལ་སྦྱོར་བར་བྱེད་དོ།།",
            "ཞེས་བསྙོན་མེད་པར་གསུངས་པ་དང༌། ",
            "རྒྱུད་སྡེ་དང་བསྐྱེད་རྫོགས་ཀྱི་གཞུང་མཐའ་དག་ལས། ",
            "ཐུན་སྟོད་ལ་མཚན་བཅས་དང་ཐུན་སྨད་ལ་མཚན་མེད་སྒོམ་པར་བཤད་པ་རྣམས་ཀྱང༌། ",
            "དང་པོར་ཞི་གནས་བསྒྲུབས་ནས་",
            ""
        ],
        [
            "དེ་གྲུབ་པ་ན་ལྷག་མཐོང་སྒྲུབ་པའི་ཚུལ་མིན་པ་དང༌། ",
            "གྲུབ་ཆེན་མང་པོས་ཀྱང་ཞི་གནས་ཟུར་དུ་མི་འཚོལ་བར་ཐོག་མ་ཉིད་ནས་ལྷག་མཐོང་སྒོམ་པར་བཤད་པ་མང་དུ་ཡོད་པ་དང༌། ",
            "ཁྱད་པར་སྒྲུབ་བརྒྱུད་འདི་ལ་ལྟ་ཐོག་ནས་སྒོམ་འཚོལ་བ་དང༌། ",
            "སྒོམ་ཐོག་ནས་ལྟ་བ་འཚོལ་བ་གཉིས་བཞེད་པས་མཐའ་གཅིག་ཏུ་ངེས་པ་མ་ཡིན་ནོ།། ",
            "དྲུག་པ་ཞི་ལྷག་ཟུང་འཇུག་ཏུ་སྒོམ་ཚུལ་།",
            "ཞི་ལྷག་གཉིས་ཀ་དགོས་པའི་རྒྱུ་མཚན་དང༌། ",
            "དེ་གཉིས་ཟུང་དུ་འཇུག་ཚུལ་གཉིས་ཀྱི། ",
            "དང་པོ་",
            "༼ཞི་ལྷག་གཉིས་ཀ་དགོས་པའི་རྒྱུ་མཚན་༽ནི། ",
            "ཞི་གནས་མེད་པའི་སེམས་ནི་ཆུ་བཞིན་དུ་གཡོ་བས་མཉམ་པར་འཇོག་ཏུ་མེད་ལ",
            "མཉམ་པར་མ་བཞག་པའི་སེམས་ཀྱིས་ཡང་དག་པ་ཇི་ལྟ་བ་མི་འཐོབ་པ་དང༌། ",
            "ཡང་ཞི་གནས་དང་བྲལ་བའི་ལྷག་མཐོང་ནི་རླུང་ནང་གི་མར་མེ་བཞིན་དུ་མི་བརྟན་ལ",
            "དེས་ཡེ་ཤེས་ཀྱི་སྣང་བ་གསལ་པོ་མི་འབྱུང་བས་ཞི་གནས་དགོས་།",
            "སྒོམ་རིམ་དང་པོ་ལས། ",
            "སེམས་ཆུ་བཞིན་དུ་གཡོ་བའི་ཕྱིར་",
            "ཞི་གནས་ཀྱི་གཞི་མེད་པར་གནས་པ་མེད་།",
            ""
        ],
        [
            "མཉམ་པར་མ་བཞག་པའི་སེམས་ཀྱིས་ནི་ཡང་དག་པ་ཇི་ལྟ་བ་བཞིན་དུ་ཤེས་པར་མི་ནུས་།",
            "བཅོམ་ལྡན་འདས་ཀྱིས་ཀྱང་མཉམ་པར་བཞག་པས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ་",
            "ཞེས་བཀའ་བསྩལ་ཏོ།།",
            "ཞེས་དང༌། ",
            "སྒོམ་རིམ་བར་པ་ལས། ",
            "ཞི་གནས་དང་བྲལ་བའི་ལྷག་མཐོང་འབའ་ཞིག་གིས་ནི་རྣལ་འབྱོར་བའི་སེམས་ཡུལ་ལ་རྣམ་པར་གཡེང་བར་འགྱུར་གྱི། ",
            "རླུང་གི་ནང་ན་འདུག་པའི་མར་མེ་བཞིན་དུ་བརྟན་པར་མི་འགྱུར་རོ། །",
            "དེ་བས་ན་ཡེ་ཤེས་ཀྱི་སྣང་བ་ཤིན་ཏུ་གསལ་བར་མི་འབྱུང་སྟེ",
            "དེ་ལྟ་བས་ན་གཉིས་ཀ་འདྲ་བར་བསྟེན་པར་བྱའོ།།",
            "ཞེས་སོ།།",
            "ཡང་ལྷག་མཐོང་མེད་པའི་ཞི་གནས་ནི་ཅི་ཙམ་བསྒོམས་ཀྱང༌། ",
            "རེ་ཞིག་ཉོན་མོངས་པ་མགོ་གནོན་ཙམ་ལས་སྒྲིབ་པ་ནི་མི་སྤོང་།",
            ""
        ],
        [
            "ཉོན་མོངས་པའི་བག་ལ་ཉལ་མི་ཆོམས་པ་དང༌། ",
            "སྐྱེ་རྒ་ན་འཆི་སོགས་འཁོར་བའི་སྐྱོན་ལས་",
            "མི་གྲོལ་བར་བཤད་དོ།།",
            "སྒོམ་རིམ་བར་པ་ལས། ",
            "ཞི་གནས་ཙམ་འབའ་ཞིག་གོམས་པར་བྱས་པས་ནི་",
            "རྣལ་འབྱོར་པ་རྣམས་ཀྱིས་སྒྲིབ་པ་ནི་མི་སྤོང་གི ",
            "རེ་ཞིག་ཉོན་མོངས་རྣམ་པར་གནོན་པ་ཙམ་དུ་ཟད་དོ།།",
            "ཤེས་རབ་ཀྱི་སྣང་བ་འབྱུང་བ་མེད་པར་",
            "བག་ལ་ཉལ་ལེགས་པར་ཆོམས་པར་མི་འགྱུར་རོ། །",
            "དེ་བས་ན་འཕགས་པ་དགོངས་པ་",
            "ངེས་པར་འགྲེལ་བ་དེ་ཉིད་ལས། ",
            "བསམ་གཏན་གྱིས་ནི་ཉོན་མོངས་པ་རྣམ་པར་གནོན་ཏེ",
            "ཤེས་རབ་ཀྱིས་ནི་བག་ལ་ཉལ་ལེགས་པར་འཇོམས་པར་བྱེད་དོ་",
            "ཞེས་བཀའ་བསྩལ་ཏོ།།",
            "ཞེས་དང༌། ",
            "དེར་བྱང་ཆུབ་སེམས་དཔའི་",
            "སྡེ་སྣོད་ཀྱི་ལུང་དྲངས་པ་ལས། ",
            "གང་དག་བྱང་ཆུབ་སེམས་དཔའི་",
            "སྡེ་སྣོད་ཀྱི་ཆོས་ཀྱི་རྣམ་གྲངས་འདི་མ་།",
            "འཕགས་པའི་ཆོས་འདུལ་བ་མ་ཐོས་པར་",
            "ཏིང་ངེ་འཛིན་ཙམ་གྱིས་ཆོག་པར་འཛིན་པ་ཐོབ་པ་ནི། ",
            "ང་རྒྱལ་གྱི་དབང་གིས་མངོན་པའི་ང་རྒྱལ་དུ་ལྷུང་།",
            ""
        ],
        [
            "སྐྱེ་བ་དང་",
            "རྒ་བ་དང་",
            "ན་བ་དང་",
            "འཆི་བ་དང་",
            "མྱ་ངན་དང་",
            "སྨྲེ་སྔགས་འདོན་པ་དང་སྡུག་བསྔལ་བ་དང་ཡིད་མི་བདེ་བ་དང་འཁྲུག་པ་ལས་ཡོངས་སུ་མི་།",
            "འགྲོ་བ་དྲུག་གི་འཁོར་བ་ལས་ཡོངས་སུ་མི་།",
            "སྡུག་བསྔལ་གྱི་ཕུང་པོ་ལས་ཀྱང་ཡོངས་སུ་མི་གྲོལ་།",
            "དེ་ལ་དགོངས་ནས་དེ་བཞིན་གཤེགས་པས་འདི་སྐད་ཅེས་",
            "གཞན་ལས་རྗེས་སུ་མཐུན་པ་ཐོབ་པ་ནི་རྒ་ཤི་ལས་གྲོལ་བར་འགྱུར་རོ་ཞེས་བཀའ་བསྩལ་ཏོ།།",
            "ཞེས་སོ།།",
            "དེ་ལྟར་ན་སེམས་དམིགས་པ་ལས་མི་གཡོ་བ་ཞི་གནས་ཀྱིས་བྱེད་།",
            ""
        ],
        [
            "དེ་ཁོ་ན་ཉིད་རྟོགས་ནས་ལྟ་ངན་གྱིས་སྒུལ་བར་མི་ནུས་པ་རི་དང་འདྲ་བ་ལྷག་མཐོང་གིས་བྱེད་དགོས་པས་ཞི་ལྷག་གཉིས་ཀ་དགོས་།",
            "ཟླ་བ་སྒྲོན་མེའི་མདོ་ལས། ",
            "ཞི་གནས་སྟོབས་ཀྱིས་གཡོ་བ་མེད་པར་འགྱུར།།",
            "ལྷག་མཐོང་གིས་ནི་རི་དང་འདྲ་བར་འགྱུར།།",
            "ཞེས་སོ།། ",
            "གཉིས་པ་",
            "༼དེ་གཉིས་ཟུང་དུ་འཇུག་ཚུལ་༽ནི། ",
            "ཞི་ལྷག་ཟུང་དུ་འཇུག་པ་ལ་ཚུལ་ཇི་ལྟ་བུ་ཞིག་དགོས་སྙམ་།",
            "སེམས་གནས་དགུ་པ་མ་ཐོབ་པར་ལྷག་མཐོང་བསྒོམས་ན",
            ""
        ],
        [
            "འང་སོ་སོའི་ཟུང་དུ་འཇུག་ཚུལ་རེ་ཡོད་ཀྱང༌། ",
            "འདིར་མཐར་ཐུག་པའི་ཞི་ལྷག་ཟུང་འཇུག་ཏུ་འགྱུར་ཚུལ་ནི། ",
            "སེམས་གནས་དགུ་པ་མཉམ་པར་འཇོག་པའི་ཞི་གནས་རེ་བྱིང་རྒོད་ཀྱི་སྐྱོན་དང་བྲལ་བར་ཐོབ་པ་།",
            "དེ་ལ་བརྟེན་ནས་",
            "ཆོས་རྣམ་འབྱེད་ཀྱི་ལྷག་མཐོང་ལ་བརྩོན་པར་བྱས་པའི་ཚེ། ",
            "ལྷག་མཐོང་དེ་ལའང་རང་གི་ངང་གིས་འཇུག་ཅིང༌། ",
            "སེམས་གནས་དགུ་པ་བཞིན་དུ་འདུ་བྱེད་པ་མི་དགོས་པར་རྩོལ་མེད་དུ་སོང་ནས",
            "ལྷག་མཐོང་ཡང་རྣམ་པར་དག་པ་དང་བྱང་བར་འགྱུར་།",
            "སེམས་གནས་དང་ལྷན་ཅིག་ཏུ་འདྲེས་ནས་མཉམ་དུ་འཇུག་པ་ན་ཞི་ལྷག་ཟུང་འཇུག་ཏུ་གྱུར་པ་ཡིན་།",
            "ཉན་ས་ལས། ",
            "དེ་ལ་ཇི་ཙམ་གྱིས་ན་ཞི་གནས་དང་ལྷག་མཐོང་འདྲེས་པར་གྱུར་ཅིང༌། ",
            "མཉམ་པར་ཟུང་དུ་འཇུག་པ་དང་",
            "གང་གིས་ན་ཟུང་དུ་འབྲེལ་པར་འཇུག་པའི་ལམ་ཞེས་བྱ་ཞེ་ན",
            ""
        ],
        [
            "སྨྲས་པ། ",
            "སེམས་གནས་པ་རྣམ་པ་དགུ་པོ་དག་ལས་འདི་ལྟ་།",
            "མཉམ་པར་བཞག་པའི་རྣམ་པ་དགུ་པ་གང་ཡིན་པ་",
            "ཐོབ་པར་གྱུར་ཅིང་ཏིང་ངེ་འཛིན་ཡོངས་སུ་",
            "གྲུབ་པ་དེ་ལ་བརྟེན་ནས་",
            "ལྷག་པའི་ཤེས་རབ་ཆོས་རྣམ་པར་འབྱེད་པ་ལ་",
            "རབ་ཏུ་བརྩོན་པར་བྱེད་དེ",
            "དེའི་ཚེ་ན་ཆོས་རྣམ་པར་འབྱེད་པ་དེའི་ལམ་",
            "རང་གི་ངང་གིས་འཇུག་པ་དང་རྩོལ་བ་མེད་པར་",
            "འཇུག་པར་གྱུར་ཅིང༌། ",
            "ཞི་གནས་ཀྱི་ལམ་ཇི་ལྟ་བ་བཞིན་དུ་མངོན་པར་",
            "འདུ་བྱེད་པ་མེད་པས་ལྷག་མཐོང་ཡོངས་སུ་དག་པ་དང་",
            "ཡོངས་སུ་བྱང་བ་དང་ཞི་གནས་ཀྱི་རྗེས་སུ་སོང་བ་དང་",
            "ཉམས་བདེ་བས་ཡོངས་སུ་ཟིན་པར་འགྱུར་ཏེ",
            "དེའི་ཕྱིར་དེའི་ཞི་གནས་དང་ལྷག་མཐོང་གཉིས་འདྲེས་པར་",
            "གྱུར་ཅིང་མཉམ་པར་འཇུག་པ་དང༌། ",
            "ཞི་གནས་དང་ལྷག་མཐོང་ཟུང་དུ་",
            "འབྲེལ་བར་འཇུག་པའི་ལམ་ཞེས་བྱའོ།།",
            "ཞེས་དང༌། ",
            "སྒོམ་རིམ་ཐ་མ་ལས། ",
            "ཅི་སྟེ་གང་གི་ཚེ་བྱིང་བ་དང་རྒོད་པ་ལས་དབེན་པའི་ཕྱིར་",
            "མཉམ་པར་ཞུགས་ཤིང་རང་གི་ངང་གིས་འཇུག་པས། ",
            "དེ་ཁོ་ན་ཉིད་ལ་སེམས་ཤིན་ཏུ་གསལ་བ་བྱུང་བར་གྱུར་པ་",
            "དེའི་ཚེ་རྩོལ་བ་གློད་པས་བཏང་སྙོམས་སུ་བྱ་སྟེ",
            ""
        ],
        [
            "དེའི་ཚེ་ཞི་གནས་དང་ལྷག་མཐོང་ཟུང་དུ་འབྲེལ་བའི་ལམ་གྲུབ་པ་ཡིན་པར་རིག་པར་བྱའོ།།",
            "ཞེས་དང༌། ",
            "ཤེར་ཕྱིན་མན་ངག་ལས། ",
            "དེའི་འོག་ཏུ་རྣམ་པར་རྟོག་པ་དང་བཅས་པའི་གཟུགས་བརྙན་དེ་ཉིད་ལ་དམིགས་།",
            "སེམས་དེ་ཉིད་ལ་གང་གི་ཚེ་རྒྱུན་མི་འཆད་པ་དང་",
            "བར་མ་ཆད་པའི་ཡིད་ལ་བྱེད་པའི་རྒྱུན་གྱིས་གཉིས་ཀ་ཡང་ཉམས་སུ་མྱོང་བ་དེའི་ཚེ་",
            "ཞི་གནས་དང་ལྷག་མཐོང་ཟུང་དུ་འབྲེལ་བའི་ལམ་ཞེས་བརྗོད་དེ",
            "དེ་ལ་ཞི་གནས་དང་ལྷག་མཐོང་ནི་ཟུང་ཡིན་།",
            "འབྲེལ་བ་ནི་ལྡན་པ་སྟེ་ཕན་ཚུན་བཅིངས་ནས་འཇུག་པའོ།།",
            "ཞེས་སོ།།",
            ""
        ],
        [
            "འདིའི་རྣམ་པར་རྟོག་པ་དང་བཅས་པའི་",
            "གཟུགས་བརྙན་ཞེས་པ་ནི་",
            "ལྷག་མཐོང་གི་དོན་ཡིན་ནོ།། ",
            "ཁ་ཅིག་སྤྱིར་བཏང་ཙམ་དུ་རྣམ་པར་མི་རྟོག་པ་ཞི་གནས་ཀྱི་དམིགས་པ་དང༌། ",
            "རྣམ་པར་རྟོག་པ་དང་བཅས་པ་ལྷག་མཐོང་གི་དམིགས་པར་གསུངས་པ་ལ་བརྟེན་།",
            "ཞི་གནས་ནི་ཆོས་གང་ཡང་ཡིད་ལ་མི་བྱེད་ཅིང་ཅིར་ཡང་རྣམ་པར་མི་རྟོག་པ་ཞིག་དང༌། ",
            "ལྷག་མཐོང་ནི་ཆོས་ཐམས་ཅད་ལ་རྣམ་པར་རྟོག་པ་ཁོ་ནར་འདོད་པ་མི་འཐད་དེ",
            "དེ་ལྟར་ཡིན་ན་བསྐྱེད་རིམ་སོགས་མཚན་བཅས་ཀྱི་ཞི་གནས་མི་སྲིད་པར་འགྱུར་རོ། །",
            "ཇི་ལྟར་ཞེ་།",
            "དེ་བཞིན་གཤེགས་པའི་སྐུ་ལ་དམིགས་པའི་",
            "ཞི་གནས་སྒོམ་པ་ན་སྐུའི་རྣམ་པའང་མི་དམིགས་ཤིང་",
            "རྣམ་པར་མི་རྟོག་པར་ཁས་ལེན་དགོས་པའི་ཕྱིར་།",
            "ཞི་གནས་ཀྱི་ཚེ་ཆོས་གང་ཡང་ཡིད་ལ་མི་བྱེད་ཅིང་ཅིར་ཡང་རྣམ་པར་མི་རྟོག་པར་འདོད་པའི་ཕྱིར་རོ། །",
            "ཞི་ལྷག་ཟུང་འཇུག་ཀྱང་མི་སྲིད་པར་འགྱུར་ཏེ",
            ""
        ],
        [
            "ཞི་གནས་ནི་ཆོས་གང་ཡང་རྣམ་པར་མི་རྟོག་པ་ཡིན་ཞིང་",
            "ལྷག་མཐོང་ནི་རྣམ་པར་རྟོག་པ་ཅན་ཡིན་།",
            "རྣམ་པར་མི་རྟོག་པ་དང་རྣམ་པར་རྟོག་པའི་",
            "གཞི་མཐུན་མི་སྲིད་པའི་ཕྱིར་དང༌། ",
            "སྲིད་ན་རིགས་པ་སྨྲ་བའི་བཞད་གད་ཀྱི་",
            "གནས་སུ་འགྱུར་བའི་ཕྱིར་རོ། །",
            "ཡང་སྐུའི་རྣམ་པ་དེ་ཡིད་ངོར་སྣང་བ་ཙམ་ཡིན་གྱི་",
            "རྣམ་པར་རྟོག་པ་མིན་ནོ་ཞེ་།",
            "རྣམ་རྟོག་གིས་མ་བརྟགས་ན་དེ་ལྟར་སྣང་ངོ་ན་མེད་ཅིང༌། ",
            "སྣང་བའང་རྟོག་ངོར་སྣང་བ་ཡིན་།",
            "བསྐྱེད་རིམ་སོགས་ཀྱི་མཚན་བཅས་ཐམས་ཅད་",
            "རྟོག་བཏགས་མ་ཡིན་པར་བཤད་པའི་ཕྱིར་རོ། །",
            "ལྷག་མཐོང་ཐམས་ཅད་རྣམ་པར་རྟོག་པ་དང་",
            "བཅས་པའང་མི་འཐད་།",
            "སྒོམ་རིམ་དུ་མི་གཡོ་བའི་ལྷག་མཐོང་བཤད་པའི་ཕྱིར་དང༌། ",
            "རྣམ་པར་མི་རྟོག་པའི་ཡེ་ཤེས་ཉིད་ལྷག་མཐོང་གི་",
            "མཐོང་དོན་ཡིན་པའི་ཕྱིར་དང༌། ",
            "དེ་ཉིད་ཡང་དག་པའི་ལྷག་མཐོང་ཡིན་པའི་ཕྱིར་རོ། །",
            "གཞན་ཡང་སོ་སོར་རྟོག་པའི་ཤེས་རབ་དང་བཅས་པའི་",
            "ཞི་གནས་ཀྱང་མི་སྲིད་པར་འགྱུར་ཏེ",
            "རྟོག་པ་དང་བཅས་པའི་ཞི་གནས་མི་སྲིད་པ་དང༌། ",
            "ཞི་གནས་ལ་ཅིར་ཡང་མི་རྟོག་པ་",
            "ཁོ་ན་དགོས་པར་སྨྲས་པའི་ཕྱིར་རོ། །",
            "ཡང་ཞི་གནས་ལ་ཡིད་བྱེད་དུ་གསུངས་པ་དང༌། ",
            "དེ་ལ་ཡིད་བྱེད་བཞི་ཡོད་པར་གསུངས་པ་ཡང་མི་འཐད་པ་དང༌། ",
            "ཞི་གནས་སྒོམ་པའི་ཚེ་དྲན་པ་དང་ཤེས་བཞིན་ཡང་",
            "ཡིད་ལ་མི་བྱེད་པར་འགྱུར་ཏེ",
            ""
        ],
        [
            "ཞི་གནས་ནི་ཆོས་གང་ཡང་ཡིད་ལ་",
            "མི་བྱེད་པར་འདོད་པའི་ཕྱིར་རོ། །",
            "འོ་ན་ཞི་ལྷག་གི་དམིགས་པ་དེ་ལྟར་",
            "གསུངས་པ་ཇི་ལྟར་ཡིན་ཞེ་།",
            "ཞི་ལྷག་སྤྱིར་བཏང་གི་དམིགས་པ་",
            "དེ་ལྟར་གསུངས་པ་ཡིན་གྱི། ",
            "གཞི་གཅིག་ལ་བཀར་ན་ལྷ་སྐུ་ལ་",
            "དམིགས་པའི་ཞི་ལྷག་ལྟ་བུ་ལའང༌། ",
            "སྐུའི་རྣམ་པ་གསལ་བར་ཡིད་ངོར་དམིགས་ཤིང་",
            "སྣང་བའི་ཞི་གནས་དང༌། ",
            "དེའི་རང་བཞིན་འབྱེད་ཅིང་དཔྱོད་པའི་",
            "ལྷག་མཐོང་གཉིས་འོང་བ་ལྟར། ",
            "དམིགས་བྱའི་དོན་ལས་ལོགས་སུ་གྱུར་པའི་",
            "ཆོས་གཞན་གང་ཡང་རྣམ་པར་མི་རྟོག་ཅིང་",
            "དོན་དེ་ཉིད་ལ་སེམས་འཇོག་པ་ཞི་གནས་དང༌། ",
            "དོན་དེའི་རང་བཞིན་རྣམ་པར་འབྱེད་ཅིང༌། ",
            "རྣམ་པར་རྟོག་པའམ་དེ་ངོ་བོ་ཉིད་མེད་པར་",
            "རྟོགས་པའི་ངེས་ཤེས་ལྷག་མཐོང་དུ་འགྱུར་ལ",
            "དེ་ལ་བརྟེན་ནས་དེ་གཉིས་འདྲེས་ཤིང་",
            "མི་ཕྱེད་པར་གྱུར་ཏེ་",
            "ངོ་བོ་གཅིག་ལ་ལྡོག་པ་ཐ་དད་ཙམ་དུ་གྱུར་པ་",
            "ཞི་ལྷག་ཟུང་འཇུག་ཏུ་འགྱུར་བ་ཡིན་ནོ།། ",
            "བདུན་པ་ཞི་ལྷག་གི་འབྲས་བུ་ནི། ",
            "དགོངས་འགྲེལ་ལས། ",
            "དེ་དག་གི་འབྲས་བུ་ཡང་གང་ལགས་ཞེས་།",
            "སེམས་རྣམ་པར་དག་པ་ནི་འབྲས་བུའོ།།",
            "ཤེས་རབ་རྣམ་པར་དག་པ་ནི་འབྲས་བུའོ།།",
            ""
        ],
        [
            "ཞེས་ཞི་གནས་ཀྱིས་སེམས་དག་པ་དང༌། ",
            "ལྷག་མཐོང་གིས་ཤེས་རབ་དག་པར་གསུངས་པའི་སེམས་དག་པ་ནི་",
            "ཉོན་མོངས་པའི་རྣམ་པར་རྟོག་པ་དག་པ་ཡིན་།",
            "ཤེས་རབ་དག་པ་ནི་མ་རིག་པའི་བག་ཆགས་དག་པའོ།།",
            "དེར་ཞི་ལྷག་གཉིས་ཀྱིས་འཆིང་བ་གཉིས་ལས་གྲོལ་བ་ཐོབ་པར་ཡང་གསུངས་།",
            "དེ་ཉིད་དུ། ",
            "བཅོམ་ལྡན་འདས་ཞི་གནས་དང་ལྷག་མཐོང་གི་ལས་ཅི་ལགས། ",
            "བྱམས་པ། ",
            "མཚན་མའི་འཆིང་བ་དང་གནས་ངན་ལེན་གྱི་འཆིང་བ་སྟེ་འཆིང་བ་རྣམ་པ་གཉིས་ལས་རྣམ་པར་གྲོལ་བའོ།།",
            "ཞེས་སོ།།",
            "གཞན་ཡང་ཞི་གནས་ཀྱིས་ཚེ་འདིར་འདོད་ཡོན་ལ་ཞེན་པ་བཟློག་ཅིང༌། ",
            "མངོན་ཤེས་དང་ཏིང་ངེ་འཛིན་མཐའ་དག་འཆར་བ་དང༌། ",
            "ཕྱི་མ་འདོད་ཆགས་དང་བྲལ་བའི་ལྷའི་ལུས་ཐོབ་པར་བཤད་དེ",
            ""
        ],
        [
            "སྡུད་པ་ལས། ",
            "བསམ་གཏན་གྱིས་ནི་འདོད་པའི་ཡོན་ཏན་སྨད་པ་འདོར།།",
            "རིགས་དང་མངོན་པར་ཤེས་དང་ཏིང་འཛིན་མངོན་པར་འགྲུབ།།",
            "ཅེས་དང༌། ",
            "བཤེས་སྤྲིངས་སུ། ",
            "འདོད་སྤྱོད་དགའ་དང་བདེ་དང་སྡུག་བསྔལ་དག །",
            " རྣམ་པར་སྤངས་པའི་བསམ་གཏན་བཞི་པོ་ཡིས། །",
            " ཚངས་དང་འོད་གསལ་དག་དང་དགེ་རྒྱས་དང༌། །",
            " འབྲས་བུ་ཆེ་ལྷ་རྣམས་དང་སྐལ་མཉམ་འཐོབ།། ",
            "ཅེས་དང༌། ",
            "བྱང་ཆུབ་ལམ་སྒྲོན་ལས། ",
            "རྣལ་འབྱོར་ཞི་གནས་གྲུབ་གྱུར་ན།།",
            "མངོན་ཤེས་དག་ཀྱང་འགྲུབ་པར་འགྱུར།།",
            "ཞེས་སོ།།",
            ""
        ],
        [
            "ལྷག་མཐོང་གིས་གནས་སྐབས་སུ་འགྲོ་བ་ཀུན་གྱི་བདེ་སྐྱིད་བསྐྱེད་པ་དང་ཆོས་ཀྱི་རང་བཞིན་ཤེས་ནས་ཁམས་གསུམ་ལས་གྲོལ་བར་བཤད་།",
            "སྡུད་པ་ལས། ",
            "སངས་རྒྱས་སྲས་དང་ཉན་ཐོས་རང་རྒྱལ་ལྷ་རྣམས་དང༌། །",
            " འགྲོ་བ་ཀུན་གྱི་བདེ་སྐྱིད་ཆོས་རྣམས་ཇི་སྙེད་པ། །",
            " དེ་ཀུན་ཤེས་རབ་ཕ་རོལ་ཕྱིན་པ་མཆོག་ལས་བྱུང༌།། ",
            "ཞེས་དང༌། ",
            "ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས།།",
            "ཁམས་གསུམ་མ་ལུས་པ་ལས་ཡང་དག་འདའ་བར་འགྱུར།།",
            "ཞེས་སོ།།",
            "ཞི་ལྷག་གི་འབྲས་བུ་མཐར་ཐུག་ནི་རྫོགས་པའི་བྱང་ཆུབ་ཐོབ་པ་།",
            ""
        ],
        [
            "བྱང་ས་ལས། ",
            "བྱང་ཆུབ་སེམས་དཔས་ནི་བསམ་གཏན་གྱི་ཕ་རོལ་ཏུ་ཕྱིན་པ་ཡོངས་སུ་རྫོགས་།",
            "བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ།།",
            "མངོན་པར་རྫོགས་པར་འཚང་རྒྱ་བར་འགྱུར་རོ། །",
            "མངོན་པར་རྫོགས་པར་འཚང་རྒྱའོ།།",
            "ཞེས་དང༌། ",
            "ཤེར་ཕྱིན་བདུན་བརྒྱ་པ་ལས། ",
            "འཇམ་དཔལ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱད་ན་",
            "བྱང་ཆུབ་སེམས་དཔའ་ཆེན་པོ་མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་རོ། །",
            "ཞེས་སོ།།",
            "ཞི་ལྷག་སྤྱིའི་སྐབས་སུ་རྗེ་སྒམ་པོ་པས། ",
            "ཞི་གནས་དང་ལྷག་མཐོང་ནི་ཆོས་ཐམས་ཅད་ཀྱི་སྒོའོ།།",
            ""
        ],
        [
            "ཞེས་གསུངས་པས། ",
            "དེ་གཉིས་ལ་དོན་ལྔ་།",
            "རྒྱུ་དང་ལས་དང་གེགས་དང་སྒྲིབ་པ་དང༌། ",
            "ལམ་ཡོངས་སུ་དག་པའོ།།",
            "ཞི་གནས་ཀྱི་རྒྱུ་ཚུལ་ཁྲིམས་རྣམ་པར་དག་པ། ",
            "ལྷག་མཐོང་གི་རྒྱུ་ཐོས་བསམ་གྱི་ཤེས་རབ་བོ། །",
            "ཞི་གནས་ཀྱི་ལས་ནི་",
            "མཚན་མའི་འཆིང་བ་ལས་གྲོལ་བར་བྱེད་པ། ",
            "ལྷག་མཐོང་གི་ལས་ནི་",
            "གནས་ངན་ལེན་གྱི་འཆིང་བ་ལས་གྲོལ་བར་བྱེད་པའོ།།",
            "ཞི་གནས་ཀྱི་གེགས་ནི་ལུས་དང་ལོངས་སྤྱོད་ལ་བལྟ་བའོ།།",
            "ལྷག་མཐོང་གི་གེགས་ནི་",
            "འཕགས་པའི་གཏན་གྱིས་ཚིམ་པ་མ་ཐོབ་པའོ།།",
            "འདུ་འཛིར་གནས་པ་དང་ཅུང་ཟད་ཙམ་གྱིས་",
            "ཆོག་པར་འཛིན་པ་ནི་གཉིས་ཀའི་གེགས་སོ།།",
            ""
        ],
        [
            "སྒྲིབ་པ་ནི། ",
            "རྒོད་པ་དང་འགྱོད་པ་དང་ཐེ་ཚོམ་གྱིས་ཞི་གནས་ལ་བསྒྲིབ། ",
            "གཉིད་དང་རྨུགས་པས་ལྷག་མཐོང་ལ་བསྒྲིབ། ",
            "འདོད་འདུན་དང་གནོད་སེམས་ཀྱིས་གཉིས་ཀ་ལ་བསྒྲིབ་པའོ།།",
            "རྨུགས་པ་དང་གཉིད་ལེགས་པར་ཆོམས་པ་ནི་",
            "ཞི་གནས་ཀྱི་ལམ་ཡང་དག་པའོ།།",
            "རྒོད་འགྱོད་ལེགས་པར་ཆོམས་པ་ནི་ལྷག་མཐོང་གི་ལམ་ཡོངས་སུ་དག་པའོ།།",
            "དེ་གཉིས་ཀྱིས་སྒྲིབ་པ་གཉིས་ལེགས་པར་ཆོམས་པས་འབྲས་བུ་ཆོས་ཀྱི་སྐུ་རྣམ་དག་ཐོབ་པའོ།།",
            "ཞེས་གསུངས་སོ།།",
            "དེ་དག་གིས་ཞི་ལྷག་ཐུན་མོང་གི་རྣམ་གཞག་བཤད་ཟིན་ཏོ།།།།",
            ""
        ],
        [
            "གཉིས་པ་ཞི་ལྷག་སོ་སོའི་སྒོམ་རིམ་།",
            "ཞི་གནས་ཀྱི་སྒོམ་རིམ། ",
            "ལྷག་མཐོང་གི་སྒོམ་རིམ། ",
            "ལྟ་སྒོམ་སྐྱོང་ཚུལ་གྱི་དོགས་གཅོད་གསུམ་ལས། ",
            "དང་པོ་",
            "༼ཞི་གནས་ཀྱི་སྒོམ་རིམ་།",
            "ཞི་གནས་སྒྲུབ་པའི་སྦྱོར་བ། དམིགས་པའི་རྣམ་གཞག ",
            "ཞི་གནས་སྒྲུབ་ཚུལ་གསུམ་གྱི། ",
            "དང་པོ་",
            "༼ཞི་གནས་སྒྲུབ་པའི་སྦྱོར་བ་༽ནི། ",
            "སྔར་བཤད་པའི་ཞི་གནས་ཀྱི་རྒྱུ་ཚོགས་མི་བསྟེན་པ་དང་",
            "བྱིང་རྒོད་འབྱུང་བའི་རྒྱུ་",
            "དབང་པོའི་སྒོ་མི་སྡོམ་པ་དང་ཟས་ཀྱི་ཚོད་མི་ཟིན་པ་སོགས་ངེས་པར་སྤངས་ནས",
            "ཤིན་ཏུ་བདེ་བའི་སྟན་ལ་ལུས་བསམ་གཏན་གྱི་ཆོས་བདུན་དང་ལྡན་པར་བྱ་བ་དང༌། ",
            "རླུང་ཆམ་ལ་ཕབ་ནས་",
            "ཕྱི་ནང་དུ་རྒྱུ་བའི་ཚེ་སྒྲ་ཅན་དང་རྔམ་པ་དང་རྒོད་བག་ཅན་དུ་མ་གྱུར་པར་དལ་བུར་རྩོལ་མེད་དུ་རྒྱུ་བར་བྱས་ལ",
            "སྡུག་བསྔལ་དང་དུ་ལེན་པ་སོགས་ཀྱི་སྒོ་ནས་བསྒྲུབ་དགོས་།",
            ""
        ],
        [
            "བྱང་ཆུབ་ལམ་སྒྲོན་ལས། ",
            "ཞི་གནས་ཡན་ལག་རྣམ་ཉམས་པས། །",
            " རབ་ཏུ་འབད་དེ་བསྒོམས་བྱས་ཀྱང༌། །",
            " ལོ་ནི་སྟོང་ཕྲག་དག་གིས་ཀྱང༌། །",
            " ཏིང་འཛིན་འགྲུབ་པར་མི་འགྱུར་རོ། །",
            " ཞེས་དང༌། ",
            "སྒོམ་རིམ་དང་པོ་ལས། ",
            "ཞི་གནས་ནི་རྙེད་པ་ལ་སོགས་པ་འདོད་པ་ལ་",
            "མི་ལྟ་ཞིང་ཚུལ་ཁྲིམས་ལ་ལེགས་པར་གནས་།",
            "སྡུག་བསྔལ་ལ་སོགས་པ་དང་དུ་ལེན་པའི་",
            "ངང་ཚུལ་ཅན་དུ་གྱུར་ལ་",
            "བརྩོན་འགྲུས་བརྩམས་ན་མྱུར་དུ་འགྲུབ་བོ། །",
            "ཞེས་པ་ལྟར་རོ། །",
            " གཉིས་པ་༼དམིགས་པའི་རྣམ་གཞག་།",
            "དམིགས་པ་སྤྱིའི་རྣམ་གཞག ",
            "གང་གིས་གང་ལ་དམིགས་ཚུལ། ",
            "ཐོག་མའི་དམིགས་པ་བཤད་པ། ",
            "དྲན་ཤེས་ཀྱིས་དམིགས་པ་སྐྱོང་ཚུལ་བཞི་ལས། ",
            "དང་པོ་༼དམིགས་པ་སྤྱིའི་རྣམ་།",
            ""
        ],
        [
            "ཁྱབ་པའི་དམིགས་པ། ",
            "སྤྱད་པ་རྣམ་སྦྱོང་གི ",
            "མཁས་པའི། ",
            "ཉོན་མོངས་རྣམ་སྦྱོང་གི་དམིགས་པ་བཞིའི། ",
            "དང་པོ་",
            "༼ཁྱབ་པའི་དམིགས་པ་༽ནི། ",
            "དམིགས་པ་ཕྱི་མ་གསུམ་ལ་དམིགས་ཚུལ་གྱི་བྱེ་བྲག་ཅིག་ཡིན་ལ",
            "འདི་ལ་ཕྱེ་ན་",
            "བཞི་ཡོད་པ་ལས། ",
            "རྣམ་རྟོག་དང་བཅས་པའི་གཟུགས་བརྙན་ལ་དམིགས་པ་ནི། ",
            "གཙོ་བོར་ལྷག་མཐོང་གི་དམིགས་པ་ཡིན་ཡང༌། ",
            "འདིར་ནི་མཚན་བཅས་སྒོམ་པའི་མཚན་མ་ལ་བྱའོ།།",
            "རྣམ་པར་མི་རྟོག་པའི་གཟུགས་བརྙན་ལ་དམིགས་པ་ནི། ",
            "དམིགས་པ་ལ་སེམས་གཏད་།",
            "དཔྱོད་བྱེད་ཀྱི་རྣམ་རྟོག་མེད་པར་འཇོག་པའོ།།",
            "གཟུགས་བརྙན་ཞེས་པ་ནི་",
            "གང་ལ་དམིགས་པའི་དམིགས་ཡུལ་",
            "རང་མཚན་པ་དེ་ཉིད་དངོས་མ་ཡིན་པར་དེའི་རྣམ་པ་བློ་ལ་སྣང་བ་ལ་བཤད་།",
            ""
        ],
        [
            "དངོས་པོའི་མཐའ་ལ་དམིགས་པ་ནི། ",
            "ཇི་ལྟ་བ་ལ་འདི་ཁོ་ན་ལྟར་གནས་ཀྱི་གཞན་དུ་མི་གནས་སོ་སྙམ་དུ་ངེས་པ་དང༌། ",
            "ཇི་སྙེད་པ་ལ་འདི་ཙམ་དུ་ཟད་ཀྱི་འདི་ལས་གཞན་པ་མེད་དོ་",
            "སྙམ་དུ་སེམས་ངེས་པ་ཐོབ་པ་སྟེ་",
            "འདིའི་ཡང་སྔ་མ་ལྷག་མཐོང་གི་དམིགས་པའོ།།",
            "དགོས་པ་ཡོངས་སུ་གྲུབ་པ་ལ་དམིགས་པ་ནི། ",
            "དམིགས་པ་རྣམས་ལན་མང་དུ་གོམས་པར་བྱས་པ་ལས་",
            "ལུས་སེམས་ཀྱི་གནས་ངན་ལེན་དང་བྲལ་ནས་དོན་གྲུབ་པའོ།། ",
            "གཉིས་པ་",
            "༼སྤྱད་པ་རྣམ་སྦྱོང་གི་དམིགས་པ་༽ནི། ",
            "འདོད་ཆགས་སོགས་ཀྱི་ཉོན་མོངས་པ་སྔར་སྤྱད་སྤྱོད་པ་དང་ཕྱིས་མི་ལྡང་བར་བྱེད་པའི་དམིགས་པ་ཁྱད་པར་ཅན་ཡིན་ལ",
            "འདི་ལ་ལྔ་ཡོད་པ་ལས། ",
            "མི་སྡུག་པ་ལ་དམིགས་པ་ནི། ",
            "སྐྲ་དང་སྤུ་དང་བཤང་གཅི་སོགས་ནང་གི་མི་སྡུག་པ་དང༌། ",
            "རྣམ་པར་སྔོས་པ་དང་བམ་པ་སོགས་ཕྱིའི་མི་སྡུག་པ་རྣམས་ལ་དམིགས་པའོ།།",
            "བྱམས་པ་ལ་དམིགས་པ་ནི། ",
            "དགྲ་གཉེན་བར་མ་ཐམས་ཅད་ལ་མཉམ་པར་ཕན་པར་འདོད་པ་དང་བདེ་བར་འདོད་པའི་བློ་བསྐྱེད་པའོ།།",
            "རྟེན་འབྲེལ་ལ་དམིགས་པ་ནི། ",
            "མ་རིག་པ་སོགས་ཀྱི་རྟེན་འབྲེལ་བཅུ་གཉིས་དང༌། ",
            "ལས་འབྲས་སོགས་ཀྱི་རྟེན་འབྲེལ་བསམ་པའོ།།",
            ""
        ],
        [
            "ཁམས་ཀྱི་རབ་དབྱེ་ལ་དམིགས་པ་ནི། ",
            "ས་ཆུ་མེ་རླུང་ནམ་མཁའ་རྣམ་ཤེས་ཀྱི་ཁམས་དྲུག་གི་",
            "ཆ་རྣམས་སོ་སོར་ཕྱེ་ནས་དམིགས་པའོ།།",
            "དབུགས་འབྱུང་རྔུབ་ལ་དམིགས་པ་ནི། ",
            "དབུགས་ཕྱི་ནང་དུ་འགྲོ་བ་ལ་བགྲང་བ་དང་",
            "བལྟ་བ་སོགས་ཀྱི་སྒོ་ནས་",
            "སེམས་གཞན་དུ་མི་གཡེང་བར་བྱེད་པའོ།། ",
            "གསུམ་པ་༼མཁས་པའི་དམིགས་པ་༽ནི། ",
            "ཕུང་ཁམས་སོགས་ལས་མ་གཏོགས་པའི་གང་ཟག་གི་",
            "བདག་འགོག་ནུས་པའི་དམིགས་པ་ཁྱད་པར་ཅན་ཡིན་།",
            "འདི་ལའང་ལྔ་ཡོད་པ་ལས། ",
            "ཕུང་པོ་ལ་མཁས་པ་ནི། ",
            "གཟུགས་སོགས་ཕུང་པོ་ལྔ་དང་དེ་ལས་གཞན་པའི་",
            "བདག་དང་བདག་གི་བ་མེད་པར་ཤེས་པའོ།།",
            "ཁམས་ལ་མཁས་པ་ནི། ",
            "མིག་ལ་སོགས་པའི་ཁམས་བཅོ་བརྒྱད་པོ་",
            "རང་རང་གི་ས་བོན་ལས་",
            "འབྱུང་བའི་རྒྱུའི་རྐྱེན་ཤེས་པའོ།།",
            "སྐྱེ་མཆེད་ལ་མཁས་པ་ནི། ",
            "ནང་གི་སྐྱེ་མཆེད་དྲུག་དབང་པོའི་",
            "རྣམ་ཤེས་དྲུག་གི་བདག་པོའི་རྐྱེན་དང༌། ",
            "ཕྱིའི་སྐྱེ་མཆེད་དྲུག་དམིགས་པའི་རྐྱེན་དང༌། ",
            "འགགས་མ་ཐག་པའི་ཡིད་ནི་",
            "དེ་མ་ཐག་པའི་རྐྱེན་དུ་ཤེས་པའོ།།",
            ""
        ],
        [
            "རྟེན་འབྲེལ་ལ་མཁས་པ་ནི། ",
            "རྟེན་འབྲེལ་ཡན་ལག་བཅུ་གཉིས་པོ་ཐམས་ཅད་ལ་མི་རྟག་པ་དང་སྡུག་བསྔལ་བ་དང་བདག་མེད་པར་ཤེས་པའོ།།",
            "གནས་དང་གནས་མ་ཡིན་པ་ལ་མཁས་པ་ནི། ",
            "དགེ་བ་རྣམས་ལས་རྣམ་སྨིན་ཡིད་དུ་འོང་བ་འབྱུང་བ་གནས་དང༌། ",
            "མི་དགེ་བ་རྣམས་ལས་རྣམ་སྨིན་ཡིད་དུ་འོང་བ་འབྱུང་བ་གནས་མ་ཡིན་པ་ཤེས་པ་།",
            "འདི་ནི་རྟེན་འབྲེལ་ལ་མཁས་པ་དང་ཕྱོགས་འདྲའོ།། ",
            "བཞི་པ་",
            "༼ཉོན་མོངས་རྣམ་སྦྱོང་གི་དམིགས་པ་༽ནི། ",
            "ཉོན་མོངས་པ་སྤྱིའི་གཉེན་པོར་འགྲོ་བའི་དམིགས་པ་ཡིན་།",
            "འདི་ལ་གཉིས་ཡོད་པའི། ",
            "ཞི་རགས་ཀྱི་དམིགས་པ་ནི། ",
            "འདོད་པ་དང་གཟུགས་དང་གཟུགས་མེད་ཅི་ཡང་མེད་པའི་སྐྱེ་མཆེད་ཀྱི་བར་རྣམས་",
            "འོག་མ་འོག་མ་རགས་པ་དང་གོང་མ་གོང་མ་ཞི་བར་དམིགས་པའོ།།",
            "བདེན་པ་བཞི་ལ་དམིགས་པ་ནི། ",
            "སྡུག་བསྔལ་བ་དང་",
            "ཀུན་འབྱུང་བ་དང་",
            "འགོག་པ་དང་",
            "ལམ་བདེན་བཞི་པོ་སོ་སོར་མི་རྟག་པ་སོགས་བཅུ་དྲུག་ལ་དམིགས་པའོ།།",
            ""
        ],
        [
            "འདིའི་སྔ་མས་ཉོན་མོངས་ཀྱི་ས་བོན་ཉམས་སྨད་པ་དང་",
            "ཕྱི་མས་རྩད་ནས་སྤོང་བར་བཤད་དོ།།",
            "དམིགས་པ་འདི་དག་ཞི་ལྷག་ཐུན་མོང་བའི་",
            "དམིགས་པ་ཡིན་ཡང་གཙོ་ཆེ་བའི་དབང་དུ་བྱས་ནས་",
            "ཕལ་ཆེར་གྱིས་ཞི་གནས་ཀྱི་སྐབས་སུ་འཆད་པར་སྣང་།",
            "ཞི་གནས་ཀྱིས་དམིགས་པར་བྱེད་པ་ལ་ནི་",
            "དང་པོར་དམིགས་ཡུལ་དེ་དག་དམིགས་ནས་",
            "དེ་དག་གི་རྣམ་པ་ཤར་བ་།",
            "སེམས་ཀྱི་ངེས་པ་གང་ཡང་རུང་བ་ཞིག་གི་སྒོ་ནས་",
            "རྟོག་དཔྱོད་གཞན་མེད་པར་སེམས་གཟུང་བར་བྱའོ།། ",
            "གཉིས་པ་༼གང་གིས་གང་ལ་དམིགས་ཚུལ་༽ནི། ",
            "སྤྱད་པ་རྣམ་སྦྱོང་ལ་གང་ཟག་གང་གིས་",
            "དམིགས་པ་གང་དམིགས་པ་།",
            "ནམ་གྲུས་ཞུས་པའི་མདོ་ཉན་སར་དྲངས་པ་ལས། ",
            "གལ་ཏེ་དགེ་སློང་རྣལ་འབྱོར་པ་རྣལ་འབྱོར་སྤྱོད་པ་",
            "དེ་འདོད་ཆགས་སྤྱད་པ་ཁོ་ན་ཞིག་ཡིན་ན་",
            ""
        ],
        [
            "ནི་དམིགས་པ་མི་སྡུག་པ་ལ་སེམས་ཉེ་བར་གཏོད་པར་བྱེད་དོ།།",
            "ཞེ་སྡང་སྤྱོད་པ་ཞིག་ཡིན་ན་ནི་བྱམས་པ་ལའོ།།",
            "གཏི་མུག་སྤྱོད་པ་ཞིག་ཡིན་ན་ནི་",
            "རྐྱེན་འདི་ཉིད་ཀྱི་རྟེན་ཅིང་འབྲེལ་བར་འབྱུང་བ་ལའོ།།",
            "ང་རྒྱལ་སྤྱད་པ་ཞིག་ཡིན་ན་ནི། ",
            "ཁམས་ཀྱི་རབ་ཏུ་དབྱེ་བ་ལ་སེམས་ཉེ་བར་གཏོད་པར་བྱེད་།",
            "ཞེས་དང༌། ",
            "རྣམ་པར་རྟོག་པ་སྤང་བ་ཁོ་ན་ཞིག་ཡིན་ན་ནི། ",
            "དབུགས་རྔུབ་པ་དང་དབུགས་འབྱུང་བ་དྲན་པ་ལ་",
            "སེམས་ཉེ་བར་གཏོད་པར་བྱེད་།",
            "དེ་ལྟར་ན་དེ་རྗེས་སུ་མཐུན་པའི་དམིགས་པ་ལ་",
            "སེམས་ཉེ་བར་གཏོད་པར་བྱེད་པ་ཡིན་ནོ།།",
            ""
        ],
        [
            "ཞེས་པ་ལྟར་རོ། །",
            " མཁས་པའི་དམིགས་པ་ལ་གང་ཟག་གང་གིས་",
            "དམིགས་པ་གང་དམིགས་པ་ནི། ",
            "མདོ་དེ་ཉིད་དུ། ",
            "གལ་ཏེ་དགེ་སློང་རྣལ་འབྱོར་པ་རྣལ་འབྱོར་སྤྱོད་པ་དེ་",
            "འདུ་བྱེད་ཐམས་ཅད་ཀྱི་རང་གི་མཚན་ཉིད་ལ་",
            "ཀུན་ཏུ་རྨོངས་པའམ། ",
            "བདག་དང་སེམས་ཅན་དང་སྲོག་དང་སྐྱེ་བ་པོ་དང་",
            "གསོ་བ་དང་གང་ཟག་གི་དངོས་པོ་ལ་",
            "ཀུན་ཏུ་རྨོངས་པ་ཞིག་ཡིན་ན་",
            "ནི་ཕུང་པོ་ལ་མཁས་པ་ལ་",
            "སེམས་ཉེ་བར་གཏོད་པར་བྱེད་དོ།།",
            "རྒྱུ་ལ་ཀུན་ཏུ་རྨོངས་པ་ཞིག་ཡིན་ན་ནི་",
            "ཁམས་ལ་མཁས་པ་ལའོ།།",
            "རྐྱེན་ལ་ཀུན་ཏུ་རྨོངས་པ་ཞིག་ཡིན་ན་ནི་",
            "སྐྱེ་མཆེད་ལ་མཁས་པ་ལའོ།།",
            "མི་རྟག་པ་དང་སྡུག་བསྔལ་བ་དང་བདག་མེད་པ་ལ་",
            "ཀུན་ཏུ་རྨོངས་པ་ཡིན་ན་ནི་རྟེན་ཅིང་",
            "འབྲེལ་བར་འབྱུང་བ་ལ་མཁས་པ་དང༌། ",
            "གནས་དང་གནས་མ་ཡིན་པ་ལ་",
            "སེམས་ཉེ་བར་གཏོད་པར་བྱེད་དོ།།",
            ""
        ],
        [
            "ཞེས་པ་ལྟར་རོ། །",
            " ཉོན་མོངས་རྣམ་སྦྱོང་ལ་གང་ཟག་གང་གིས་",
            "དམིགས་པ་གང་དམིགས་པ་ནི། ",
            "མདོ་དེ་ཉིད་དུ། ",
            "འདོད་པའི་ཁམས་ཀྱི་འདོད་ཆགས་དང་བྲལ་བར་",
            "འདོད་པ་ཞིག་ཡིན་ན་ནི། ",
            "འདོད་པ་རྣམས་ཀྱི་རགས་པ་ཉིད་དང་",
            "གཟུགས་རྣམས་ཀྱི་ཞི་བ་ཉིད་ལའོ།།",
            "གཟུགས་རྣམས་ལས་",
            "འདོད་ཆགས་དང་བྲལ་བར་འདོད་པ་ཞིག་ཡིན་ན་ནི། ",
            "གཟུགས་རྣམས་ཀྱི་རགས་པ་ཉིད་དང་གཟུགས་མེད་པ་རྣམས་ཀྱི་",
            "ཞི་བ་ཉིད་ལ་སེམས་ཉེ་བར་གཏོད་པར་བྱེད་དོ།།",
            "འཇིག་ཚོགས་ཐམས་ཅད་ལས་སྐྱོ་བར་འདོད་ཅིང་",
            "རྣམ་པར་གྲོལ་བར་འདོད་པ་ཞིག་ཡིན་ན་",
            ""
        ],
        [
            "ནི། ",
            "བདེན་པ་སྡུག་བསྔལ་དང་བདེན་པ་ཀུན་འབྱུང་དང་",
            "བདེན་པ་འགོག་པ་དང་བདེན་པ་ལམ་ལ་",
            "སེམས་ཉེ་བར་གཏོད་པར་བྱེད་དེ",
            "ཞེས་པ་ལྟར་རོ། །",
            "ཉོན་མོངས་ཆ་མཉམ་དུ་སྤྱད་པ་དང་",
            "ཉོན་མོངས་ཆུང་བའི་གང་ཟག་ཡིན་ན་",
            "སྔར་བཤད་པ་དེ་དག་ལས་གང་དགའ་བའི་",
            "དམིགས་པ་ཞིག་ལ་སེམས་བཟུང་བས་ཆོག་སྟེ",
            "ཉན་ས་ལས། ",
            "ཆ་མཉམ་པར་སྤྱད་པ་དེས་ནི་",
            "སེམས་གནས་པ་ཉི་ཚེ་ཙམ་གྱི་ཕྱིར་གང་ལ་དགའ་བར་",
            "འགྱུར་པ་དེ་ལ་བརྩོན་པར་བྱའི། ",
            "སྤྱད་པ་རྣམ་པར་སྦྱང་བའི་ཕྱིར་ནི་མ་ཡིན་ནོ།།",
            "ཆ་མཉམ་པར་སྤྱད་པ་ཇི་ལྟ་བ་བཞིན་དུ་",
            "ཉོན་མོངས་པ་ཆུང་བ་ཡང་དེ་བཞིན་དུ་རིག་པར་བྱའོ།།",
            "ཞེས་སོ།།",
            ""
        ],
        [
            "གསུམ་པ་༼ཐོག་མའི་དམིགས་པ་བཤད་པ་༽ནི། ",
            "སྔར་བཤད་པའི་དམིགས་པའི་རྣམ་གྲངས་",
            "དེ་དག་ལས་ཐོག་མར་གང་ལ་དམིགས་པར་བྱ་སྙམ་།",
            "གང་ཟག་རང་རང་གི་",
            "སོ་སོའི་དམིགས་པ་ལ་སྦྱང་བ་ཡིན་ཡང༌། ",
            "རྣམ་རྟོག་ཤས་ཆེ་བ་དག་ནི་",
            "རླུང་སྒོམ་པ་གནད་དུ་ཆེ་།",
            "ཐོག་མར་སེམས་འཛིན་གྱི་",
            "ཡན་ལག་གཅིག་ཁོ་ན་ལ་བརྟེན་དགོས་།",
            "ལམ་སྒྲོན་ལས། ",
            "དམིགས་པ་གང་རུང་གཅིག་དག་ལ།།",
            "ཡིད་ནི་དགེ་ལ་གཞག་པར་བྱ།།",
            "ཞེས་དང༌། ",
            "འཕགས་པ་དཔའ་བོས་ཀྱང༌། ",
            "དམིགས་པ་གཅིག་ལ་བརྟན་ཚུལ་དུ། །",
            " ཡིད་ཀྱི་བསམ་པ་བརྟན་པར་བྱ།།",
            ""
        ],
        [
            "དམིགས་པ་མང་པོ་བརྒྱུད་པ་ལས། །",
            " ཡིད་ནི་ཉོན་མོངས་འཁྲུག་པར་འགྱུར།། ",
            "ཞེས་པ་ལྟར་རོ། །",
            "ཐོག་མའི་དམིགས་རྟེན་ནི་",
            "མ་ངེས་པ་ཅི་རིགས་བཤད་།",
            "སློབ་དཔོན་བྱང་ཆུབ་བཟང་པོས། ",
            "འདིར་ཞི་གནས་ནི་གཉིས་།",
            "ཁ་ནང་དུ་བལྟས་པས་ཐོབ་པ་དང༌། ",
            "ཁ་ཕྱིར་བལྟས་པ་ལ་དམིགས་པའོ།།",
            "དེ་ལ་ཁ་ནང་དུ་བལྟས་པ་ལ་ཡང་གཉིས་།",
            "ལུས་ལ་དམིགས་པ་དང༌། ",
            "ལུས་ལ་བརྟེན་པ་ལ་དམིགས་པའོ།།",
            ""
        ],
        [
            "དེ་ལ་ལུས་ལ་དམིགས་པ་ལ་ཡང་གསུམ་།",
            "ལུས་ཉིད་ལ་ལྷའི་རྣམ་པར་དམིགས་པ་དང༌། ",
            "ཀེང་རུས་ལ་སོགས་པ་མི་སྡུག་པར་དམིགས་པ་དང༌། ",
            "ཁ་ཊྭཱ་ག་ལ་སོགས་པ་",
            "མཚན་མ་ཁྱད་པར་ཅན་ལ་དམིགས་པའོ།།",
            "ལུས་ལ་བརྟེན་པ་ལ་ཡང་ལྔ་།",
            "དབུགས་ལ་དམིགས་པ་དང༌། ",
            "མཚན་མ་ཕྲ་མོ་ལ་དམིགས་པ་དང༌། ",
            "ཐིག་ལེ་ལ་དམིགས་པ་དང༌། ",
            "འོད་ཟེར་གྱི་ཡན་ལག་ལ་དམིགས་པ་དང༌། ",
            "དགའ་བ་དང་བདེ་བ་ལ་དམིགས་པའོ།།",
            "ཁ་ཕྱིར་བལྟས་པ་ལ་དམིགས་པ་ལ་གཉིས་།",
            "ཁྱད་པར་ཅན་དང་ཕལ་པའོ།།",
            ""
        ],
        [
            "དེ་ལ་ཁྱད་པར་ཅན་ལ་གཉིས་།",
            "སྐུ་ལ་དམིགས་པ་དང་གསུང་ལ་དམིགས་པའོ།།",
            "ཞེས་སོ།།",
            "དེ་ལྟར་ན་ཁ་ཅིག་",
            "རྡེའུ་ཤིང་བུ་དང་ཐིག་ལེ་ལ་སེམས་འཛིན་པ་འགོག་པ་ནི་",
            "རྣམ་གཞག་མ་མཐོང་བར་ཟད་དོ།།",
            "འོན་ཀྱང་སྒོམ་རིམ་ཕལ་ཆེར་དུ་དེ་བཞིན་གཤེགས་པའི་",
            "སྐུའི་རྣམ་པ་ལ་སེམས་འཛིན་བྱེད་པར་བཤད་པ་ནི་",
            "བསོད་ནམས་སྐྱེ་བ་དང་ཚོགས་བསགས་སྒྲིབ་སྦྱོང་དུ་",
            "འགྱུར་བ་སོགས་ཀྱི་དགོས་པ་རྒྱ་ཆེ་བས་ཤིན་ཏུ་ལེགས་པ་ཡིན་ཏེ",
            "ཏིང་འཛིན་རྒྱལ་པོ་ལས། ",
            "གསེར་གྱི་ཁ་དོག་ལྟ་བུའི་སྐུ་ལུས་ཀྱིས། །",
            " འཇིག་རྟེན་མགོན་པོ་ཀུན་ཏུ་མཛེས་པ་སྟེ།།",
            ""
        ],
        [
            "དམིགས་པ་དེ་ལ་གང་གིས་སེམས་འཇུག་པ། །",
            " བྱང་ཆུབ་སེམས་དཔའ་དེ་མཉམ་བཞག་ཅེས་བྱ།། ",
            "ཞེས་དང༌། ",
            "སྒོམ་རིམ་ཐ་མ་ལས། ",
            "དེ་ལ་རྣལ་འབྱོར་པས་ཐོག་མར་དེ་བཞིན་གཤེགས་པའི་",
            "སྐུ་གཟུགས་ཇི་ལྟར་མཐོང་བ་དང་ཇི་ལྟར་ཐོས་པ་ལ་སེམས་བཞག་ནས་",
            "ཞི་གནས་བསྒྲུབ་པར་བྱ་སྟེ། ",
            "ཞེས་སོ།།",
            "དེ་ལྟར་ན་དེ་ལྟ་བུའི་དམིགས་རྟེན་གཅིག་ལ་སེམས་གནས་བསྒྲུབས་ཏེ་",
            "དེ་ལ་ཡིད་ཁུགས་ནས་བརྟན་པར་གྱུར་པ་།",
            "ཕྱིས་ནི་སྔར་བཤད་པའི་དམིགས་པ་རྣམས་ལའང་",
            "ཅི་རིགས་པར་འཇུག་པ་ཡིན་།",
            "སྒོམ་རིམ་དང་པོ་ལས། ",
            "གང་གི་ཚེ་ཡིད་ལ་བྱེད་པ་ཁུག་པར་བྱེད་པ་དེའི་ཚེ་",
            "ཕུང་པོ་དང་ཁམས་ལ་སོགས་པའི་",
            "བྱེ་བྲག་གིས་རྒྱས་པར་དམིགས་པར་བྱེད་པ་ཁོ་ན་སྟེ་ཞེས་སོ།།",
            ""
        ],
        [
            "བཞི་པ་༼དྲན་ཤེས་ཀྱིས་དམིགས་པ་སྐྱོང་ཚུལ་༽ནི། ",
            "ཏིང་ངེ་འཛིན་གྱི་ཚུལ་སྒྲུབ་པ་ལ་ཤིན་ཏུ་གནད་ཆེ་བ་ཞིག་ཡིན་།",
            "དེ་ལ་དྲན་ཤེས་དང་བྱིང་རྒོད་ངོས་འཛིན་རྣམས་",
            "སྔར་བཤད་པ་ལྟར་ངེས་པར་བྱས་།",
            "འདིར་དྲན་པས་སེམས་དམིགས་པ་ལས་གཞན་དུ་",
            "མི་གཡེང་བའི་དྲན་རྒྱུན་ལེགས་པར་བཟུང་།",
            "ཤེས་བཞིན་གྱིས་དེ་ལས་གཞན་དུ་སེམས་འཕྲོ་མི་འཕྲོ་སོགས་",
            "ངོ་ཤེས་པར་བྱ་།",
            "མདོ་སྡེ་རྒྱན་གྱི་འགྲེལ་པ་ལས། ",
            "དྲན་པ་དང་ཤེས་བཞིན་ནི་ཉེ་བར་གཏོད་པར་བྱེད་པ་།",
            "གཅིག་གིས་སེམས་དམིགས་པ་ལས་མི་འཕྲོ་བར་བྱེད་པའི་ཕྱིར་དང༌། ",
            "གཉིས་པས་སེམས་འཕྲོ་བ་རབ་ཏུ་ཤེས་པའི་ཕྱིར་རོ། །",
            "ཞེས་སོ།།",
            ""
        ],
        [
            "དེ་ཡང་སེམས་གླང་པོ་མ་དུལ་བ་དང་འདྲ་བ་།",
            "དམིགས་པ་ཀ་བ་བརྟན་པོ་དང་འདྲ་བ་།",
            "དྲན་པ་ཐག་པ་དང་འདྲ་བས་བཅིངས་ནས་མི་སྡོད་།",
            "ཤེས་བཞིན་ལྕགས་ཀྱུ་དང་འདྲ་བས་བཏབ་སྟེ་",
            "རིམ་པས་རང་དབང་དུ་བྱ་བའི་དཔེ་དོན་བཤད་།",
            "དབུ་མ་སྙིང་པོ་ལས། ",
            "ཡིད་ཀྱི་གླང་པོ་ལོག་འགྲོ་བ། །",
            " དམིགས་པའི་ཀ་བ་བརྟན་པོ་ལ།། ",
            "དྲན་པའི་ཐག་པས་ངེས་བཅིངས་ནས།།",
            ""
        ],
        [
            "ཤེས་རབ་ལྕགས་ཀྱུས་རིམ་དབང་བྱ།། ",
            "ཞེས་སོ།།",
            "དེ་ཡང་ཧ་ཅང་བརྩོན་པ་ཆེས་ནས་",
            "བསྒྲིམས་དྲགས་ན་རྒོད་པ་སྐྱེ་།",
            "ཧ་ཅང་གློད་དྲགས་ནའང་སེམས་ནང་དུ་ཞུམ་ནས་",
            "བྱིང་བ་སྐྱེ་བས་གྲིམ་གློད་སྙོམས་པའི་མཚམས་ནས་",
            "ཏིང་ངེ་འཛིན་སྐྱོན་མེད་བཙལ་ལ་དེ་ཉིད་སྐྱོང་བ་ཡིན་།",
            "ཙནྡྲ་གོ་མིས། ",
            "བརྩོན་པ་བསྟེན་ན་རྒོད་པ་འབྱུང་འགྱུར་ཞིང༌།། ",
            "དེ་སྤངས་ན་ནི་ཞུམ་པ་སྐྱེ་བར་འགྱུར།།",
            ""
        ],
        [
            "འདི་ཡི་རིགས་པར་མཉམ་འཇུག་རྙེད་དཀའ་ན།། ",
            "བདག་གི་སེམས་དཀྲུགས་པས་ནི་ཅི་ཞིག་བགྱི།། ",
            "ཞེས་དང༌། ",
            "བཤགས་བསྟོད་ལས་ཀྱང༌། ",
            "འབད་པས་འཇུག་ན་རྒོད་པ་འབྱུང་འགྱུར་ཞིང༌།། ",
            "དེ་གློད་ན་ནི་ཞུམ་པ་སྐྱེ་བར་འགྱུར།། ",
            "འདི་ཡི་དབུ་མར་སྒྲུབ་པའང་རྙེད་དཀའ་ན།། ",
            "བདག་གི་སེམས་དཀྲུགས་པས་ནི་ཅི་ཞིག་བགྱི།།",
            ""
        ],
        [
            "ཞེས་སོ།། ",
            "གསུམ་པ་ཞི་གནས་སྒྲུབ་ཚུལ་།",
            "འདུ་བྱེད་བརྒྱད་ཀྱིས་སེམས་གནས་སྒྲུབ་ཚུལ། ",
            "སེམས་གནས་དགུའི་རིམ་པས་འགྲུབ་ཚུལ། ",
            "སེམས་དེ་དག་སྟོབས་དྲུག་གིས་འགྲུབ་ཚུལ། ",
            "དེ་དག་པ་ཡིད་བྱེད་བཞི་ཡོང་ཚུལ་བཞིའི། ",
            "དང་པོ་༼འདུ་བྱེད་བརྒྱད་ཀྱིས་སེམས་གནས་སྒྲུབ་ཚུལ་༽ནི། ",
            "དབུས་མཐའ་ལས། ",
            "དེར་གནས་ལས་སུ་རུང་བ་ཉིད། །",
            " དོན་རྣམས་ཐམས་ཅད་འབྱོར་བར་འགྱུར།། ",
            "ཉེས་པ་ལྔ་སྤོང་འདུ་བྱེད་བརྒྱད། །",
            " བསྟེན་པའི་རྒྱུ་ལས་བྱུང་བའོ།། ",
            "ལེ་ལོ་དང་ནི་གདམས་ངག་རྣམས། །",
            " བརྗེད་དང་བྱིང་དང་རྒོད་པ་དང༌། །",
            " འདུ་མི་བྱེད་དང་འདུ་བྱེད་དེ།། ",
            "འདི་དག་ཉེས་པ་ལྔར་འདོད་དོ།།",
            ""
        ],
        [
            "གནས་དང་དེ་ལ་གནས་པ་དང༌། །",
            " རྒྱུ་དང་འབྲས་བུ་ཉིད་དུ་འོ།། ",
            "དམིགས་པ་བརྗེད་པར་མ་གྱུར་དང༌། །",
            " བྱིང་དང་རྒོད་པ་རྟོགས་པ་དང༌། །",
            " དེ་སྤོང་མངོན་པར་འདུ་བྱེད་དང༌། །",
            " ཞི་ཚེ་རྣལ་དུ་འཇུག་པ་ལ།། ",
            "ཞེས་གསུངས་།",
            "དེ་ལ་ཉེས་པ་ལྔ་དང་འདུ་བྱེད་བརྒྱད་ཀྱི་",
            "ངོས་འཛིན་ནི་སྔར་བཤད་ཟིན་།",
            "དེ་དེས་ཇི་ལྟར་སྤངས་ནས་བསམ་གཏན་སྒྲུབ་ཅེ་།",
            "ཐོག་མར་ཏིང་ངེ་འཛིན་སྒོམ་པ་ལ་མི་སྤྲོ་ཞིང་",
            "དེའི་མི་མཐུན་ཕྱོགས་ལ་དགའ་བའི་ལེ་ལོ་གསུམ་སྐྱེས་པ་།",
            ""
        ],
        [
            "ཏིང་ངེ་འཛིན་གྱི་ཡོན་ཏན་མཐོང་ནས་",
            "ཡིད་ཕྲོགས་པའི་དད་པ་གསུམ་།",
            "ཏིང་ངེ་འཛིན་ལ་བློ་ཁ་ཤིན་ཏུ་ཕྱོགས་ཤིང་དོན་དུ་",
            "གཉེར་བའི་འདུན་པ་དྲག་ཅིང་བརྟན་པར་།",
            "ལེ་ལོའི་སྐྱོན་དང་ཏིང་ངེ་འཛིན་གྱི་ཡོན་ཏན་མཐོང་ནས་",
            "དེའི་སྤང་བླང་ལ་རྩོལ་བ་སྟེ་བརྩོན་འགྲུས་ཆེན་པོ་།",
            "ལུས་སེམས་ལ་ངལ་དུབ་བྱུང་བ་ན་",
            "སྡུག་བསྔལ་དེ་དང་དུ་བླངས་ནས་",
            "རིམ་པས་ལུས་སེམས་ལ་ཤིན་ཏུ་སྦྱངས་པ་།",
            "སེམས་དམིགས་པ་ལ་བཅུག་པ་ན་གདམས་ངག་བརྗོད་ནས་",
            "ཡིད་གཞན་དུ་གཡེངས་པའི་ཚེ་དྲན་པའི་",
            "ཤུགས་རྒྱུན་ཆགས་སུ་བསྐྱེད་ནས་",
            ""
        ],
        [
            "སླར་སྔར་གྱི་དམིགས་པ་དེ་ཉིད་ལ་སེམས་བསྡུས་ནས་",
            "འཇོག",
            "དེའི་ཚེ་བྱིང་རྒོད་ཀྱི་སྐྱོན་བྱུང་བའམ་བྱུང་དུ་དོགས་པ་ན་ཤེས་བཞིན་གྱིས་བྱ་ར་བྱས་ནས་དེ་ངོ་ཤེས་པར་།",
            "བྱིང་རྒོད་ཀྱིས་གཡེངས་ནས་དམིགས་པ་ལ་འདུ་མི་བྱེད་པའམ་མི་རྩོལ་བའི་ཚེ་སྒྲིམ་གློད་ལ་སོགས་པའི་སྒོ་ནས་བྱིང་རྒོད་སེལ་བའི་རྩོལ་བའམ་བརྩོན་འགྲུས་བསྐྱེད་ལ་།",
            "བྱིང་རྒོད་ཀྱི་དབལ་ཚོགས་ནས་ཀྱང་སེམས་ཧ་ཅང་འདུ་བྱེད་པས་གཡོ་བར་གྱུར་པའི་ཚེ་ཡིད་གང་དུའང་འདུ་མི་བྱེད་པའི་བཏང་སྙོམས་ལ་བཞག་ནས་",
            "ཏིང་ངེ་འཛིན་དེ་འཚོ་སྐྱོང་མཁས་པར་བྱ་བ་རྣམས་ཡིན་ལ",
            ""
        ],
        [
            "ཞི་གནས་སྒྲུབ་ཚུལ་འདི་ཉིད་སྒོམ་རིམ་གྱི་གཞུང་དང་",
            "མན་ངག་ཕལ་ཆེར་ལ་གྲགས་ཆེ་བ་ཡིན་ནོ།། ",
            "གཉིས་པ་༼སེམས་གནས་དགུའི་རིམ་པས་འགྲུབ་ཚུལ་༽ནི། ",
            "མདོ་སྡེ་རྒྱན་ལས། ",
            "དམིགས་པ་ལ་ནི་སེམས་གཏད་ནས།།",
            "དེ་རྒྱུན་རྣམ་པར་གཡེང་མི་བྱ།།",
            "ཞེས་སོགས་གསུངས་པའི་དོན་ཡིན་།",
            "དེ་ལ་སེམས་དགུ་ཡོད་པ་ལས། ",
            "དང་པོ་སེམས་འཇོག་པ་ནི། ",
            "སེམས་ཕྱི་རོལ་གྱི་ཡུལ་སྣང་སོགས་ལ་ཀུན་ཏུ་འཕྲོ་ཞིང་",
            "ཡེངས་ནས་མི་གནས་པ་དེ་ཉིད་ཡང་དག་པར་བསྡུས་ནས་",
            "ནང་དུ་དམིགས་པ་ལ་གཏོད་པ་།",
            ""
        ],
        [
            "དམིགས་པ་ལ་ནི་སེམས་གཏད་ནས།།",
            "ཞེས་སོ།།",
            "གཉིས་པ་རྒྱུན་དུ་འཇོག་པ་ནི། ",
            "དང་པོར་དམིགས་པ་ལ་གཏད་པའི་སེམས་དེ་ཉིད་གཞན་དུ་ཡེངས་ན་ནི་གཏོང་བར་དེའི་རྒྱུན་མཐུད་ནས་འཇོག་པ་།",
            "དེའི་རྒྱུན་རྣམ་པར་གཡེང་མི་བྱ།།",
            "ཞེས་སོ།།",
            "གསུམ་པ་བླན་ཏེ་འཇོག་པ་ནི། ",
            "གལ་ཏེ་བརྗེད་ངས་ཀྱིས་གཞན་དུ་ཡེངས་ན་དེ་ཤེས་པར་བྱས་ནས་སླར་དམིགས་པ་དེ་ཉིད་ལ་སྦྱོར་བར་བྱེད་པ་།",
            ""
        ],
        [
            "རྣམ་གཡེང་མྱུར་དུ་རྟོགས་བྱས་ནས།།",
            "དེ་ལ་སླར་ནི་བླན་པར་བྱ།།",
            "ཞེས་སོ།།",
            "བཞི་པ་ཉེ་བར་འཇོག་པ་ནི། ",
            "སེམས་འཕྲོ་ཡུལ་རྒྱ་ཆེ་བ་ལས་མང་ཡང་བསྡུས་ཏེ་",
            "ཕྲ་བར་བྱས་ནས་གོང་ནས་གོང་དུ་རྩེན་གྱིས་འཇོག་པ་།",
            "བློ་ལྡན་གོང་ནས་གོང་དུ་ཡང༌། །",
            "སེམས་ནི་ནང་དུ་བསྡུ་བར་བྱ།།",
            "ཞེས་སོ།།",
            ""
        ],
        [
            "ལྔ་པ་འདུལ་བར་བྱེད་པ་ནི། ",
            "ཏིང་ངེ་འཛིན་གྱི་ཡོན་ཏན་བསམས་ཏེ་དེ་ཉིད་ལ་",
            "ནན་ཏན་དུ་བྱས་པས་སེམས་འདུལ་བར་བྱེད་པ་།",
            "དེ་ནས་ཡོན་ཏན་མཐོང་བའི་ཕྱིར། །",
            "ཏིང་ངེ་འཛིན་ལ་སེམས་འདུལ་ལོ། །",
            "ཞེས་སོ།།",
            "དྲུག་པ་ཞི་བར་བྱེད་པ་ནི། ",
            "རྣམ་གཡེང་གི་ཉེས་སྐྱོན་བསམས་ནས་",
            "ཏིང་ངེ་འཛིན་ལ་མི་དགའ་བའི་སེམས་ཞི་བར་བྱེད་པ་།",
            "རྣམ་གཡེང་ཉེས་པ་མཐོང་བའི་ཕྱིར། །",
            "དེ་ལ་མི་དགའ་ཞི་བར་བྱ།།",
            "ཞེས་སོ།།",
            "བདུན་པ་རྣམ་པར་ཞི་བར་བྱེད་པ་ནི། ",
            "ཆགས་སེམས་དང་ཡིད་མི་བདེ་བ་དང་རྨུགས་གཉིད་ལ་སོགས་པ་",
            "ཏིང་ངེ་འཛིན་ལ་སྐྱོན་བྱུང་ན་",
            "སོ་སོའི་ཐབས་ཀྱིས་དེ་དག་ཉེ་བར་ཞི་བར་བྱེད་པ་།",
            ""
        ],
        [
            "ཆགས་སེམས་ཡིད་མི་བདེ་ལ་སོགས། །",
            "ལངས་པ་དེ་བཞིན་ཞི་བར་བྱ།།",
            "ཞེས་སོ།།",
            "བརྒྱད་པ་རྩེ་གཅིག་ཏུ་བྱེད་པ་ནི། ",
            "ཏིང་ངེ་འཛིན་དེ་ཉིད་མངོན་པར་འདུ་བྱེད་པ་དང་བཅས་པས་ཕྱིས་ནས་འབད་མེད་རྒྱུན་ཆགས་སུ་འབྱུང་བ་འཐོབ་པའི་ཕྱིར་གོམས་པར་བྱེད་པ་།",
            "དེ་ནས་སྡོམ་བརྩོན་ཅན་གྱིས་ནི། །",
            "སེམས་ལ་མངོན་པར་འདུ་བྱེད་བཅས།།",
            "རང་གི་ངང་གིས་འབྱུང་བ་ཐོབ།།",
            "ཅེས་སོ།།",
            ""
        ],
        [
            "དགུ་པ་མཉམ་པར་འཇོག་པ་ནི། ",
            "སེམས་བརྒྱད་པ་དེ་གོམས་པར་བྱས་པ་ལས་",
            "འབད་མེད་ལྷུན་གྲུབ་ཏུ་རང་གི་ངང་གིས་འཇུག་ཅིང་རང་དབང་ཐོབ་པ་།",
            "དེ་གོམས་པ་ལས་འདུ་མི་བྱེད།།",
            "ཅེས་སོ།། ",
            "གསུམ་པ་",
            "༼སེམས་དེ་དག་སྟོབས་དྲུག་གིས་འགྲུབ་ཚུལ་༽ནི། ",
            "སྟོབས་དྲུག་གི་སྒོ་ནས་ཞི་གནས་སྒྲུབ་པར་ཉན་ས་ལས་གསུངས་པ་ལྟར་།",
            "ཐོས་པའི་སྟོབས་དང༌། ",
            "བསམ་པའི། ",
            "དྲན་པའི། ",
            "ཤེས་བཞིན་གྱི། ",
            "བརྩོན་འགྲུས་ཀྱི། ",
            "འདྲིས་པའི་སྟོབས་དང་དྲུག་གི ",
            "ཐོས་པའི་སྟོབས་ཀྱིས་འཇོག་པའི་སེམས་འགྲུབ་སྟེ",
            "སེམས་དམིགས་པ་ལ་འཇོག་ཚུལ་",
            "གཞན་ལས་ཐོས་པ་ཙམ་གྱིས་རང་གིས་ཀྱང་དམིགས་པ་ལ་སེམས་འཇོག་པར་ནུས་པས་སོ།།",
            ""
        ],
        [
            "བསམ་པའི་སྟོབས་ཀྱིས་རྒྱུན་དུ་འཇོག་པའི་སེམས་འགྲུབ་།",
            "དང་པོར་དམིགས་པ་ལ་བརྟགས་པ་དེ་ཡང་ཡང་བསམས་ནས་",
            "བསྐྱངས་པས་རྒྱུན་མཐུད་ནས་ཅུང་ཟད་འཇོག་ནུས་པས་སོ།།",
            "དྲན་པའི་སྟོབས་ཀྱིས་བླན་ཏེ་འཇོག་པ་དང༌། ",
            "ཉེ་བར་འཇོག་པའི་སེམས་གཉིས་འགྲུབ་།",
            "དམིགས་པ་ལས་ཡེངས་པ་ན་དྲན་པས་སྔར་གྱི་",
            "དམིགས་པ་དྲན་ནས་ནང་དུ་སྡུད་པ་དང༌། ",
            "ཐོག་མ་ཉིད་ནས་དྲན་པའི་སྟོབས་བསྐྱེད་པའི་ཤུགས་ཀྱིས་",
            "དམིགས་པ་ལས་མི་ཡེངས་པར་བྱེད་པས་སོ།།",
            "ཤེས་བཞིན་གྱི་སྟོབས་ཀྱིས་དུལ་བར་བྱེད་པ་དང༌། ",
            "ཞི་བར་བྱེད་པའི་སེམས་གཉིས་འགྲུབ་།",
            ""
        ],
        [
            "རྣམ་རྟོག་དང་ཉེ་བའི་ཉོན་མོངས་པ་སྐྱེ་ཞིང་",
            "དེ་ལ་སེམས་འཕྲོ་བ་ཤེས་བཞིན་གྱིས་རིག་ཅིང་དེ་དག་གི་ཉེས་དམིགས་མཐོང་བས་དེ་གཉིས་ལ་སེམས་འཕྲོར་མི་གཏོང་བས་སོ།།",
            "བརྩོན་འགྲུས་ཀྱི་སྟོབས་ཀྱིས་རྣམ་པར་ཞི་བར་བྱེད་པ་དང༌། ",
            "རྩེ་གཅིག་ཏུ་བྱེད་པའི་སེམས་གཉིས་འགྲུབ་།",
            "རྣམ་རྟོག་དང་ཉེ་ཉོན་ཕྲ་མོ་ཙམ་ཡང་དང་དུ་མི་ལེན་པར་རྩོལ་བས་སྤངས་ཏེ་",
            "བྱིང་རྒོད་སོགས་ཀྱིས་བར་དུ་གཅོད་མི་ནུས་པའི་ཏིང་ངེ་འཛིན་རྒྱུན་ཆགས་པར་བྱེད་པས་སོ།།",
            "འདྲིས་པའི་སྟོབས་ཀྱིས་མཉམ་པར་འཇོག་པའི་སེམས་འགྲུབ་།",
            "སྔ་མ་ལ་འདྲིས་ཤིང་གོམས་པའི་སྟོབས་ཀྱིས་རྩོལ་མེད་དུ་རང་གི་ངང་གིས་ཏིང་ངེ་འཛིན་ལ་འཇུག་པར་བྱེད་པས་སོ།།",
            ""
        ],
        [
            "བཞི་པ་༼དེ་དག་པ་ཡིད་བྱེད་བཞི་ཡོང་ཚུལ་༽ནི། ",
            "གོང་གི་སེམས་གནས་དགུ་ལ་ཡིད་བྱེད་",
            "བཞི་འཇུག་པར་བཤད་པའི་ཡིད་བྱེད་ནི། ",
            "བསྒྲིམས་ཏེ་འཇུག་པ་དང༌། ",
            "ཆད་ཅིང་འཇུག་པ་དང༌། ",
            "ཆད་པ་མེད་པར་འཇུག་པ་དང༌། ",
            "ལྷུན་གྲུབ་ཀྱིས་འཇུག་པ་བཞི་ལས། ",
            "སེམས་དང་པོ་གཉིས་ཀྱི་སྐབས་སུ་འབད་པ་ཆེན་པོས་",
            "བསྒྲིམ་དགོས་པས་བསྒྲིམས་ཏེ་འཇུག་པ་དང༌། ",
            "དེ་ནས་སེམས་ལྔའི་སྐབས་སུ་བྱིང་རྒོད་ལ་སོགས་པས་བར་དུ་བཅད་ནས་",
            "ཡུན་རིང་མོ་སྐྱོང་མི་ནུས་པས་བར་དུ་ཆད་ཅིང་འཇུག་པ་དང༌། ",
            "སེམས་བརྒྱད་པ་ལ་བྱིང་རྒོད་སོགས་ཀྱིས་བར་དུ་",
            "གཅོད་མི་ནུས་པར་ཡུན་རིང་དུ་སྐྱོང་ཐུབ་པས་",
            "སྐབས་སུ་ཆད་པ་མེད་པར་འཇུག་པ་དང༌། ",
            "སེམས་དགུ་པ་ལ་ཏིང་ངེ་འཛིན་རྒྱུན་དུ་འབད་རྩོལ་",
            "དྲག་པོ་མི་དགོས་པར་རང་གི་ངང་གིས་འབྱུང་བས་",
            "ལྷུན་གྲུབ་ཀྱིས་འཇུག་པ་རྣམས་ཡོད་དེ",
            "ཉན་ས་ལས། ",
            "དེ་ལ་སེམས་གནས་པ་དགུ་པོ་དེ་དག་ལ་",
            "ཡིད་ལ་བྱེད་པ་བཞི་ཡོད་པར་རིག་པར་བྱ་།",
            "བསྒྲིམས་ཏེ་འཇུག་པ་དང༌། ",
            "བར་དུ་ཆད་ཅིང་འཇུག་པ་དང༌། ",
            "སྐབས་སུ་ཆད་པ་མེད་པར་འཇུག་པ་དང༌། ",
            "ལྷུན་གྱིས་གྲུབ་པར་འཇུག་པའོ།།",
            "དེ་ལ་འཇོག་པར་བྱེད་པ་དང་",
            "ཡང་དག་པར་འཇོག་པར་བྱེད་པ་ལ་ནི་",
            "བསྒྲིམས་ཏེ་འཇུག་པའི་ཡིད་ལ་བྱེད་པ་ཡོད་དོ།།",
            "བསྡུས་ཏེ་",
            ""
        ],
        [
            "འཇོག་པར་བྱེད་པ་དང་",
            "ཉེ་བར་འཇོག་པར་བྱེད་པ་དང་",
            "དུལ་བར་བྱེད་པ་དང་",
            "ཞི་བར་བྱེད་པ་དང་",
            "ཉེ་བར་ཞི་བར་བྱེད་པ་ལ་ནི་སྐབས་སུ་ཆད་ཅིང་འཇུག་པའི་ཡིད་ལ་བྱེད་པ་ཡོད་དོ།།",
            "རྒྱུད་གཅིག་ཏུ་བྱེད་པ་ལ་ནི་སྐབས་སུ་ཆད་པ་མེད་པར་འཇུག་པའི་ཡིད་ལ་བྱེད་པ་ཡོད་དོ།།",
            "ཏིང་ངེ་འཛིན་དུ་བྱེད་པ་ལ་ནི་རྩོལ་བ་མེད་པར་འཇུག་པའི་ཡིད་ལ་བྱེད་པ་ཡོད་དོ།།",
            "ཞེས་སོ།།",
            "འདིར་སེམས་གནས་དགུའི་མིང་གོང་དང་མི་འདྲ་བ་ཙམ་རེ་བྱུང་ཡང་ངོ་བོ་གཅིག་ཡིན་ནོ།། ",
            "འོ་ན་སེམས་དང་པོ་གཉིས་ལའང་ཆད་ཅིང་འཇུག་པ་ཡོད་།",
            ""
        ],
        [
            "བར་པ་ལྔ་ལའང་བསྒྲིམས་ཏེ་འཇུག་དགོས་པ་ཡོད་པས་",
            "ཚུལ་དེ་ལྟར་བཤད་པ་ཇི་ལྟར་ཡིན་སྙམ་།",
            "དེ་ལྟར་ཡོད་ཀྱང་དང་པོ་གཉིས་ལ་",
            "སེམས་ཏིང་ངེ་འཛིན་དུ་མི་འགྲོ་བ་ཤས་ཆེ་བས་",
            "བསྒྲིམས་ཏེ་འཇུག་པའི་ཐ་སྙད་དང༌། ",
            "བར་པ་ལྔ་ལ་ཏིང་ངེ་འཛིན་དུ་འགྲོ་བ་ཤས་ཆེ་བས་ཆད་ཅིང་",
            "འཇུག་པའི་ཐ་སྙད་གསུངས་པར་སྣང་ངོ༌། །",
            "དེ་ལྟ་བུའི་ཞི་གནས་ཀྱི་ཚུལ་སྒྲུབ་པར་བྱེད་པ་ལའང་",
            "གཡེང་བ་ངན་པ་དང་བསྲེས་ནས་",
            "རེས་འཇོག་ཏུ་བསྒྲུབས་ན་",
            "ལོ་སྟོང་ཕྲག་སོང་ཡང་འགྲུབ་དཀའ་བ་དང༌། ",
            "དེ་ལས་བཟློག་སྟེ་སྔར་བཤད་པའི་",
            "རྒྱུ་ཚོགས་རྣམས་བསྟེན་པ་དང༌། ",
            "གཡེང་བ་ངན་པས་བར་མ་ཆད་པར་",
            "བརྩོན་པ་རྒྱུན་ཆགས་སུ་བསྐྱེད་ན་",
            "རིང་པོར་མི་ཐོགས་པར་",
            "ཏིང་ངེ་འཛིན་འགྲུབ་པར་བཤད་དེ",
            "ལམ་སྒྲོན་ལས། ",
            "ཞི་གནས་ཡན་ལག་རྣམ་ཉམས་པས། །",
            " རབ་ཏུ་འབད་དེ་",
            ""
        ],
        [
            "བསྒོམས་བྱས་ཀྱང༌། །",
            " ལོ་ནི་སྟོང་ཕྲག་དག་གིས་ཀྱང༌། །",
            " ཏིང་འཛིན་འགྲུབ་པར་མི་འགྱུར་རོ། །",
            " ཞེས་དང༌། ",
            "ཕར་ཕྱིན་བསྡུས་པ་ལས། ",
            "རྒྱུན་མི་འཆད་པའི་རྣལ་འབྱོར་གྱིས། །",
            " བསམ་གཏན་བསྒྲུབ་ལ་བརྩོན་པར་བྱ།། ",
            "ཡང་དང་ཡང་ཞིང་ངལ་གསོ་ན།། ",
            "གཙུབས་པས་མི་ཕྱིན་མི་འགྱུར་ཏེ།། ",
            "རྣལ་འབྱོར་ཚུལ་ལའང་དེ་བཞིན་དུ། །",
            " ཁྱད་པར་མ་ཐོབ་གཏང་མི་བྱ།། ",
            "ཞེས་པ་ལྟར་རོ། །",
            "དེ་དག་གིས་ཞི་གནས་ཀྱི་སྒོམ་རིམ་བཤད་ཟིན་ཏོ།།།།",
            ""
        ],
        [
            "གཉིས་པ་ལྷག་མཐོང་གི་སྒོམ་རིམ་།",
            "ལྷག་མཐོང་སྤྱིའི་སྒོམ་ཚུལ་དང༌། ",
            "ལྷག་མཐོང་གི་ལྟ་བ་བསྐྱེད་ཚུལ་གཉིས་ཀྱི། ",
            "དང་པོ་༼ལྷག་མཐོང་སྤྱིའི་སྒོམ་ཚུལ་༽ནི། ",
            "སྤྱིར་ལྷག་མཐོང་།",
            "འཇིག་རྟེན་པའི་ལྷག་མཐོང་དང༌། ",
            "འཇིག་རྟེན་ལས་འདས་པ་དམན་པའི་ལྷག་མཐོང་དང༌། ",
            "ཐེག་ཆེན་པའི་ལྷག་མཐོང་གསུམ་ལས། ",
            "སྔ་མ་ནི་ཞི་རགས་ཀྱི་རྣམ་པ་ལ་དམིགས་པའི་ལྷག་མཐོང་དང༌། ",
            "བར་པ་ནི་བདེན་བཞི་ལ་དམིགས་ནས་",
            "གཙོ་བོར་གང་ཟག་གི་བདག་འགོག་པའི་ལྷག་མཐོང་ཡིན་ལ",
            "ཕྱི་མ་ནི་འདིར་བསྒོམ་པར་བྱ་བའི་ལྷག་མཐོང་ཡིན་ནོ།།",
            "དེ་ལ་དགོངས་འགྲེལ་དུ་ལྷག་མཐོང་གི་",
            "དབྱེ་བ་གསུམ་གསུངས་པའི། ",
            "མཚན་མ་ལས་བྱུང་བ་ནི། ",
            "ལྷག་མཐོང་གི་སྦྱོར་བ་དམིགས་པའི་ཡུལ་མཚན་མ་ལ་",
            "འཇུག་པའི་ཤེས་རབ་རྣམས་དང༌། ",
            "ཡོངས་སུ་འཚོལ་བ་ལས་བྱུང་བ་ནི། ",
            "ལྟ་བའི་གནས་ལུགས་དེ་",
            ""
        ],
        [
            "དང་དེར་མ་རྟོགས་པ་རྟོགས་པར་བྱེད་པའི་ཤེས་རབ་རྣམས་དང༌། ",
            "སོ་སོར་རྟོག་པ་ལས་བྱུང་བ་ནི། ",
            "དེས་ལེགས་པར་རྟོགས་པའི་ཆོས་རྣམས་ལ་",
            "རྣམ་པར་གྲོལ་བའི་ཤེས་རབ་རྣམས་ལ་བཤད་ལ",
            "དེའི་ཕྱི་མ་ནི་ངེས་དོན་གྱི་ལྟ་བ་རྙེད་ནས་སྒོམ་པ་ལ་བྱེད་དོ།།",
            "ཡང་དགོངས་འགྲེལ་དང་ཀུན་ལས་",
            "བཏུས་སུ་ལྷག་མཐོང་བཞི་གསུངས་པའི། ",
            "ཆོས་རྣམ་འབྱེད་ནི། ",
            "སྤྱད་པ་རྣམ་སྦྱོང་གི་དམིགས་པ་སོགས་ཀྱི་སྒོ་ནས་",
            "ཇི་སྙེད་པའི་ཆོས་ལ་དམིགས་པའི་ཤེས་རབ་དང༌། ",
            "རབ་ཏུ་རྣམ་འབྱེད་ནི། ",
            "དེ་བཞིན་དུ་ཇི་ལྟ་བའི་ཆོས་ལ་དམིགས་པའི་ཤེས་རབ་དང༌། ",
            "ཡོངས་སུ་རྟོག་འབྱེད་ནི། ",
            "རྣམ་པར་རྟོག་པ་དང་བཅས་པས་མཚན་མར་འཛིན་པའི་སྒོ་ནས་",
            "ཇི་ལྟ་ཇི་སྙེད་ཀྱི་དོན་རགས་པ་རྣམ་འབྱེད་ཀྱི་ཤེས་རབ་དང༌། ",
            "ཡོངས་སུ་དཔྱོད་བྱེད་ནི། ",
            "ཇི་ལྟ་ཇི་སྙེད་ཀྱི་དོན་ཕྲ་བ་ཡང་དག་པར་",
            "རྣམ་འབྱེད་ཀྱི་ཤེས་རབ་ལ་བཤད་དོ།།",
            "ཡང་ཉན་སར། ",
            "དབྱེ་བ་རྣམ་པ་དྲུག་གི་ལྷག་མཐོང་གསུངས་ཤིང༌། ",
            "དེས་ལྷག་མཐོང་ཐམས་ཅད་སྡུད་པར་བཤད་པའི་དབྱེ་བ་དྲུག་ནི། ",
            "དོན་དང་དངོས་པོ་དང་མཚན་ཉིད་དང་",
            "ཕྱོགས་དང་དུས་དང་རིགས་པ་འཚོལ་བ་དྲུག་།",
            "དེའི་དོན་ནི་ཡོངས་སུ་འཚོལ་བ་ལས་བྱུང་བའི་",
            "ལྷག་མཐོང་གི་འཚོལ་ལུགས་སུ་སྣང་ངོ༌། །",
            "ཡང་མདོ་སྡེ་རྒྱན་དུ། ",
            "ཡིད་ཀྱི་བརྗོད་པ་རྒྱུན་ཆགས་སུ། །",
            " བཙལ་བྱ་སོ་སོར་བརྟག་པར་བྱ།། ",
            "ཡིད་ལ་བྱེད་པ་བརྗོད་མེད་པ། །",
            " རོ་གཅིག་པས་ཀྱང་དཔྱད་པར་བྱ།།",
            ""
        ],
        [
            "ཞེས་པའི་འགྲེལ་བར་སློབ་དཔོན་དབྱིག་གཉེན་གྱིས། ",
            "ཚིགས་སུ་བཅད་པ་བཞི་པོ་འདིས་ནི་ཡིད་ལ་བྱེད་པ་བཅུ་གཅིག་བསྟན་།",
            "རྟོག་པ་དང་བཅས་ཤིང་དཔྱོད་པ་དང་བཅས་པ་དང༌། ",
            "རྟོག་པ་མེད་ལ་དཔྱོད་པ་ཙམ་དང༌། ",
            "རྟོག་པ་ཡང་མེད་དཔྱོད་པ་ཡང་མེད་པ་དང༌། ",
            "ཞི་གནས་ཡིད་ལ་བྱེད་པ་དང༌། ",
            "ལྷག་མཐོང་ཡིད་ལ་བྱེད་པ་དང༌། ",
            "ཟུང་དུ་འབྲེལ་བ་ཡིད་ལ་བྱེད་པ་དང༌། ",
            "རབ་ཏུ་འཛིན་པའི་རྒྱུ་མཚན་ཡིད་ལ་བྱེད་པ་དང༌། ",
            "ཞི་གནས་ཀྱི་རྒྱུ་མཚན་ཡིད་ལ་བྱེད་པ་དང༌། ",
            "བཏང་སྙོམས་ཀྱི་རྒྱུ་མཚན་ཡིད་ལ་བྱེད་པ་དང༌། ",
            "རྟག་ཏུ་བྱ་བ་ཡིད་ལ་བྱེད་པ་དང༌། ",
            "གུས་པར་བྱ་བ་ཡིད་ལ་བྱེད་པའོ།།",
            "ཞེས་ལྷག་མཐོང་གི་ཚུལ་བཅུ་གཅིག་བཤད་།",
            "དེ་དག་ཀྱང་སྔ་མ་རྣམས་ལྟ་བ་འཚོལ་བ་དང༌། ",
            "བར་པ་རྣམས་ལྟ་བ་སྒོམ་པ་དང༌། ",
            "ཕྱི་མ་རྣམས་ལྟ་བ་ལ་ནན་ཏན་དུ་བྱེད་པའི་",
            "ལྷག་མཐོང་གི་རྣམ་གཞག་ཏུ་སྣང་ལ",
            "མདོར་ན་མདོ་དང་སྒོམ་རིམ་རྣམས་སུ་ཤིང་",
            "གཉིས་གཙུབས་པ་ལས་མེ་འབྱུང་བའི་དཔེས། ",
            "ལྷག་མཐོང་གི་སྦྱོར་བའི་དུས་སུ་སོ་སོར་རྟོག་པ་དང་",
            "དཔྱོད་པའི་ཤེས་རབ་དགོས་པ་དང༌། ",
            "མཐར་ཤིང་དེ་ཡང་མེ་དེ་གཉིས་ཀྱིས་བསྲེགས་ནས་",
            "མེ་དང་ཤིང་གཉིས་ཀ་ཞི་བའི་དཔེས་",
            "ལྷག་མཐོང་དངོས་གཞིའི་",
            "སྐབས་སུ་རྟོག་དཔྱོད་སོགས་ཀྱི་",
            "དམིགས་པ་མེད་པར་བཤད་པ་དང༌། ",
            "ཇོ་བོ་ཆེན་པོའི་དབུ་མའི་མན་ངག་ཏུའང་",
            "དེ་ལྟར་བཤད་པས་ལྷག་མཐོང་གི་སྒོམ་རིམ་ལ་",
            "ལྟ་བ་བསྐྱེད་པ་ཉིད་གལ་ཆེ་བ་ཡིན་ནོ།།",
            ""
        ],
        [
            "གཉིས་པ་༼ལྷག་མཐོང་གི་ལྟ་བ་བསྐྱེད་ཚུལ་།",
            "ལྟ་བ་གཏན་ལ་འབེབས་ཚུལ་གྱི་རྣམ་གྲངས་དང༌། ",
            "སྐབས་སུ་བབ་པའི་ལྟ་བ་གཏན་ལ་འབེབས་ཚུལ་གཉིས་ཀྱི། ",
            "དང་པོ་༼ལྟ་བ་གཏན་ལ་འབེབས་ཚུལ་གྱི་རྣམ་གྲངས་༽ནི། ",
            "བྱམས་ཆོས་དང་ཐོགས་མེད་སྐུ་མཆེད་ལྟར་།",
            "ལྟ་བ་འཚོལ་བའི་ཚེ་གཅིག་ལ་དུ་མར་སྣང་བ་དང་",
            "ལྷན་ཅིག་དམིགས་ངེས་ལ་སོགས་པའི་རིགས་པས་",
            "གཟུང་བའི་ཡུལ་མ་གྲུབ་པར་བྱ་བ་སེམས་ཙམ་གྱི་",
            "རིགས་པ་དང༌། ",
            "གཟུང་བའི་ཡུལ་མེད་ན་",
            "འཛིན་པའི་སེམས་ཀྱང་མ་གྲུབ་པར་བྱ་བ་མེད་ན་",
            "མི་འབྱུང་བའམ་དབུ་མའི་རིགས་པ་གཉིས་ཀྱིས་",
            "གཟུང་འཛིན་གཏན་ལ་ཕབ་ནས",
            "ལྟ་བ་དངོས་གཞི་གཟུང་འཛིན་གཉིས་མེད་ཀྱི་ཡེ་ཤེས་ལ་།",
            ""
        ],
        [
            "ཀླུ་སྒྲུབ་ཡབ་སྲས་ལྟར་།",
            "དབུ་མ་རང་རྒྱུད་པ་རྣམས་ལྟ་བ་འཚོལ་བའི་ཚེ། ",
            "གཟུང་འཛིན་གྱི་ཆོས་ཐམས་ཅད་གཅིག་དུ་བྲལ་གྱི་རིགས་པས་",
            "གཞིགས་ཤིང་དཔྱད་པ་ན་གཞན་གང་དུའང་",
            "མ་གྲུབ་ཅིང་མ་རྙེད་པར། ",
            "ཡུལ་ཅན་རྣམ་པར་མི་རྟོག་པའི་ཡེ་ཤེས་ཤིག་ཁས་བླངས་ནས་",
            "ཡུལ་ཅིར་ཡང་མི་དམིགས་པར་འཇོག་པ་ལ་ལྟ་བ་དངོས་གཞི་",
            "སོ་སོ་རང་རིག་པའི་ཡེ་ཤེས་ཀྱི་ཐ་སྙད་འདོགས་པར་།",
            "དབུ་མ་ཐལ་འགྱུར་བ་ལྟར་།",
            "ལྟ་བ་འཚོལ་བའི་ཚེ་འཁོར་བའི་རྩ་བ་",
            "བདག་དང་བདག་གིར་འཛིན་པའི་ལྷན་སྐྱེས་ཀྱི་མ་རིག་པ་",
            "དེས་གཙོས་པའི་ཡུལ་ཡུལ་ཅན་གྱི་",
            "དངོས་པོ་ཐམས་ཅད་ཀྱི་ངོ་བོ་རྒྱུ་འབྲས་རྣམས་།",
            "གཅིག་དུ་བྲལ་སོགས་ཀྱི་རིགས་པས་དཔྱད་ནས་",
            "སྟོང་པ་གཏན་ལ་ཕབ་སྟེ་དེས་ཡོད་པའི་མཐའ་།",
            ""
        ],
        [
            "རྟེན་འབྱུང་གི་རིགས་པས་སྣང་བ་གཏན་ལ་ཕབ་སྟེ་",
            "དེས་མེད་པའི་མཐའ་བསལ་།",
            "ལྟ་བ་དངོས་གཞི་ཡོད་མེད་ཀྱི་མཐའ་གཉིས་དང་བྲལ་བའི་",
            "སྣང་བ་དང་སྟོང་པ་ཟུང་འཇུག་ཅིག་བཞེད་པར་སྣང་ངོ༌། །",
            "རྒྱ་བོད་ཀྱི་མན་ངག་པ་མང་པོས། ",
            "གཟུང་འཛིན་གྱི་ཆོས་ཐམས་ཅད་",
            "རང་གི་སེམས་སུ་ངེས་པར་བྱས་ལ",
            "སེམས་ཀྱང་ཡོད་མེད་སྐྱེ་འགག་ལ་སོགས་པའི་",
            "ངོ་བོ་ངོས་བཟུང་ཐམས་ཅད་དང་བྲལ་བའི་",
            "རང་བཞིན་གྱི་སྟོང་ཉིད་དུ་གཏན་ལ་ཕབ་།",
            "མཐར་ཆོས་ཐམས་ཅད་ཀྱི་ཆོས་ཉིད་སྤྲོས་པ་དང་",
            "བྲལ་བའི་དབྱིངས་ལ་ལྟ་བར་འཇོག་པ་སོགས་",
            "བཤད་ཚུལ་སྣ་ཚོགས་པ་ཞིག་སྣང་ཡང༌། ",
            "སྐབས་འདིར་གཞུང་ལུགས་སྤྱི་ལ་",
            "གྲགས་ཆེ་བའི་ལྷག་མཐོང་སྒོམ་ཚུལ་",
            "ཅུང་ཟད་བཤད་པར་བྱའོ།། ",
            "གཉིས་པ་༼སྐབས་སུ་བབ་པའི་",
            "ལྟ་བ་གཏན་ལ་འབེབས་ཚུལ་།",
            "བདག་མེད་སྒོམ་ཚུལ་སྤྱིར་བསྟན་པ་དང༌། ",
            "ལྟ་བ་སྒོམ་ཚུལ་བྱེ་བྲག་ཏུ་བཤད་པ་གཉིས་ལས། ",
            "དང་པོ་༼བདག་མེད་སྒོམ་ཚུལ་སྤྱིར་བསྟན་པ་།",
            ""
        ],
        [
            "བདག་མེད་སྒོམ་དགོས་པའི་རྒྱུ་མཚན། ",
            "བདག་མེད་གཉིས་སྒོམ་ཚུལ། ",
            "དེས་ལྟ་བ་བསྐྱེད་ཚུལ་གསུམ་གྱི། ",
            "དང་པོ་༼བདག་མེད་སྒོམ་དགོས་པའི་རྒྱུ་མཚན་༽ནི། ",
            "ཐོག་མར་བདག་དང་བདག་འཛིན་ངོས་གཟུང་བར་བྱ་སྟེ",
            "དེ་ཡང་འཁོར་བའི་རྩ་བ་ལྷན་སྐྱེས་ཀྱི་",
            "མ་རིག་པ་ལ་བརྟེན་ནས་",
            "ཆོས་གང་ལའང་རང་བཞིན་གྱིས་",
            "གྲུབ་པ་མེད་བཞིན་དུ་ཡོད་པར་སྒྲོ་བཏགས་།",
            "ཆོས་དང་གང་ཟག་སོ་སོའི་རང་བཞིན་དུ་ཞེན་ཅིང་",
            "འཛིན་པ་ནི་བདག་གཉིས་དང༌། ",
            "རང་བཞིན་མེད་པ་ནི་བདག་མེད་པ་གཉིས་སུ་བཤད་།",
            "ཟླ་བ་གྲགས་པས་བཞི་བརྒྱ་པའི་འགྲེལ་པར། ",
            "དེ་ལ་བདག་ཅེས་བྱ་བ་ནི་",
            "གང་ཞིག་དངོས་པོ་རྣམས་ཀྱི་གཞན་ལ་རག་མ་ལུས་པའི་",
            "ངོ་བོ་རང་བཞིན་།",
            "དེ་མེད་པ་ནི་བདག་མེད་པའོ།།",
            "དེ་ནི་ཆོས་དང་གང་ཟག་གི་དབྱེ་བས་གཉིས་སུ་རྟོགས་།",
            ""
        ],
        [
            "ཆོས་ཀྱི་བདག་མེད་པ་དང་",
            "གང་ཟག་གི་བདག་མེད་པ་ཞེས་བྱའོ།།",
            "ཞེས་སོ།།",
            "དེ་ལ་ཆོས་ནི་གཟུང་འཛིན་གྱིས་བསྡུས་པའི་",
            "རང་གི་མཚན་ཉིད་འཛིན་པ་དང༌། ",
            "གང་ཟག་ནི་རིག་པ་དང་བཅས་པའི་",
            "ཉེར་ལེན་གྱི་ཕུང་པོའི་རྒྱུན་འཛིན་པ་ལ་",
            "བཤད་དེམདོ་སིལ་བུ་ལས། ",
            "མཚན་ཉིད་འཛིན་ལ་ཆོས་ཞེས་བྱ།།",
            "ཞེས་དང༌། ",
            "རྒྱུན་ལ་གང་ཟག་ཅེས་བྱ་སྟེ།།",
            "ཞེས་སོ།།",
            ""
        ],
        [
            "གང་ཟག་དེས་རྟག་པ་དང་གཅིག་པུར་བཟུང་ནས་",
            "ངའོ་བདག་གོ་སྙམ་དུ་ཞེན་ཅིང་",
            "འཛིན་པ་གང་ཟག་གི་བདག་དང༌། ",
            "དེའི་ཕུང་སོགས་ཀྱི་ཆོས་རྣམས་ལ་རང་མཚན་པའི་",
            "དངོས་པོ་གཞན་དུ་ཞེན་ཅིང་འཛིན་པ་ཆོས་ཀྱི་བདག་ཡིན་ལ",
            "བདག་དེ་གཉིས་ཀྱིས་ལས་ཉོན་ལ་སོགས་པའི་",
            "ཉེས་སྐྱོན་ཐམས་ཅད་བསྐྱེད་པ་།",
            "ཆོས་གྲགས་ཀྱིས། ",
            "བདག་ཡོད་ན་ནི་གཞན་དུ་ཤེས།། ",
            "བདག་གཞན་ཆ་ལས་འཛིན་དང་སྡང༌། །",
            " འདི་དག་དང་ནི་ཡོངས་འབྲེལ་ལས། །",
            " ཉེས་པ་ཐམས་ཅད་འབྱུང་བར་འགྱུར།། ",
            "ཞེས་དང༌། ",
            "རིན་ཆེན་ཕྲེང་བར། ",
            "ཇི་སྲིད་ཕུང་པོར་འཛིན་ཡོད་པ། །",
            " དེ་སྲིད་དེ་ལ་ངར་འཛིན་ཡོད།། ",
            "ངར་འཛིན་ཡོད་ན་ཡང་ལས་ཏེ།།",
            ""
        ],
        [
            "ལས་ལས་ཀྱང་ནི་སྐྱེ་བ་ཡིན།། ",
            "ཞེས་སོ།།",
            "དེ་ལྟར་ན་བདག་འཛིན་གྱིས་བསྒྲུབས་པའི་",
            "འཁོར་བ་སྤོང་བ་ལ་བདག་མེད་ཀྱི་དོན་སྒོམ་པ་གལ་ཆེ་།",
            "ཆོས་གྲགས་ཀྱིས། ",
            "འདི་ཡུལ་སུན་ཕྱུང་མེད་པར་ནི། །",
            "དེ་སྤང་བར་ནི་ནུས་མ་ཡིན།།",
            "ཞེས་དང༌། ",
            "བཞི་བརྒྱ་པ་ལས། ",
            "ཡུལ་ལ་བདག་མེད་མཐོང་ན་ནི། །",
            "སྲིད་པའི་ས་བོན་འགག་པར་འགྱུར།།",
            "ཞེས་དང༌། ",
            "དབུ་མ་འཇུག་པར། ",
            "ཉོན་མོངས་སྐྱོན་རྣམས་མ་ལུས་འཇིག་ཚོགས་ལ།།",
            ""
        ],
        [
            "ལྟ་ལས་བྱུང་བར་བློ་ཡིས་མཐོང་གྱུར་ཅིང༌། །",
            " བདག་ནི་འདི་ཡི་ཡུལ་དུ་རྟོགས་བྱས་ནས།། ",
            "རྣལ་འབྱོར་པ་ཡིས་བདག་ནི་འགོག་པར་བྱེད།། ",
            "ཅེས་པ་ལྟར་རོ། །",
            "གཞན་ཡང་བདག་མེད་ཀྱི་དོན་བསྒོམས་པས་",
            "བདག་དང་བདག་གིར་འཛིན་པའི་འཇིག་ལྟ་ལྡོག་ཅིང༌། ",
            "དེ་ལོག་པས་སྲེད་ལེན་དང་སྲིད་པ་ལ་སོགས་པའི་རྐྱེན་གྱིས་",
            "ཕུང་པོ་ཉིང་མཚམས་སྦྱོར་བའི་སྐྱེ་བ་ཟད་ནས་",
            "ཐར་པ་ཐོབ་སྟེརྩ་ཤེར། ",
            "བདག་དང་བདག་གི་ཞི་བའི་ཕྱིར། །",
            "ངར་འཛིན་ང་ཡིར་འཛིན་མེད་འགྱུར།།",
            "ཞེས་དང༌། ",
            "ནང་དང་ཕྱི་རོལ་ཉིད་དག་ལ།།",
            ""
        ],
        [
            "བདག་དང་བདག་གི་སྙམ་ཟད་ན།། ",
            "ཉེ་བར་ལེན་པ་འགག་འགྱུར་ཞིང༌།། ",
            "དེ་ཟད་པས་ན་སྐྱེ་བ་ཟད།། ",
            "ལས་དང་ཉོན་མོངས་ཟད་པས་ཐར།། ",
            "ཞེས་སོ།། ",
            "གཉིས་པ་༼བདག་མེད་གཉིས་སྒོམ་ཚུལ་།",
            ""
        ],
        [
            "གང་ཟག་གི་བདག་དགག་པ་དང༌། ",
            "ཆོས་ཀྱི་བདག་དགག་པ་གཉིས་ཀྱི། ",
            "དང་པོ་༼གང་ཟག་གི་བདག་དགག་པ་༽ནི། ",
            "དབུ་མའི་གཞུང་ལུགས་ལྟར་།",
            "རིན་ཆེན་ཕྲེང་བར། ",
            "བདག་ཡོད་བདག་གིར་ཡོད་ཅེས་པ། །",
            "དེ་ནི་དམ་པའི་དོན་དུ་།",
            "ཅེས་གང་ཟག་གི་བདག་མེད་པར་",
            "བཤད་པའི་བདག་མེད་ལུགས་ནི། ",
            "ཡོད་ན་",
            "རང་དང་གཞན་དང་གཉིས་ཀ་དང་",
            "དུས་གསུམ་གང་རུང་ལས་སྐྱེ་བར་རིགས་ལ་",
            "དེ་དག་ལས་མ་སྐྱེས་པའི་ཕྱིར་བདག་མེད་པ་།",
            "དེ་ཉིད་དུ། ",
            "དེ་ནི་རང་གཞན་གཉིས་ཀ་དང༌། །",
            " དུས་གསུམ་དུ་ནི་མ་ཐོབ་ཕྱིར། །",
            " ངར་འཛིན་པ་ནི་ཟད་པར་འགྱུར།། ",
            "ཞེས་སོ།།",
            ""
        ],
        [
            "ཡང་གང་ཟག་གི་བདག་ཡོད་ན་",
            "དེའི་ཕུང་པོ་དང་གཅིག་དང་ཐ་དད་གང་རུང་དུ་",
            "ཡོད་དགོས་པ་ལས་དེ་ལྟར་མི་རིགས་།",
            "རྩ་ཤེས་ལས། ",
            "ཉེ་བར་ལེན་པ་མ་གཏོགས་པའི། །",
            " བདག་ཡོད་མ་ཡིན་བྱས་པའི་ཚེ། །",
            " ཉེ་བར་ལེན་ཉིད་བདག་ཡིན་ན། ",
            "ཁྱོད་ཀྱི་བདག་ནི་མེད་པར་འགྱུར།། ",
            "ཞེས་དང༌། ",
            "གལ་ཏེ་ཕུང་པོ་བདག་ཡིན་ན།།",
            "སྐྱེ་དང་འཇིག་པ་ཅན་དུ་འགྱུར།།",
            "ཞེས་ཕུང་པོ་དང་གཅིག་པ་བཀག་ཅིང༌། ",
            "གལ་ཏེ་བདག་སྐྱེ་འཇིག་ཅན་དུ་འདོད་།",
            ""
        ],
        [
            "སྐྱེ་བ་དྲན་པ་མི་འཐད་པ་དང༌། ",
            "ལས་བྱས་པ་ཆུད་ཟོས་པ་དང༌། ",
            "མ་བྱས་པ་དང་ཕྲད་པར་འགྱུར་བའི་རིགས་པས་བཀག་།",
            "བདག་དང་ཕུང་པོ་ཐ་དད་པ་བཀག་པ་ཡང༌། ",
            "དེ་ཉིད་དུ། ",
            "གལ་ཏེ་ཕུང་པོ་རྣམས་ལས་གཞན། །",
            "ཕུང་པོའི་མཚན་ཉིད་མེད་པར་འགྱུར།།",
            "ཞེས་དང༌། ",
            "བདག་ནི་ཉེ་བར་ལེན་པ་ལས། །",
            " གཞན་དུ་འཐད་པ་ཉིད་མ་ཡིན།། ",
            "གལ་ཏེ་གཞན་ན་ལེན་མེད་པར། །",
            " བཟུང་ཡོད་རིགས་ན་གཟུང་དུ་མེད།། ",
            "ཅེས་དང༌། ",
            "འཇུག་པ་ལས། ",
            "དེ་ཕྱིར་ཕུང་པོ་ལས་གཞན་བདག་མེད་དེ།།",
            "ཕུང་པོ་མ་གཏོགས་དེ་འཛིན་མ་གྲུབ་ཕྱིར། །",
            "ཞེས་སོ།།",
            ""
        ],
        [
            "དེ་ལྟར་གང་ཟག་གི་བདག་བཀག་པའི་ཤུགས་ལས་",
            "དེའི་མིག་སྣ་ལ་སོགས་པ་བདག་གི་བ་ཡང་ཁེགས་པ་ཡིན་།",
            "རྩ་ཤེར། བདག་ཉིད་ཡོད་པ་མ་ཡིན་ན།།",
            "བདག་གི་ཡོད་པ་ག་ལ་འགྱུར།།",
            "ཞེས་དང༌། ",
            "འཇུག་པར། ",
            "གང་ཕྱིར་བྱེད་པོ་མེད་ཅན་ལས་མེད་པ། །",
            " དེ་ཕྱིར་བདག་གི་བདག་མེད་པར་ཡོད་མིན།། ",
            "དེ་ཕྱིར་བདག་དང་བདག་གི་སྟོང་ལྟ་བས། །",
            " རྣལ་འབྱོར་པ་དེ་རྣམ་པར་གྲོལ་བར་གྱུར།། ",
            "ཞེས་སོ།།",
            ""
        ],
        [
            "གང་ཟག་གི་བདག་མེད་སྒོམ་པ་མདོར་བསྡུས་ནི། ",
            "སྒོམ་རིམ་དང་པོ་ལས། ",
            "གང་ཟག་ནི་",
            "ཕུང་པོ་དང་ཁམས་དང་སྐྱེ་མཆེད་ལས་",
            "གུད་ན་མི་དམིགས་སོ།།",
            "བདག་ནི་ཕུང་པོ་ལ་སོགས་པའི་",
            "ངོ་བོ་ཉིད་ཀྱང་མ་ཡིན་།",
            "ཕུང་པོ་ལ་སོགས་པ་དེ་དག་ནི་",
            "མི་རྟག་པ་དང་དུ་མའི་ངོ་བོ་ཡིན་པའི་ཕྱིར་དང༌། ",
            "གང་ཟག་ནི་རྟག་པ་དང་གཅིག་པུའི་ངོ་བོ་ཉིད་ཡིན་པར་",
            "གཞན་དག་གིས་བརྟགས་པའི་ཕྱིར་རོ། །",
            "དེ་ཉིད་དང་གཞན་དུ་བརྗོད་དུ་མི་རུང་བའི་",
            "གང་ཟག་ནི་དངོས་པོ་ཡོད་པར་མི་རུང་།",
            "དངོས་པོ་ཡོད་པའི་རྣམ་པ་གཞན་མེད་པའི་ཕྱིར་རོ། །",
            "དེ་ལྟ་བས་ན་འདི་ལྟ་།",
            "འཇིག་རྟེན་གྱི་ང་དང་ངའི་ཞེས་བྱ་བ་འདི་ནི་",
            "འཁྲུལ་པ་ཁོ་ནའོ་ཞེས་དཔྱད་པར་བྱའོ།།",
            ""
        ],
        [
            "ཞེས་བཤད་དོ།། ",
            "གཉིས་པ་༼ཆོས་ཀྱི་བདག་དགག་པ་༽ནི། ",
            "གང་ཟག་ཏུ་གདགས་པའི་གཞི་ཕུང་ཁམས་",
            "སྐྱེ་མཆེད་ལ་སོགས་པ་ནི་ཆོས་ཡིན་ལ་",
            "དེའི་རང་བཞིན་དགག་པའི་ཚུལ་ཡང༌། ",
            "རྩ་ཤེར། བདག་ལས་མ་ཡིན་གཞན་ལས་མིན།། ",
            "གཉིས་ལས་མ་ཡིན་རྒྱུ་མེད་མིན།། ",
            "དངོས་པོ་གང་དག་གང་ན་ཡང༌། །",
            " སྐྱེ་བ་ནམ་ཡང་ཡོད་མ་ཡིན།། ",
            "ཞེས་མུ་བཞི་ལས་སྐྱེ་བ་སྤྱིར་བཀག་ཅིང༌། ",
            "རྒྱུ་དང་འབྲས་བུ་གཅིག་ཉིད་ན།།",
            ""
        ],
        [
            "བསྐྱེད་བྱ་སྐྱེད་བྱེད་གཅིག་ཏུ་འགྱུར།།",
            "ཞེས་རང་ལས་སྐྱེ་བ་དང༌། ",
            "རྒྱུ་དང་འབྲས་བུ་གཞན་ཉིད་ན།།",
            "རྒྱུ་དང་རྒྱུ་མིན་མཚུངས་པར་འགྱུར།།",
            "ཞེས་གཞན་ལས་སྐྱེ་བ་རིགས་པས་བཀག་ཅིང༌། ",
            "འཇུག་པར་གཞན་གཉིས་ཀྱང་བཀག་།",
            "གང་གི་ཕྱིར་ན་བདག་དང་",
            "གཞན་དང་གཉིས་ཀ་ལས་སྐྱེ་དང༌། །",
            "རྒྱུ་ལ་མ་ལྟོས་ཡོད་པ་མིན་པས་",
            "དངོས་རྣམས་རང་བཞིན་བྲལ།།",
            "ཞེས་སོ།།",
            ""
        ],
        [
            "ཕུང་སོགས་ཀྱི་ཆོས་ཐམས་ཅད་",
            "རྒྱུ་རྐྱེན་ལ་རག་ལས་པས་ཀྱང་རང་བཞིན་དུ་མི་རུང་།",
            "རྩ་ཤེར། ",
            "རྒྱུ་དང་རྐྱེན་ལས་བྱུང་བ་ཡི། །",
            " རང་བཞིན་བྱས་པ་ཅན་དུ་འགྱུར།། ",
            "རང་བཞིན་བྱས་པ་ཅན་ཞེས་བྱར། །",
            " ཇི་ལྟ་བུར་ན་རུང་བར་འགྱུར།། ",
            "ཞེས་སོ།།",
            "བརྟགས་ཤིང་དཔྱད་ན་",
            "གཟུང་འཛིན་ཐམས་ཅད་དངོས་པོར་མ་གྲུབ་།",
            "གྲུབ་ན་གཅིག་དང་དུ་མ་གང་རུང་དུ་གྲུབ་དགོས་པ་ལས་",
            "དེ་གཉིས་གང་དུའང་མ་གྲུབ་པའི་ཕྱིར་།",
            ""
        ],
        [
            "ཆོས་གྲགས་ཀྱིས། ",
            "གང་གིས་དངོས་པོ་རྣམ་དཔྱད་ན།། ",
            "དེ་ཉིད་དུ་ནི་དེ་དངོས་མེད།། ",
            "གང་གི་ཕྱིར་ན་དེ་དག་ལ།། ",
            "གཅིག་དང་དུ་མའི་རང་བཞིན་མེད།། ",
            "ཅེས་སོ།།",
            "གཅིག་ཏུ་མ་གྲུབ་པ་ནི་",
            "བྱང་ཆུབ་སེམས་འགྲེལ་ལས། ",
            "གཟུགས་རྡུལ་དབང་ཤེས་བསྐྱེད་མིན་ཏེ།།",
            ""
        ],
        [
            "དེ་ནི་དབང་པོ་ལས་འདས་ཡིན།། ",
            "འདུས་པས་དེ་རྣམས་སྐྱེད་བྱེད་ན།། ",
            "ཚོགས་པ་དེ་ཡང་མི་འདོད་དོ།། ",
            "ཕྱོགས་ཀྱི་དབྱེ་བས་ཕྱེ་བ་ཡི། །",
            " རྡུལ་ཕྲན་ལ་ཡང་དབྱེ་བ་མཐོང༌།། ",
            "གང་ལ་ཆ་ཤས་ཀྱིས་བརྟགས་པ། །",
            " དེར་ནི་རྡུལ་ཕྲན་ཇི་ལྟར་འཐད།། ",
            "ཅེས་སོ།།",
            ""
        ],
        [
            "དུ་མར་མ་གྲུབ་པ་ཡང༌། ",
            "དེ་ཉིད་དུ། ",
            "ཕྱི་རོལ་དོན་ནི་རྣམ་གཅིག་ལ།། ",
            "ཐ་དད་ཤེས་པ་འཇུག་པར་འགྱུར།། ",
            "ཡིད་འོང་གཟུགས་ནི་གང་ཡིན་པ། །",
            " དེ་ཉིད་གཞན་མ་གཞན་དུ་འགྱུར།། ",
            "བུད་མེད་གཟུགས་ནི་གཅིག་པུ་ལ།། ",
            "རོ་དང་འདོད་བྱ་བཟའ་བ་ཞེས། །",
            " ཀུན་རྒྱུ་ཆགས་ཅན་ཁྱི་རྣམས་བཞིན། །",
            " རྣམ་པར་རྟོག་པ་གསུམ་ཡིན་ནོ།། ",
            "ཞེས་པ་ལྟར་རོ། །",
            "འོ་ན་གཟུང་འཛིན་སྣ་ཚོགས་སུ་",
            "སྣང་བ་འདི་ཇི་ལྟར་ཡིན་སྙམ་།",
            ""
        ],
        [
            "བག་ཆགས་མ་དག་པས་ལོག་ཤེས་",
            "ཕྱི་རོལ་གྱི་དོན་དུ་སྣང་བ་ཙམ་།",
            "ལང་གཤེགས་ལས། ",
            "བག་ཆགས་ཀྱིས་ནི་དཀྲུགས་པའི་སེམས། །",
            " དོན་དུ་སྣང་བ་རབ་ཏུ་འབྱུང༌།། ",
            "དོན་ཡོད་མ་ཡིན་སེམས་ཉིད་དེ།། ",
            "ཕྱི་རོལ་དོན་མཐོང་ལོག་པ་ཡིན།། ",
            "ཞེས་སོ།།",
            "སྣང་བ་ཙམ་གྱིས་བདེན་པར་མི་འགྲུབ་པ་ནི་",
            "དཔེར་ན་སྒྱུ་མའི་བཀོད་པ་བཞིན་།",
            ""
        ],
        [
            "ཏིང་འཛིན་རྒྱལ་པོ་ལས། ",
            "སྒྱུ་མ་བྱེད་པ་དག་གིས་གཟུགས་སྤྲུལ་ཏེ།། ",
            "རྟ་དང་གླང་པོ་ཤིང་རྟ་སྣ་ཚོགས་བྱས།། ",
            "དེ་ལ་ཇི་ལྟར་སྣང་བ་གང་ཡང་མེད།། ",
            "ཆོས་རྣམས་ཐམས་ཅད་དེ་བཞིན་ཤེས་པར་གྱིས། །",
            " ཞེས་པ་ལྟར་རོ། །",
            " མདོར་བསྡུས་ཏེ་སྒོམ་པ་ནི། ",
            "སྒོམ་རིམ་དང་པོ་ལས། ",
            "ཆོས་ལ་བདག་མེད་པ་ཡང་",
            "འདི་ལྟར་བསྒོམ་པར་བྱ་སྟེ",
            "ཆོས་ཞེས་བྱ་བ་ནི་མདོར་བསྡུ་ན་ཕུང་པོ་དང་",
            "སྐྱེ་མཆེད་བཅུ་གཉིས་དང་ཁམས་བཅོ་བརྒྱད་དོ།།",
            "དེ་ལ་ཕུང་པོ་དང་སྐྱེ་མཆེད་དང་ཁམས་གཟུགས་ཅན་",
            "གང་ཡིན་པ་དེ་དག་ནི་དོན་དམ་པར་ན་",
            "སེམས་ཀྱི་རྣམ་པ་ལས་གུད་ན་མེད་།",
            ""
        ],
        [
            "དེ་དག་རྡུལ་ཕྲ་རབ་ཏུ་བཤིག་ལ་",
            "རྡུལ་ཕྲ་རབ་རྣམས་ཀྱང་ཆ་ཤས་ཀྱི་",
            "ངོ་བོ་ཉིད་སོ་སོར་བརྟགས་ན་",
            "ངོ་བོ་ཉིད་མེད་པར་གཟུང་དུ་མེད་པའི་ཕྱིར་རོ། །",
            "དེ་ལྟ་བས་ན་ཐོག་མ་མེད་པའི་དུས་ནས་",
            "གཟུགས་ལ་སོགས་པ་ཡང་དག་པ་མ་ཡིན་པ་ལ་",
            "མངོན་པར་ཞེན་པའི་དབང་གིས། ",
            "རྨི་ལམ་ན་རྨིས་པའི་གཟུགས་ལ་སོགས་པའི་སྣང་བ་བཞིན་དུ། ",
            "བྱིས་པ་རྣམས་ལ་སེམས་ཉིད་གཟུགས་ལ་སོགས་པར་",
            "ཕྱི་རོལ་དུ་ཆད་པ་བཞིན་དུ་སྣང་གི་",
            "དོན་དམ་པར་ན་འདི་ལ་གཟུགས་ལ་སོགས་པ་ནི་",
            "སེམས་ཀྱི་རྣམ་པ་ལས་གུད་ན་མེད་དོ།།",
            "ཞེས་དཔྱད་པར་བྱའོ།།",
            "ཞེས་པ་ལྟར་རོ། །",
            " གསུམ་པ་༼དེས་ལྟ་བ་བསྐྱེད་ཚུལ་༽ནི། ",
            "དེ་ལྟར་བདག་གཉིས་འགོག་པ་ནི་",
            "གཟུང་འཛིན་གྱི་དངོས་པོར་སྣང་བ་ལ་",
            "རང་མཚན་པར་ཞེན་ཅིང་འཛིན་པ་ལས་",
            "བཟློག་པའི་ཕྱིར་འགོག་པ་ཡིན་ལ",
            ""
        ],
        [
            "དོན་དམ་པར་གཟུང་འཛིན་གྱི་དངོས་པོ་ལ་",
            "སྟོང་འཛིན་དང་མེད་འཛིན་བསྐྱེད་ན་དེ་ཡང་མི་རུང་།",
            "རྩ་ཤེར། རྒྱལ་བ་རྣམས་ཀྱིས་སྟོང་པ་ཉིད། །",
            " ལྟ་ཀུན་ངེས་པར་འབྱིན་པར་གསུངས།། ",
            "གང་དག་སྟོང་པ་ཉིད་ལྟ་བ། །",
            " དེ་དག་བསྒྲུབ་ཏུ་མེད་པར་གསུངས།། ",
            "ཞེས་དང༌། ",
            "དཀོན་བརྩེགས་ལས། ",
            "འོད་སྲུང་གང་ཟག་ཏུ་",
            "ལྟ་བ་རི་རབ་ཙམ་ལ་གནས་པ་ནི་སླའི། ",
            "མངོན་པའི་ང་རྒྱལ་སྟོང་པ་ཉིད་དུ་ལྟ་བ་ནི་",
            "དེ་ལྟ་མ་ཡིན་ནོ།།",
            "དེ་ཅིའི་ཕྱིར་ཞེ་།",
            "འོད་སྲུང་ལྟ་བར་གྱུར་པ་ཐམས་ཅད་ལས་",
            "བྱུང་བ་ནི་སྟོང་པ་ཉིད་ཡིན་།",
            ""
        ],
        [
            "འོད་སྲུང་གང་སྟོང་པ་ཉིད་ཁོ་ནར་ལྟ་བ་དེ་ནི་གསོར་མི་རུང་ངོ༌།།",
            "ཞེས་དང༌། ",
            "བྱང་ཆུབ་སེམས་འགྲེལ་ལས། ",
            "སྐྱེ་མེད་དང་ནི་སྟོང་ཉིད་དང༌། །",
            " བདག་མེད་ཅེས་བྱ་སྟོང་པ་ཉིད། །",
            " བདག་ཉིད་དམན་པ་གང་སྒོམ་པ། །",
            " དེ་དེ་སྒོམ་པར་བྱེད་པ་མིན།། ",
            "ཞེས་དང༌། ",
            "ཇོ་བོ་རྗེས། ",
            "ཐབས་གོམས་དབང་གི་བདག་ཉིད་ཀྱི། །",
            " གང་གིས་ཤེས་རབ་རྣམ་བསྒོམས་ན།། ",
            "དེས་ནི་བྱང་ཆུབ་མྱུར་ཐོབ་ཀྱི། །",
            " བདག་མེད་གཅིག་པུ་བསྒོམས་པས་མིན།། ",
            "ཞེས་པ་ལྟར་རོ། །",
            "འོ་ན་ཇི་ལྟར་ཡིན་སྙམ་།",
            "གཟུང་འཛིན་གྱི་ཆོས་ཐམས་ཅད་རྟེན་ཅིང་འབྲེལ་འབྱུང་ཙམ་དུ་སྣང་བས་ན་སྟོང་རྐྱང་ངམ་མེད་རྐྱང་མ་ཡིན་།",
            ""
        ],
        [
            "གཞིགས་ཤིང་དཔྱད་ན་སོ་སོའི་རང་བཞིན་ནམ་",
            "ངོ་བོ་ཉིད་དུ་གྲུབ་པ་མེད་པས་ན་",
            "ངོས་གཟུང་རྒྱུ་དང་བདེན་པར་ཡོད་པ་མ་ཡིན་།",
            "རྩ་ཤེར། གང་ཞིག་རྟེན་འབྱུང་མ་ཡིན་པའི། །",
            " ཆོས་འགའ་ཡོད་པ་མ་ཡིན་པ། །",
            " དེ་ཕྱིར་སྟོང་པ་མ་ཡིན་པའི། །",
            " ཆོས་འགའ་ཡོད་པ་མ་ཡིན་ནོ།། ",
            "ཞེས་དང༌། སྟོང་ངོ་ཞེས་ཀྱང་མི་བརྗོད་དེ།། ",
            "མི་སྟོང་ཞེས་ཀྱང་མི་བྱ་ཞིང༌།། ",
            "གཉིས་དང་གཉིས་མིན་མི་བྱ་སྟེ།། ",
            "གདགས་པའི་དོན་དུ་བརྗོད་པར་བྱ།།",
            ""
        ],
        [
            "ཞེས་དང༌། ",
            "ཡོད་ཅེས་བྱ་བ་རྟག་པར་འཛིན།། ",
            "མེད་ཅེས་བྱ་བ་ཆད་པར་བལྟ།། ",
            "དེ་ཕྱིར་ཡོད་དང་མེད་པ་ལ།། ",
            "མཁས་པས་གནས་པར་མི་བྱའོ།། ",
            "ཞེས་དང༌། ",
            "བདེན་གཉིས་རང་འགྲེལ་དུ། ",
            "དེ་ཉིད་ཕྱིར་ན་དེ་སྟོང་མིན།། ",
            "མི་སྟོང་མ་ཡིན་ཡོད་མེད་མིན།།",
            ""
        ],
        [
            "མི་སྐྱེ་མ་ཡིན་སྐྱེ་མིན་ཞེས། །",
            " དེ་ལ་སོགས་པ་བཅོམ་ལྡན་གསུངས།། ",
            "ཞེས་སོ།།",
            "དེས་ན་སྐྱེ་བོའི་ཡིད་འདུ་བྱེད་སྣ་ཚོགས་ལ་",
            "འཇུག་པར་གོམས་པ་འདི་ཉིད་མཚན་འཛིན་ནམ་དམིགས་གཏད་སོགས་ཡིད་འཇུག་སའི་གནས་མེད་པས་སྐྲག་།",
            "མཚན་འཛིན་སོགས་ཀྱི་གནས་ལ་དགའ་བས་ཡོད་མེད་དང་",
            "སྟོང་མི་སྟོང་ལ་སོགས་པར་འཛིན་པ་འདིས་འཇིག་རྟེན་ཕུང་བར་གྱུར་པ་།",
            "རིན་ཆེན་ཕྲེང་བར། ",
            "གནས་མེད་ཆོས་འདིས་སྐྲག་གྱུར་པའི། །",
            " སྐྱེ་བོ་གནས་ལ་མངོན་དགའ་ཞིང༌།། ",
            "ཡོད་དང་མེད་པར་འཛིན་པས་ན།།",
            ""
        ],
        [
            "མི་མཁས་རྣམས་ནི་ཕུང་བར་འགྱུར།། ",
            "ཞེས་སོ།།",
            "འོ་ན་གཟུང་འཛིན་གྱི་དངོས་པོ་ཐམས་ཅད་",
            "དངོས་པོ་དང་དངོས་མེད་སོགས་",
            "གང་དུའང་མ་གྲུབ་ཀྱང༌། ",
            "སེམས་ཙམ་གྱི་རང་རིག་",
            "རང་གསལ་ཞིག་ཏུ་བལྟ་བར་བྱའམ་ཞེ་།",
            "དེ་ཡང་རྐྱེན་གྱིས་བསྐྱེད་པའི་ཉམས་སྣང་",
            "འགའ་ཞིག་ལ་འབྱུང་གི་དོན་ལ་གྲུབ་པ་མེད་།",
            "ལང་གཤེགས་ལས། ",
            "ཕྱི་རོལ་དངོས་པོ་ཡོད་མེད་མིན།། ",
            "སེམས་ཀྱང་ཡོངས་སུ་བཟུང་བ་མེད།།",
            ""
        ],
        [
            "ལྟ་བ་ཐམས་ཅད་རབ་སྤངས་པ། །",
            " དེ་ནི་སྐྱེ་མེད་མཚན་ཉིད་དོ།། ",
            "ཞེས་དང༌། ",
            "སྤྱོད་འཇུག་ལས། ",
            "གང་ཚེ་འགས་ཀྱང་མཐོང་མེད་ན།། ",
            "གསལ་བ་འམ་ནི་མི་གསལ་བ། །",
            " མོ་གཤམ་བུ་ཡི་འགྱིང་བག་བཞིན། ། དེ་ནི་བརྗོད་ཀྱང་དོན་མེད་དོ།། ",
            "ཞེས་དང༌། ",
            "གང་ཚེ་དངོས་དང་དངོས་མེད་དག །",
            " བློ་ཡི་མདུན་ན་མི་གནས་པ། །",
            " དེ་ཚེ་རྣམ་པ་གཞན་མེད་པས། །",
            " དམིགས་པ་མེད་པར་རབ་ཏུ་ཞི།། ",
            "ཞེས་པ་ལྟར་རོ། །",
            " དེ་དག་གི་དོན་བསྡུས་པ་ནི། ",
            "སྒོམ་རིམ་དང་པོ་ལས། ",
            "དེ་འདི་སྙམ་དུ་ཁམས་གསུམ་པ་འདི་སེམས་ཙམ་མོ་སྙམ་དུ་སེམས་ཤིང༌། ",
            "དེས་དེ་ལྟར་ཆོས་གདགས་པ་མཐའ་དག་ནི། ",
            "སེམས་ཁོ་ན་ཡིན་པར་རྟོགས་ནས",
            "དེ་ལ་སོ་སོར་བརྟགས་།",
            ""
        ],
        [
            "ཆོས་ཐམས་ཅད་ཀྱི་ངོ་བོ་ཉིད་ལ་སོ་སོར་བརྟགས་པ་ཡིན་ནོ།།",
            "ཞེས་སེམས་ཀྱི་ངོ་བོ་ཉིད་ལ་སོ་སོར་རྟོག་།",
            "དེ་འདི་ལྟར་དཔྱོད་།",
            "དོན་དམ་པར་ན་སེམས་ཀྱང་བདེན་པར་མི་རུང་།",
            "གང་གི་ཚེ་རྫུན་པའི་ངོ་བོ་ཉིད་གཟུགས་ལ་སོགས་པའི་རྣམ་པར་འཛིན་པའི་སེམས་ཉིད་སྣ་ཚོགས་ཀྱི་རྣམ་པར་སྣང་བ་དེའི་ཚེ། ",
            "དེ་བདེན་པ་ཉིད་དུ་ག་ལ་།",
            "ཇི་ལྟར་གཟུགས་ལ་སོགས་པ་རྫུན་པ་བཞིན་དུ། ",
            "སེམས་ཀྱང་དེ་ལས་གུད་ན་མེད་པས་རྫུན་པ་ཉིད་དོ།།",
            ""
        ],
        [
            "ཇི་ལྟར་གཟུགས་ལ་སོགས་པ་སྣ་ཚོགས་ཀྱི་རྣམ་པ་ཡིན་པས། ",
            "གཅིག་དང་དུ་མའི་ངོ་བོ་ཉིད་མ་ཡིན་པ་",
            "དེ་བཞིན་དུ་སེམས་ཀྱང་དེ་ལས་གུད་ན་",
            "མེད་པའི་ཕྱིར། ",
            "གཅིག་དང་དུ་མའི་ངོ་བོ་ཉིད་མ་ཡིན་ནོ།།",
            "དེ་ལྟ་བས་ན་སེམས་ནི་སྒྱུ་མ་ལ་སོགས་པའི་",
            "ངོ་བོ་ཉིད་ལྟ་བུ་ཁོ་ནའོ།།",
            "སེམས་ཇི་ལྟ་བ་དེ་བཞིན་དུ་ཆོས་ཐམས་ཅད་",
            "སྒྱུ་མ་ལ་སོགས་པའི་ངོ་བོ་ཉིད་ལྟ་བུ་ཁོ་ནའོ་",
            "ཞེས་དཔྱད་དོ།།",
            "དེས་དེ་ལྟར་ཤེས་རབ་ཀྱིས་སེམས་ཀྱི་ངོ་བོ་ཉིད་ལ་",
            "སོ་སོར་བརྟགས་།",
            "དོན་དམ་པར་སེམས་ནི་ནང་དུ་ཡང་མི་།",
            ""
        ],
        [
            "ཕྱི་རོལ་དུ་ཡང་མི་།",
            "གཉིས་ཀ་མེད་པར་ཡང་མི་དམིགས་སོ།།",
            "འདས་པའི་སེམས་ཀྱང་མི་།",
            "མ་འོངས་པ་ཡང་མི་།",
            "ད་ལྟར་བྱུང་བ་ཡང་མི་དམིགས་སོ།།",
            "སེམས་སྐྱེ་བའི་ཚེ་ཡང་གང་ནས་ཀྱང་མ་ཡོང༌། ",
            "འགག་པའི་ཚེ་ཡང་གང་དུ་སོགས་པར་མི་འགྲོ་།",
            ""
        ],
        [
            "སེམས་ནི་གཟུང་དུ་མེད་པ། ",
            "བསྟན་དུ་མེད་པ། ",
            "གཟུགས་ཅན་མ་ཡིན་པའོ།།",
            "བསྟན་དུ་མེད་པ་གཟུང་དུ་མེད་པ་གཟུགས་ཅན་མ་ཡིན་པ་དེའི་ངོ་བོ་ཉིད་ཅི་འདྲ་ཞེ་།",
            "འཕགས་པ་དཀོན་མཆོག་བརྩེགས་པ་ལས་ཇི་སྐད་གསུངས་པ་ལྟ་བུ་།",
            "འོད་སྲུང་སེམས་ནི་ཡོངས་སུ་བཙལ་ན་མི་རྙེད་དོ།།",
            "གང་མི་རྙེད་པ་དེ་ནི་མི་དམིགས་སོ།།",
            "གང་མི་དམིགས་པ་དེ་འདས་པ་ཡང་མ་།",
            ""
        ],
        [
            "མ་འོངས་པ་ཡང་མ་།",
            "ད་ལྟར་བྱུང་བའང་མ་ཡིན་ནོ།།",
            "ཞེས་ཆོས་ཐམས་ཅད་སེམས་སུ་ངེས་པར་བྱ་བ་དང༌། ",
            "སེམས་ཀྱང་ངོས་བཟུང་ཐམས་ཅད་དང་བྲལ་བའི་",
            "ཆོས་ཉིད་ནམ་མཁའ་ལྟ་བུ་ཉམས་མྱོང་གི་ཐོག་ནས་",
            "རྟོགས་པར་བྱེད་པའི་ཚུལ་འདི་ནི། ",
            "དཔྱད་སྟོང་ངམ་བློས་བྱས་ཀྱི་སྟོང་ཉིད་སྒོམ་ཚུལ་",
            "ཕལ་མོ་ཆེ་ལས་ཆེས་ལྷག་པར་སྣང་ལ",
            "མདོ་སྡེ་རྒྱན་ལས། ",
            "སེམས་ལས་གཞན་མེད་པར་ནི་བློས་རིག་ནས།། ",
            "དེ་ནས་སེམས་ཀྱང་མེད་པ་ཉིད་དུ་རྟོགས།།",
            ""
        ],
        [
            "བློ་དང་ལྡན་པས་གཉིས་པོ་མེད་རིག་ནས།། ",
            "དེ་མི་ལྡན་པའི་ཆོས་ཀྱི་དབྱིངས་ལ་གནས། །",
            " ཞེས་དང༌། ",
            "དེའི་འགྲེལ་པར་དབྱིག་གཉེན་གྱིས། ",
            "སེམས་ལས་གཞན་པའི་དམིགས་པ་བཟུང་བ་མེད་དོ།།",
            "ཞེས་བྱ་བར་བློས་རྟོགས་ནས་གཟུང་བ་མེད་ན་འཛིན་པའང་མེད་པའི་ཕྱིར། ",
            "སེམས་ཙམ་པོ་དེ་ཡང་མེད་པ་ཉིད་དུ་ཁོང་དུ་ཆུད་དོ།།",
            "དེ་གཉིས་མེད་པ་ཉིད་དུ་རིག་ནས་དེ་དག་མི་ལྡན་པའི་ཆོས་དབྱིངས་གཟུང་བ་དང་འཛིན་པའི་མཚན་ཉིད་དག་དང་བྲལ་བ་ལ་གནས་།",
            "དེ་ལྟར་ན་ཆོས་ཀྱི་དབྱིངས་མངོན་སུམ་དུ་རྟོགས་པ་ཡིན་ནོ།།",
            "ཞེས་བཤད་པ་དང་ཡང་མཐུན་ནོ།།",
            ""
        ],
        [
            "གཉིས་པ་ལྟ་བ་སྒོམ་ཚུལ་བྱེ་བྲག་ཏུ་བཤད་པ་།",
            "ཡང་དག་པའི་ལྟ་བ་ངོས་བཟུང་བ། ",
            "དེ་མཉམ་གཞག་ཏུ་སྒོམ་ཚུལ། ",
            "རྗེས་ཐོབ་ཏུ་འཆར་ཚུལ་གསུམ་གྱི། ",
            "དང་པོ་",
            "༼ཡང་དག་པའི་ལྟ་བ་ངོས་བཟུང་བ་༽ནི། ",
            "གོང་དུ་བཤད་པ་ལྟར་",
            "དངོས་པོ་དང་",
            "དངོས་མེད་དང་",
            "དེ་གཉིས་ཀ་དང་",
            "གཉིས་ཀ་མིན་པ་ལ་སོགས་པ་གང་དང་གང་དུ་བློས་བསྒོམས་ཀྱང་རྟག་ཆད་ལ་སོགས་པའི་མཐར་འཛིན་དུ་འགྱུར་ལ",
            "སྟོང་ཉིད་དང་སྐྱེ་མེད་དང་དམིགས་མེད་ལ་སོགས་པར་བློས་བསྒོམས་ཀྱང་དེའང་བློས་བཟུང་བའམ་རློམ་སེམས་ཡིན་པས་ལྟ་བ་དངོས་མ་ཡིན་ནོ།།",
            "འོ་ན་ཇི་ལྟ་བུ་ཡིན་ཞེ་།",
            "གཞུང་ལུགས་ནས་བཤད་པའི་རིགས་པས་དཔྱད་གཞག་བྱས་ཀྱང་རུང༌། ",
            "མན་ངག་ནས་བཤད་པའི་དམིགས་པས་སྒྲོ་སྐུར་བཅད་ཀྱང་རུང་།",
            "དོན་ལ་གཟུང་འཛིན་གྱི་ཆོས་ཐམས་ཅད་རང་གི་སེམས་སྣང་ཙམ་དུ་ཐག་ཆོད་ཅིང༌། ",
            "རང་སེམས་ཀྱི་དོན་དམ་པའི་གནས་ཚུལ་དེ་ཉིད་ཀྱང་གདོད་མ་ནས་གང་གི་ཡང་རང་བཞིན་དུ་མ་གྲུབ་པ། ",
            "དངོས་པོ་དང་མཚན་མས་མ་གོས་པ། ",
            "སྐྱེ་འགག་གནས་གསུམ་དང་བྲལ་བ། ",
            "བརྟག་དཔྱད་ཀྱི་བློའི་ཡུལ་ལས་འདས་པ། ",
            "ངོས་བཟུང་དང་བྲལ་ཞིང་",
            ""
        ],
        [
            "རྒྱུན་ཆད་པ་མེད་པ། ",
            "དཔེར་ན་ནམ་མཁའ་ལྟ་བུ་།",
            "འོན་ཀྱང་ལས་དང་པོ་པ་ལ་སྒྱུ་མ་ལྟ་བུའི་",
            "ཉམས་མྱོང་དང་དྲན་རིག་ཕྲ་མོས་ཁྱད་པར་དུ་",
            "བྱས་པ་ཙམ་ཞིག་གོ་ཡུལ་དུ་མ་ལུས་པར་",
            "ཉམས་མྱོང་གི་ཐོག་ནས་རིག་ཅིང་གཏན་ལ་ཕབ་པ་ནི་",
            "ཡང་དག་པའི་ལྟ་བ་ཡིན་ཏེ",
            "ཆོས་ཉིད་མི་གཡོ་བའི་མདོ་ལས། ",
            "ཆོས་ཐམས་ཅད་རང་བཞིན་གྱིས་མ་སྐྱེས་པ། ",
            "ངོ་བོ་ཉིད་ཀྱིས་མི་གནས་པ། ",
            "ལས་དང་བྱ་བའི་མཐའ་ཐམས་ཅད་དང་བྲལ་བ། ",
            "རྟོག་པ་དང་མི་རྟོག་པའི་ཡུལ་ལས་འདས་པའོ།།",
            "ཞེས་དང༌། ",
            "སྡུད་པར། ",
            "ཆོས་རྣམས་རང་བཞིན་མེད་པར་ཡོངས་སུ་ཤེས་གྱུར་པ། །",
            "འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན།།",
            "ཞེས་དང༌། ",
            "སྐྱེ་བ་མེད་དང་སྐྱེ་བ་གཉིས་ཀར་མི་རྟོག་པ། །",
            "འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན།།",
            "ཞེས་དང༌། ",
            "ཆོས་ཀྱི་དབྱིངས་ཀྱི་རང་བཞིན་",
            "དབྱེར་མེད་པར་བསྟན་པའི་མདོ་ལས། ",
            "སེམས་ནི་གཟུགས་ཅན་མ་ཡིན་པ་བསྟན་དུ་མེད་པ་",
            "སྣང་བ་མེད་པ་ཐོགས་པ་མེད་པ་",
            "རྣམ་པར་རིག་བྱེད་མ་ཡིན་པ། ",
            "ནང་ན་མི་གནས་ཕྱི་རོལ་ན་མི་གནས་",
            "གཉིས་ཀའི་བར་ནའང་མི་གནས་པའི་ཕྱིར། ",
            "ཡོངས་སུ་དག་པ་ཡོངས་སུ་མ་གྲུབ་པ་ཡིན་ཞིང༌",
            ""
        ],
        [
            "དེ་ལ་རྣམ་པར་གྲོལ་བ་མེད་དེ་ཆོས་ཀྱི་དབྱིངས་ཀྱི་རང་བཞིན་ནོ།།",
            "ཞེས་དང༌། ",
            "ཡུམ་ལ་བསྟོད་པ་ལས། སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན།།",
            "ཞེས་སོགས་དང༌། ",
            "རྩ་ཤེར། ",
            "སྤངས་པ་མེད་པ་ཐོབ་མེད་པ། །",
            " ཆད་པ་མེད་པ་རྟག་མེད་པ། །",
            " འགག་པ་མེད་པ་སྐྱེ་མེད་པ། །",
            " དེ་ནི་མྱ་ངན་འདས་པའོ།། ",
            "ཞེས་དང༌། ",
            "ཇོ་བོ་རྗེས། ",
            "ཟབ་ཅིང་སྤྲོས་བྲལ་དེ་ཉིད་དོ།། ",
            "འོད་གསལ་འདུས་མ་བྱས་པ་གང༌། ། མ་སྐྱེས་མ་འགགས་གདོད་ནས་དག །",
            " རང་བཞིན་མྱ་ངན་འདས་པ་ཡི། །",
            " ཆོས་དབྱིངས་མཐའ་དང་དབུས་མེད་པ། །",
            " བློ་མིག་ཞིབ་མོས་༡རྟག་བྲལ་བས། །",
            " བྱིང་རྒོད་རབ་རིབ་མེད་པར་བལྟ།། ",
            "ཞེས་དང༌། ",
            "ཕུང་པོ་ཁམས་དང་སྐྱེ་མཆེད་རྣམས། །",
            " སྐྱེ་བ་མེད་པར་རྟོགས་གྱུར་པའི། །",
            " རང་བཞིན་སྟོང་ཉིད་ཤེས་པ་ལ།།",
            ""
        ],
        [
            "ཤེས་རབ་ཅེས་ནི་ཡོངས་སུ་བཤད།། ",
            "ཅེས་སོ།། ",
            "གཉིས་པ་",
            "༼དེ་མཉམ་བཞག་ཏུ་སྒོམ་ཚུལ་༽ནི། ",
            "སྤྱིར་ལྟ་བའི་ངང་ལས་གཞན་དུ་མ་ཡེངས་པ་སྒོམ་པ་ཡིན་།",
            "དེ་ཡང་གོང་དུ་བཤད་པ་ལྟར་གྱི་ལྟ་བ་དེའི་ངང་མ་ཤོར་ཙམ་གྱི་དྲན་པ་དང་ཤེས་བཞིན་ལས་གཞན་པའི་དམིགས་པ་དང་ཡིད་བྱེད་ཀྱི་བློ་ཐམས་ཅད་སྤངས་ཏེ",
            "བཅོས་སླད་དང་བྲི་བསྣན་དང་རྟོག་དཔྱོད་མེད་པར་ཅི་ཡང་མི་སྒོམ་པའི་ཚུལ་གྱིས་རང་བབས་སུ་འཇོག་པ་ཡིན་།",
            "ནམ་མཁའ་ལྟ་བུའི་ཏིང་ངེ་འཛིན་གྱི་མདོ་ལས། ",
            "བླ་མ་དམ་པའི་བདུད་རྩི་ཡིས། །",
            " རང་སེམས་ནམ་མཁའ་ལྟ་བུར་ཤེས།།",
            ""
        ],
        [
            "དེ་ཡི་དོན་ལ་མ་ཡེངས་པ། །",
            " དེ་ནི་ཏིང་འཛིན་ཞེས་པར་བསྟན།། ",
            "ཞེས་དང༌། ",
            "ཏིང་འཛིན་དམ་པའི་མདོ་ལས། ",
            "ཇི་བཞིན་པ་ཡི་ཆོས་ཉིད་ལ།། ",
            "དེ་བཞིན་པ་ཡི་བློ་བཞག་པས། །",
            " མིང་དུ་མི་ཐོགས་ཉམས་མྱོང་འཆར། །",
            " ཏིང་ངེ་འཛིན་ཞེས་དེ་ལ་བྱ།། ",
            "བསམ་གྱིས་མི་ཁྱབ་ཆོས་ཉིད་ལ།། ",
            "དེ་བཞིན་པ་ཡི་བློ་བཞག་པས། །",
            " ཕྱོགས་རིས་མེད་པའི་ཉམས་མྱོང་འཆར། །",
            " ཏིང་ངེ་འཛིན་ཞེས་དེ་ལ་བྱ།། ",
            "ཞེས་དང༌། ",
            "ཤེར་ཕྱིན་བདུན་བརྒྱ་པ་ལས། ",
            "ཆོས་གང་ལ་བླང་བའམ་བཟུང་བའམ་",
            "དོར་བ་མ་མཆིས་པ་དེ་ཤེས་རབ་ཀྱི་",
            "ཕ་རོལ་ཏུ་ཕྱིན་པ་སྒོམ་པ་ལགས་སོ། །",
            "གང་ལ་ཡང་མི་སེམས་རྣམ་པར་མི་དམིགས་པ་དེ་",
            "ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པ་ལགས་སོ། །",
            "ཞེས་དང༌། བརྒྱད་སྟོང་པར། ",
            "ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པ་འདི་ནི་",
            "ཆོས་གང་ཡང་མི་སྒོམ་པ་ལགས་སོ། །",
            "ཞེས་དང༌། ",
            "ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པ་འདི་ནི་",
            "ནམ་མཁའ་སྒོམ་པ་ལགས་སོ། །",
            "ཞེས་དང༌། ",
            "ནམ་མཁའ་རྟོག་པ་མེད་པ་ཉིད་ལ་",
            "ཤེས་རབ་ཀྱི་ཕ་རོལ་ཏུ་ཕྱིན་པ་",
            "རྟོག་པ་མེད་པ་ཉིད་དོ།།",
            ""
        ],
        [
            "ཞེས་དང༌། ",
            "ནམ་མཁའ་རིན་པོ་ཆེའི་མདོ་དང་བྱམས་པས། ",
            "འདི་ལ་བསལ་བྱ་ཅི་ཡང་མེད།། ",
            "གཞག་པར་བྱ་བ་ཅུང་ཟད་མེད།། ",
            "ཡང་དག་ཉིད་ལ་ཡང་དག་ལྟ། །",
            " ཡང་དག་མཐོང་ནས་རྣམ་པར་གྲོལ།། ",
            "ཞེས་དང༌། ",
            "ཕལ་པོ་ཆེར། ",
            "རྒྱལ་བའི་སྤྱོད་ཡུལ་འདི་ལ་གང་ཞིག་འཇུག་འདོད་པས། །",
            " དེ་ནི་བསམ་པ་ནམ་མཁའ་ལྟ་བུར་རྣམ་པར་སྦྱོངས།། ",
            "རྟོག་དང་རྣམ་པར་རྟོག་དང་འདུ་ཤེས་འཛིན་སྤོངས་ལ།། ",
            "ནམ་མཁའ་ལྟ་བུའི་ཡིད་ཀྱིས་འདི་ལ་འཇུག་པར་གྱིས། །",
            " ཞེས་དང༌། ",
            "མདོ་སྡེ་རྒྱན་དུ། ",
            "རྩ་བ་ཆོས་ཀྱི་དབྱིངས་ལ་བློ་བཞག་།",
            ""
        ],
        [
            "དྲན་རྒྱུ་རྟོག་པ་ཙམ་རིག་བརྟན་པ་དག །",
            " མྱུར་དུ་ཡོན་ཏན་རྒྱ་མཚོའི་ཕ་རོལ་འགྲོ།། ",
            "ཞེས་དང༌། ",
            "བྱང་ཆུབ་སེམས་འགྲེལ་དུ། ",
            "དམིགས་པ་དང་ནི་བྲལ་བའི་སེམས། །",
            " ནམ་མཁའི་མཚན་ཉིད་ལ་གནས་ཏེ།། ",
            "ནམ་མཁའ་སྒོམ་པར་བྱེད་པ་ནི། །",
            " སྟོང་པ་ཉིད་ནི་སྒོམ་པར་བཞེད།། ",
            "ཅེས་དང༌། ",
            "ཇོ་བོ་རྗེས། ",
            "ཆོས་དབྱིངས་སྤྲོས་དང་བྲལ་བ་ལ།།",
            "ཤེས་པའང་སྤྲོས་དང་བྲལ་བར་བཞག །",
            "ཅེས་སོ།།",
            "འདི་དག་དང་བཤད་ཚུལ་འདྲ་བའི་གྲུབ་ཆེན་གྱི་གསུང་མང་དུ་ཡོད་པ་ནི་ཕྱག་ཆེན་གྱི་སྐབས་སུ་འཆད་དོ།།",
            ""
        ],
        [
            "གསུམ་པ་༼རྗེས་ཐོབ་ཏུ་འཆར་ཚུལ་༽ནི། ",
            "མཉམ་བཞག་ལས་གཞན་དུ་རྗེས་ཀྱི་",
            "སྣང་བ་མཐའ་དག་འཆར་བའི་ཚེ། ",
            "གོང་དུ་མཉམ་བཞག་ནམ་མཁའ་ལྟ་བུར་",
            "བསྒོམས་པའི་དྲན་པའི་རྩིའམ་ཤུགས་ཀྱིས་ཟིན་ནས་",
            "སྣང་བ་ཐམས་ཅད་དོན་ལ་",
            "རང་བཞིན་མ་གྲུབ་བཞིན་དུ། ",
            "སྣང་ཚུལ་ཇི་ལྟར་ཡོད་པ་ལྟར་གསལ་བར་སྣང་བ་ནི་",
            "རྗེས་ཐོབ་སྒྱུ་མ་ལྟ་བུ་ཞེས་བྱ་བ་ཡིན་ཏེ",
            "སྡུད་པ་ལས། ",
            "གང་ཞིག་ཕུང་པོ་ལྔ་དག་སྒྱུ་མ་འདྲར་ཤེས་ཤིང༌། །",
            " སྒྱུ་མ་གཞན་དང་ཕུང་པོ་གཞན་དུ་མི་བྱེད་པ། །",
            " སྣ་ཚོགས་འདུ་ཤེས་བྲལ་ཞིང་ཉེ་བར་ཞི་སྤྱོད་པ། ། ",
            "དེ་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན།། ",
            "ཞེས་དང༌། ",
            "ཏིང་འཛིན་རྒྱལ་པོར། ",
            "ཇི་ལྟར་སྨིག་སྒྱུ་དྲི་ཟའི་གྲོང་ཁྱེར་དང༌། །",
            " སྒྱུ་མ་ཇི་བཞིན་རྨི་ལམ་ཇི་ལྟ་བུར། །",
            " མཚན་མ་སྒོམ་པ་ངོ་བོ་ཉིད་ཀྱིས་སྟོང༌། །",
            " ཆོས་རྣམས་ཐམས་ཅད་དེ་བཞིན་ཤེས་པར་གྱིས། །",
            " ཞེས་སོགས་མང་དུ་གསུངས་པ་ལྟར་རོ། །",
            "དེ་ཡང་སྒྱུ་མ་ལྟ་བུ་ཞེས་པའི་དོན་།",
            "རྗེས་ཤེས་ལ་གང་ཤར་གྱི་སྣང་བ་ཐམས་ཅད་",
            "མི་བདེན་ནོ་སྒྱུ་མ་ལྟ་བུ་ཡིན་ནོ་སྙམ་དུ་",
            "བློས་འཛིན་པ་ནི་བློས་བྱས་ཀྱི་སྒྱུ་མ་",
            "ཞེས་བྱ་བ་སྒྱུ་མ་ལྟ་བུར་རློམ་པར་བྱས་ནས་",
            ""
        ],
        [
            "དེར་འཛིན་པ་ཡིན་པས། ",
            "སྐབས་འགའ་ཞིག་ཏུ་དེ་ལྟར་བྱ་དགོས་པ་ཡོད་ཀྱང་",
            "དེ་ནི་སྒྱུ་མ་ལྟ་བུར་སྒོམ་པའི་དོན་མིན་ནོ།།",
            "འོ་ན་ཇི་ལྟར་ཡིན་སྙམ་།",
            "དཔེར་ན་སྒྱུ་མ་མཁན་པོས་སྤྲུལ་པའི་རྟ་གླང་ལ་སོགས་པ་གདོད་མ་ནས་རྟ་གླང་གི་རང་བཞིན་ནམ་ངོ་བོར་གྲུབ་པ་མེད་ཀྱང༌། ",
            "རྟ་གླང་དུ་བསྙོན་མེད་པར་སྣང་བ་ལ་སྒྱུ་མའི་ལྟད་མོ་བ་དང་སྒྱུ་མ་མཁན་པོ་གཉིས་སྣང་ཚུལ་གྱི་སྒོ་ནས་འདྲ་ལ",
            "གནས་ཚུལ་ལ་",
            "རྟ་གླང་རང་མཚན་པར་ཞེན་འཛིན་ཡོད་མེད་ཀྱི་ཁྱད་པར་བྱུང་བ་ལྟར། ",
            "གང་ཟག་དང་ཆོས་ཀྱི་ཐོག་ཏུ་ཐ་མལ་པ་རྣམས་ཇི་ལྟར་སྣང་བ་ལྟར་དུ་ཞེན་འཛིན་འཐས་པ་ཡིན་ལ",
            "རྣལ་འབྱོར་པ་རྣམས་ཀྱིས་གང་སྣང་ཐམས་ཅད་སྣང་བ་ཙམ་ལས་",
            "དངོས་པོའི་རང་བཞིན་ནམ་ངོ་བོ་ཉིད་དུ་མ་གྲུབ་པར་ཁོང་ནས་ཤེས་པ་ཡིན་ནོ།།",
            ""
        ],
        [
            "དེས་ན་སྒྱུ་མ་མཁན་པོས་སྒྱུ་མའི་བཀོད་པ་མཐོང་བ་ལྟར་",
            "རྣལ་འབྱོར་པས་དོན་དམ་པར་ཆོས་ཐམས་ཅད་",
            "རང་བཞིན་མེད་པར་ཤེས་བཞིན་དུ་ཀུན་རྫོབ་པའི་",
            "སྣང་ཆ་མ་འགགས་པར་སྣང་བ་ཙམ་ལ་",
            "སྒྱུ་མ་ལྟ་བུའི་དོན་དུ་བཤད་དེ",
            "ཏིང་འཛིན་རྒྱལ་པོར། ",
            "སྒྱུ་མ་བྱེད་པ་དག་གིས་གཟུགས་སྤྲུལ་།",
            "རྟ་དང་གླང་པོ་ཤིང་རྟ་སྣ་ཚོགས་བྱས།། ",
            "དེ་ལ་ཇི་བཞིན་སྣང་བ་གང་ཡང་མེད།། ",
            "ཆོས་རྣམས་ཐམས་ཅད་དེ་བཞིན་ཤེས་པར་གྱིས། །",
            " ཞེས་སོ།།",
            "རྣལ་འབྱོར་ལ་གོམས་པས་ནི་ཆོས་ཉིད་ཀྱི་",
            "ངང་ལས་མི་གཡོ་བའི་མཉམ་བཞག་དང་",
            "སྒྱུ་མ་ལྟ་བུའི་རྗེས་ཐོབ་གཉིས་ཀྱང་འདྲེས་།",
            ""
        ],
        [
            "ཐམས་ཅད་ཆོས་ཉིད་ཀྱི་རྣམ་རོལ་དུ་ཤར་།",
            "གཉིས་འཛིན་དང་བྲལ་ནས་",
            "ཟུང་འཇུག་གི་རྟོགས་པ་འཐོབ་པར་འགྱུར་།",
            "སྡུད་པ་ལས། ",
            "བདག་ཉིད་མཉམ་པར་བཞག་ཅེའམ་",
            "ལངས་ཞེས་རློམ་སེམས་མེད།།",
            "ཅི་ཕྱིར་ཞེ་ན་ཆོས་ཀྱི་རང་བཞིན་ཡོངས་ཤེས་ཕྱིར། །",
            "ཞེས་སོ།།",
            "དེ་ལྟར་ལྷག་མཐོང་གི་ལྟ་བ་རྙེད་པ་ན་",
            "དེ་སྐྱོང་བའི་ཚེ། ",
            "ལྟ་བ་དེ་ཉིད་ཀྱི་ངང་ལས་གཞན་དུ་",
            "མི་ཡེངས་པའི་དྲན་རྒྱུན་བསྟེན་པ་དང༌། ",
            "བྱིང་རྒོད་སེལ་བའི་ཤེས་བཞིན་གྱིས་བྱ་ར་བྱེད་པ་དང༌། ",
            "བྱིང་རྒོད་དང་བྲལ་བའི་ལྟ་ཐོག་ཏུ་",
            "ཡིད་འདུ་བྱེད་པའི་སེམས་པ་བསྐྱེད་པ་དང༌། ",
            "དེ་ནས་གཞན་གང་དུའང་ཡིད་འདུ་མི་བྱེད་པའི་",
            "བཏང་སྙོམས་བསྟེན་ཚུལ་རྣམས་དང༌། ",
            "དེ་དག་ཀྱང་བསྒྲིམས་ཏེ་འཇུག་པ་ལ་སོགས་པའི་",
            "ཡིད་བྱེད་བཞིས་གྲུབ་ཚུལ་རྣམས་ཞི་གནས་དང་",
            "ལྷག་མཐོང་འདྲ་བར་ཉན་ས་ལས་བཤད་ཚུལ་",
            "དེ་ལྟར་ཤེས་པར་བྱའོ།།",
            "དེ་དག་གིས་ལྷག་མཐོང་གི་སྒོམ་རིམ་བཤད་ཟིན་ཏོ།།།།",
            ""
        ],
        [
            "གསུམ་པ་ལྟ་སྒོམ་སྐྱོང་ཚུལ་གྱི་དོགས་གཅོད་།",
            "དཔྱད་སྒོམ་དང་འཇོག་སྒོམ་གྱི་རྣམ་དབྱེ། ",
            "ཞི་ལྷག་ལ་དཔྱད་འཇོག་ཇི་ལྟར་བྱ་བ། ",
            "ལྟ་བ་སྒོམ་པ་ལ་དཔྱད་འཇོག་ཇི་ལྟར་བྱ་བ། ",
            "ལྟ་བ་དངོས་གཞིའི་དོགས་གཅོད་ཉིད་བཤད་པ་བཞིའི། ",
            "དང་པོ་",
            "༼དཔྱད་སྒོམ་དང་འཇོག་སྒོམ་གྱི་རྣམ་དབྱེ་༽ནི། ",
            "འགའ་ཞིག་པཎྜི་ཏའི་སྒོམ་རྣམས་དཔྱད་སྒོམ་ཁོ་ན་དང༌། ",
            "ཀུ་ས་ལིའི་སྒོམ་རྣམས་འཇོག་སྒོམ་ཁོ་ན",
            "ར་སེམས་པ་དང༌། ",
            "དེ་བཞིན་དུ་ལ་ལ་དག མཁས་པས་གཞུང་ལུགས་ལ་བརྟེན་ནས་",
            "ཐོས་བསམ་གྱིས་དཔྱད་པ་འབའ་ཞིག་བྱེད་པ་དང༌། ",
            "ཀུ་ས་ལིས་མན་ངག་ལ་བརྟེན་ནས་",
            "མཉམ་བཞག་འབའ་ཞིག་བྱེད་པར་སེམས་།",
            "དེ་ནི་མ་ཡིན་།",
            ""
        ],
        [
            "མཁས་པ་ལའང་བསྒོམ་བྱའི་དོན་ལ་མཉམ་པར་",
            "འཇོག་པའི་འཇོག་སྒོམ་དགོས་།",
            "ཀུ་ས་ལི་ལའང་ལྟ་བ་ལ་སྒྲོ་སྐུར་གཅོད་པའི་",
            "དཔྱད་སྒོམ་དགོས་པའི་ཕྱིར་དང༌། ",
            "དཔྱད་གཞིག་ཁོ་ནས་བཙལ་བའི་ལྟ་བ་དེ་",
            "བློ་བྱས་ཀྱི་ལྟ་བར་འགྱུར་བ་དང༌། ",
            "བཞག་པ་ཁོ་ནའི་ལྟ་བ་དེ་སེམས་ཀྱི་",
            "ཉམས་མྱོང་ཙམ་དུ་འགྱུར་བས། ",
            "དཔྱད་འཇོག་གཉིས་ཀ་མེད་པར་ཡང་དག་པའི་",
            "སྒོམ་དོན་རྙེད་དཀའ་བའི་ཕྱིར་རོ། །",
            "འོ་ན་དཔྱད་སྒོམ་དང་འཇོག་སྒོམ་ཞེས་གྲགས་པའི་",
            "ངོས་འཛིན་དང་ཁྱད་པར་ཇི་ལྟ་བུ་སྙམ་ན",
            "དཔྱད་འཇོག་གཙོ་ཆེ་ཆུང་གི་དབང་གིས་",
            "དེ་ལྟར་ཐ་སྙད་བཏགས་པ་ཙམ་།",
            "དེ་ཡང་རྗེས་དཔག་ལམ་དུ་བྱས་ཏེ་",
            "གཙོ་བོར་ལུང་རིགས་ཀྱི་དཔྱད་གཞིག་ལ་",
            ""
        ],
        [
            "བརྟེན་ནས་",
            "ལྟ་བ་གཏན་ལ་འབེབས་པའི་སྒོམ་རིམ་ལ་དཔྱད་སྒོམ་དང༌། ",
            "མངོན་སུམ་ལམ་དུ་བྱས་ཏེ་",
            "གཙོ་བོར་དེ་ཁོ་ན་ཉིད་ཀྱི་མཉམ་བཞག་ལ་བརྟེན་ནས་",
            "ལྟ་བ་གཏན་ལ་འབེབས་པའི་སྒོམ་རིམ་ལ་འཇོག་སྒོམ་གྱི་ཐ་སྙད་བཞག་ལ",
            "དེའི་སྔ་མ་ནི་འཕགས་པ་ཐོགས་མེད་དང་མགོན་པོ་ཀླུ་སྒྲུབ་ཀྱི་གཞུང་ལ་བརྟེན་ནས་",
            "ལུང་རིགས་ཀྱི་དཔྱད་པ་ཤས་ཆེ་བའི་སྒོམ་རིམ་རྣམས་དང༌། ",
            "ཕྱི་མ་ནི་བྲམ་ཟེ་ཆེན་པོ་དང་ཤ་ཝ་རི་དབང་ཕྱུག་སོགས་ལས་བརྒྱུད་དེ་",
            "གནས་ལུགས་ཀྱི་དོན་ལ་མཉམ་པར་འཇོག་པ་ཤས་ཆེ་བའི་སྒོམ་རིམ་རྣམས་ཡིན་ལ",
            ""
        ],
        [
            "གཉིས་ཀའི་རྙེད་དོན་གྱི་ལྟ་བ་ནི་གནས་ལུགས་སྟོང་པ་ཉིད་ཀྱི་དོན་དུ་གནད་གཅིག་དགོས་།",
            "རྗེ་རྒོད་ཚང་པས། ",
            "པཎྜི་ཏའི་དཔྱད་སྒོམ་དང་ཀུ་སུ་ལུའི་འཇོག་དོན་གཉིས་པོ་མཐའི་སྐྱེལ་སོ་ནི་གཅིག་།",
            "ལམ་ནི་ཀུ་སུ་ལུའི་ལུགས་དེ་མྱུར་བ་།",
            "ཞེས་གསུངས་པ་ལྟར་རོ། །",
            "འོན་ཀྱང་",
            "ལུང་རིགས་ཀྱི་དཔྱད་གཞིག་ཁོ་ན་ལ་བརྟེན་ནས་ཡང་དག་པའི་ལྟ་བ་རྟོགས་པ་ནི་སྲིད་པ་ཙམ་ཡིན་།",
            "ལུང་རིགས་ཀྱི་དཔྱད་གཞིག་ནི་སྒྲ་དོན་ཅན་གྱི་རྟོག་པས་དཔྱོད་པ་ཡིན་།",
            "དེས་མངོན་སུམ་གཏན་ལ་མ་ཕབ་པར་ཆོས་གྲགས་ཀྱིས་བཤད་པའི་ཕྱིར་དང༌། ",
            "ཤིང་རྟ་ཆེན་པོ་རྣམ་གཉིས་ལ་སོགས་པའི་པཎ་ཆེན་གྲུབ་ཐོབ་པ་ཕལ་ཆེར་གསང་སྔགས་ལ་སོགས་པའི་མན་ངག་ལ་བརྟེན་ནས་",
            ""
        ],
        [
            "གྲོལ་བའི་ལོ་རྒྱུས་ཡོད་པ་དང༌། ཁྱད་པར་ནཱ་རོ་པ་དང་མཻ་ཏྲི་པ་ལ་སོགས་པའི་པཎ་ཆེན་མང་པོ་ལུང་རིགས་ལ་བརྟེན་པའི་ཐོས་བསམ་གྱིས་མ་གྲོལ་བར་སྙིང་པོ་དོན་གྱི་མན་ངག་ལ་བརྟེན་ནས་",
            "གྲོལ་བའི་ལོ་རྒྱུས་སྣང་ཞིང༌",
            "རྒྱ་བོད་ཀྱི་གྲུབ་ཆེན་ཕལ་མོ་ཆེ་རྣམས་ཀྱང་",
            "མན་ངག་ལ་བརྟེན་ནས་གྲོལ་བ་ཤ་སྟག་ཏུ་སྣང་བའི་ཕྱིར་རོ། །",
            " དེ་ལྟར་ན་ཁ་ཅིག་སྤྱིར་ལུང་རིགས་ལ་",
            "མ་བརྟེན་པར་ལྟ་བ་མི་རྟོགས་པ་དང༌། ",
            "ཁྱད་པར་ཀླུ་སྒྲུབ་ཡབ་སྲས་ཀྱི་དབུ་མའི་རིགས་པ་ལ་",
            "མ་བརྟེན་པར་ལྟ་བ་ཇི་ལྟ་བ་མི་རྟོགས་པར་སྨྲ་བ་ནི། ",
            "རང་འདོད་སྨྲ་བ་ཙམ་དུ་སྣང་ཞིང་ཤིན་ཏུ་མི་འཐད་དེ",
            "དེ་ལྟར་ན་ཀླུ་སྒྲུབ་ཡབ་སྲས་ཉིད་ཀྱང་རིགས་ཚོགས་ཀྱི་",
            "བསྟན་བཅོས་མ་མཛད་པའི་གོང་དུ་",
            "ལྟ་བ་ཇི་ལྟ་བ་མ་རྟོགས་པ་དང༌། ",
            "སངས་རྒྱས་བྱང་སེམས་དང་རྒྱ་བོད་ཀྱི་གྲུབ་ཐོབ་ཕལ་མོ་ཆེས་",
            "ལྟ་བ་ཇི་ལྟ་བ་མ་རྟོགས་པར་འགྱུར་བའི་ཕྱིར་རོ། །",
            "གཞན་ཡང་སྤྱིར་དཔྱད་འཇོག་གི་སྒྲ་འཇུག་པའི་",
            "དབང་དུ་བྱས་ན་",
            ""
        ],
        [
            "དཔྱད་གཞིག་དང་བཅས་པའི་སྒོམ་རྣམས་དཔྱད་སྒོམ་དང༌། ",
            "རྣལ་དུ་ཕབ་སྟེ་",
            "འཇོག་པའི་སྒོམ་རྣམས་འཇོག་སྒོམ་དུ་བྱ་དགོས་ཏེ",
            "དེ་ལས་གཞན་དུ་དཔྱད་འཇོག་གི་མིང་དོན་ཡང་འཆད་དཀའ་བར་འགྱུར་བའི་ཕྱིར་རོ། །",
            "དེ་ལྟར་ན་དལ་འབྱོར་རྙེད་དཀའ་བ་དང་མི་རྟག་པ་སྒོམ་པ་ནས་བཟུང་སྟེ་",
            "བདག་མེད་གཉིས་གཏན་ལ་དབབ་པའི་བར་དུ་རྣམ་དཔྱོད་ཀྱི་དཔྱད་གཞིག་དང་བཅས་ཏེ་",
            "སྒོམ་པ་ཐམས་ཅད་དཔྱད་སྒོམ་དང༌། ",
            "དཔྱད་དོན་གྱི་བསྒོམ་བྱ་དེ་",
            "དྲན་ཤེས་ཀྱིས་རྩེ་གཅིག་ཏུ་མཉམ་པར་འཇོག་པ་ཐམས་ཅད་འཇོག་སྒོམ་དུ་བྱེད་དགོས་སོ།།",
            "ཡང་འགའ་ཞིག་དཔྱོད་པའི་ཚེ་རྟོག་པས་དཔྱོད་དགོས་པས་འཇོག་མི་ཐུབ་།",
            ""
        ],
        [
            "འཇོག་པའི་ཚེ་མི་རྟོག་པར་གནས་དགོས་པས་དཔྱོད་མི་ནུས་སྙམ་ནས་དཔྱད་འཇོག་གཉིས་འགལ་བར་སེམས་པའང་མི་འཐད་།",
            "སྒོམ་རིམ་དང་པོར། ",
            "ཞི་གནས་ཀྱི་ངང་ནས་ཤེས་རབ་ཀྱིས་བརྟག་པར་བཤད་པ་དང༌། ",
            "མཉམ་པར་བཞག་པའི་ཤེས་རབ་ཀྱིས་དཔྱོད་པར་བཤད་པ་དང༌། ",
            "དབྱིག་གཉེན་གྱིས་མདོ་སྡེ་རྒྱན་གྱི་འགྲེལ་པར། ",
            "རྟོག་དཔྱོད་གཉིས་ཀ་ཡོད་པ་དང་རྟོག་པ་མེད་ལ་",
            "དཔྱོད་པ་ཡོད་པ་དང་དེ་གཉིས་ཀ་མེད་པའི་ལྷག་མཐོང་བཤད་པའི་ཕྱིར་དང༌། ",
            "ལྷག་མཐོང་གི་དཔྱད་པ་ལའང་འཇོག་པའི་ངང་མ་ཤོར་བར་དཔྱད་དགོས་པ་མང་བའི་ཕྱིར་དང༌། ",
            "དཔེར་ན་ཞི་གནས་ཀྱི་སྐབས་སུ་ཤེས་བཞིན་བསྐྱེད་པའང་འཇོག་པའི་ངང་ནས་",
            "བརྟག་པ་ཡིན་པས་དེ་ལྟ་བུ་ཤིན་ཏུ་མང་བའི་ཕྱིར་རོ། །",
            " གཉིས་པ་",
            "༼ཞི་ལྷག་ལ་དཔྱད་འཇོག་ཇི་ལྟར་བྱ་བ་༽ནི། ",
            "ཁ་ཅིག་ཞི་གནས་སྒྲུབ་པ་ལ་དཔྱད་འཇོག་སྤེལ་ན་",
            "ཞི་གནས་འགྲུབ་མི་སྲིད་པས་འཇོག་སྒོམ་ཁོ་ན་",
            "བྱེད་དགོས་པ་དང༌། ",
            "ལྷག་མཐོང་སྒོམ་པ་ལ་སོ་སོར་རྟོག་པའི་ཤེས་རབ་ཀྱིས་དཔྱད་པ་དང་བྲལ་ན་",
            "ལྷག་མཐོང་འཆོར་བར་འདོད་པ་ཤིན་ཏུ་མི་འཐད་དེ",
            ""
        ],
        [
            "སྔ་མ་ལྟར་།",
            "དཔྱད་པ་རྣམ་སྦྱོང་དང་ཉོན་མོངས་རྣམ་སྦྱོང་སོགས་ཞི་གནས་ཀྱི་དམིགས་པར་མི་འཐད་པར་འགྱུར་བའི་ཕྱིར་དང༌། ",
            "ཞི་གནས་སྒྲུབ་པ་ལ་",
            "སོ་སོར་རྟོག་པའི་ཤེས་རབ་དང་ཤེས་བཞིན་སྟོབས་ཅན་བསྐྱེད་པའང་མི་རིགས་པར་འགྱུར་བའི་ཕྱིར་དང༌། ",
            "ཕྱི་མ་ལྟར་།",
            "སོ་སོར་རྟོག་པའི་ཤེས་རབ་ཀྱིས་དཔྱད་པའི་མཐར་",
            "སོ་སོར་རྟོག་པ་ཉིད་ཀྱང་ཞི་བར་བཤད་པའི་ལྷག་མཐོང་མི་འཐད་པར་འགྱུར་བ་དང༌། ",
            "སྒོམ་རིམ་དུ་རྣམ་པར་མི་རྟོག་པ་དང་མི་གཡོ་བའི་ལྷག་མཐོང་གསུངས་པའང་མི་འཐད་པར་འགྱུར་བའི་ཕྱིར་རོ། །",
            "གཞན་ཡང་ཁྱེད་ལྟར་ན་དཔྱད་པའི་ཚེ་ཞི་གནས་མེད་པ་དང༌། ",
            "འཇོག་པའི་ཚེ་ལྷག་མཐོང་མེད་པར་ཡང་སྨྲ་དགོས་ཏེ",
            "དཔྱོད་པ་ནི་རྟོག་དཔྱོད་འབའ་ཞིག་དང་",
            "ཞི་གནས་ནི་མི་རྟོག་པ་འབའ་ཞིག་ཏུ་འདོད་པའི་ཕྱིར་དང༌། ",
            "འཇོག་སྒོམ་བྱས་ན་",
            "ལྷག་མཐོང་འཆོར་བ་དང་སོ་སོར་རྟོག་པའི་ཤེས་རབ་དང་མ་བྲལ་བ་དགོས་པར་འདོད་པའི་ཕྱིར་རོ། །",
            "དེ་ལྟར་སྨྲ་ན",
            "ཞི་ལྷག་ཟུང་འཇུག་ཀྱང་མི་སྲིད་པར་འགྱུར་བ་དང༌། ",
            "མངོན་སུམ་རྟོག་བྲལ་དང་ལྷག་མཐོང་གི་གཞི་མཐུན་ཡང་མི་སྲིད་པར་འགྱུར་བས་ཧ་ཅང་ཐལ་ཆེས་པ་ཡིན་ནོ།།",
            ""
        ],
        [
            "འོ་ན་ཇི་ལྟར་བྱ་ཞེ་།",
            "ཞི་གནས་ཀྱི་སྐབས་སུ་སེམས་གནས་དགུའི་སྒྲུབ་ལུགས་ལྟར་",
            "འཇོག་སྒོམ་ཤས་ཆེ་བ་ཡིན་ཀྱང༌། ",
            "ཏིང་ངེ་འཛིན་ཁུགས་ནས་དཔྱད་སྒོམ་ཡང་",
            "བྱེད་དགོས་པར་བཤད་།",
            "སྒོམ་རིམ་དང་པོ་ལས། ",
            "གང་གི་ཚེ་ཡིད་ལ་བྱེད་པ་ཁུག་པར་བྱེད་པ་དེའི་ཚེ་",
            "ཕུང་པོ་དང་ཁམས་ལ་སོགས་པའི་བྱེ་བྲག་གིས་",
            "རྒྱས་པར་དམིགས་པར་བྱེད་པ་ཁོ་ན་།",
            "ཞེས་བཤད་པ་ལྟར་རོ། །",
            "གཞན་ཡང་འདོད་ཆགས་ཀྱི་གཉེན་པོར་མི་སྡུག་པ། ",
            "ཞེ་སྡང་གི་གཉེན་པོར་བྱམས་པ། ",
            "གཏི་མུག་གི་གཉེན་པོར་རྟེན་འབྲེལ་སྒོམ་པ་སོགས་",
            "ཞི་གནས་ཀྱི་སྐབས་སུ་དཔྱད་སྒོམ་བྱ་བ་མང་དུ་བཤད་དོ།།",
            "དེ་བཞིན་དུ་ལྷག་མཐོང་གི་སྐབས་སུ་ལྷག་མཐོང་གསུམ་མམ་",
            "བཞིའི་རིམ་པ་ལྟར་གཙོ་བོར་དཔྱད་སྒོམ་ཤས་ཆེ་བ་ཡིན་ཡང༌། ",
            "སོ་སོར་རྟོག་པའི་ཤེས་རབ་ཀྱིས་དཔྱད་པས་",
            "མཐར་སོ་སོར་རྟོག་པ་ཉིད་ཀྱང་ཞི་ནས་",
            "ཅི་ཡང་མཐོང་བ་མེད་པར་གྱུར་པ་ནི་",
            "ལྷག་མཐོང་ཤོར་བ་མ་ཡིན་གྱི་ལྷག་མཐོང་གི་མཐོང་དོན་",
            "ཡང་དག་པ་ཡིན་པས་དེའི་ཚེ་འཇོག་སྒོམ་བྱ་དགོས་ཏེ",
            ""
        ],
        [
            "འོད་སྲུང་གིས་ཞུས་པར། ",
            "ཤིང་གཉིས་དྲུད་པ་ལས་ནི་མེ་འབྱུང་སྟེ།། ",
            "བྱུང་བ་དེ་ཡིས་དེ་གཉིས་སྲེག་པ་ལྟར། །",
            " དེ་བཞིན་ཤེས་རབ་དབང་པོ་སྐྱེས་ནས་ཀྱང༌། །",
            " སྐྱེས་པ་དེ་ཡིས་དེ་གཉིས་སྲེག་པར་བྱེད།། ",
            "ཅེས་དང༌། ",
            "དབུ་མ་འཇུག་པར། ",
            "སོ་སོ་སྐྱེ་བོ་རྣམས་ནི་རྟོག་པས་བཅིངས།། ",
            "མི་རྟོག་རྣལ་འབྱོར་པ་ནི་གྲོལ་འགྱུར་བས། །",
            " རྟོག་རྣམས་ལོག་པར་གྱུར་པ་གང་ཡིན་དེ།། ",
            "རྣམ་པར་དཔྱོད་པའི་འབྲས་བུར་མཁས་རྣམས་གསུངས།།",
            ""
        ],
        [
            "ཞེས་པ་ལྟར་རོ། །",
            "ཞི་ལྷག་ཟུང་འཇུག་ཐོབ་ནས་ནི་སྐབས་སྐབས་སུ་དཔྱད་སྒོམ་སྤེལ་དགོས་པ་འབྱུང་ཡང་གཙོ་བོར་འཇོག་སྒོམ་བྱ་བ་ཡིན་།",
            "ཤེས་བྱེད་ཀྱི་ལུང་རྣམས་འོག་ཏུ་འཆད་དོ།།",
            "འོན་ཀྱང་ལས་དང་པོ་པ་ལ་དཔྱད་སྒོམ་དང་ལྷག་མཐོང་ཤས་ཆེས་ནས་",
            "རྒོད་པར་གྱུར་ན་",
            "དེའི་ཚེ་ཞི་གནས་སྒོམ་པ་དང༌། ",
            "འཇོག་སྒོམ་དང་ཞི་གནས་ཤས་ཆེས་ནས་རྨུགས་པར་གྱུར་ན་",
            ""
        ],
        [
            "དེའི་ཚེ་ལྷག་མཐོང་སྒོམ་པ་དང༌། ",
            "ཞི་ལྷག་ཆ་མཉམ་དུ་འཇུག་པའི་ཚེ་མངོན་པར་འདུ་མི་བྱེད་པའི་བཏང་སྙོམས་སྒོམ་པ་རྣམས་བཤད་དེ",
            "སྒོམ་རིམ་དང་པོར། ",
            "གལ་ཏེ་སེམས་བྱིང་བར་གྱུར་པ་བསལ་བར་མ་བྱས་ན་",
            "དེའི་ཚེ་ཤིན་ཏུ་བྱིང་བས་ལྷག་མཐོང་མེད་དེ་",
            "སེམས་དམུས་ལོང་བཞིན་དུ་འགྱུར་རོ། །",
            "དེ་ལྟ་བས་ན་སེམས་བྱིང་བར་གྱུར་ན་",
            "བསལ་བར་བྱའོ།།",
            "གང་གི་ཚེ་ལྷག་མཐོང་བསྒོམས་པས་ཤེས་རབ་ཤིན་ཏུ་ཤས་ཆེ་བར་གྱུར་པ་དེའི་ཚེ། ",
            "དེའི་ཕྱིར་དེ་ཁོ་ན་ཤིན་ཏུ་མར་མེ་རླུང་ལ་བཞག་པ་བཞིན་དུ་སེམས་གཡོ་བར་འགྱུར་ཏེ",
            ""
        ],
        [
            "དེའི་ཕྱིར་དེ་ཁོ་ན་ཤིན་ཏུ་གསལ་བར་མཐོང་བར་མི་འགྱུར་རོ། །",
            "དེ་བས་ན་དེའི་ཚེ་ཞི་གནས་བསྒོམ་པར་བྱའོ།།",
            "ཞི་གནས་ཤས་ཆེ་བར་གྱུར་ན་ཡང་ཤེས་རབ་བསྒོམ་པར་བྱའོ།།",
            "ཞེས་དང༌། ",
            "གང་གི་ཚེ་གཉིས་ཀ་མཉམ་དུ་འཇུག་པ་དེའི་ཚེ། ",
            "ལུས་དང་སེམས་ལ་གནོད་པར་མ་གྱུར་གྱི་བར་དུ་",
            "མངོན་པར་འདུ་བྱེད་པ་མེད་པར་གནས་པར་བྱའོ།།",
            "ཞེས་སོ།།",
            "ཞི་ལྷག་འདྲེས་ནས་ཟུང་དུ་འཇུག་པ་ན་དེ་ལྟ་བུའི་",
            "སེམས་རྩེ་གཅིག་པ་ཉིད་ལ་མཉམ་པར་འཇོག་པ་ལས་",
            "དཔྱད་འཇོག་ཡང་ཡང་སྤེལ་དགོས་པ་མིན་།",
            "དགོངས་འགྲེལ་ལས། ",
            "ཅི་ཙམ་གྱིས་ན་ཞི་གནས་དང་",
            "ལྷག་མཐོང་གཉིས་འདྲེས་པར་གྱུར་ཏེ་",
            ""
        ],
        [
            "མཉམ་པར་ཟུང་དུ་འཇུག་པ་ལགས། ",
            "བཀའ་བསྩལ་པ། ",
            "གང་གི་ཚེ་སེམས་རྩེ་གཅིག་པ་ཉིད་ཡིད་ལ་བྱེད་པའོ།།",
            "ཞེས་དང༌། ",
            "སེམས་རྩེ་གཅིག་པ་ཉིད་གང་ལགས། ",
            "ཏིང་ངེ་འཛིན་གྱི་སྤྱོད་ཡུལ་གཟུགས་བརྙན་དེ་ལ་འདི་ནི་རྣམ་པར་རིག་པ་ཙམ་ཡིན་ནོ་ཞེས་བྱ་བར་རྟོགས་ཏེ",
            "དེ་རྟོགས་ནས་ཀྱང་དེ་བཞིན་དུ་ཡིད་ལ་བྱེད་པ་གང་ཡིན་པའོ།།",
            "ཞེས་དང༌། ",
            "དེའི་འགྲེལ་པར་སློབ་དཔོན་ཡེ་ཤེས་སྙིང་པོས། ",
            "ཞི་གནས་ཀྱི་ལམ་ནི་ལྷག་མཐོང་གི་ལམ་དང་ཐ་དད་པ་མ་ཡིན་།",
            "ལྷག་མཐོང་གི་དམིགས་པའི་སེམས་ལ་དམིགས་པའི་ཕྱིར་།",
            "ཞི་གནས་ཀྱི་ལམ་ནི་ལྷག་མཐོང་གི་དམིགས་པའི་སེམས་ཁོ་ན་ལ་དམིགས་པས། ",
            "དམིགས་པར་བྱ་བ་དང༌། ",
            "དམིགས་པར་བྱེད་པ་གཉིས་ཀ་སེམས་ཀྱི་ངོ་བོ་ཉིད་ཡིན་པའི་ཕྱིར་",
            "ཐ་དད་པ་མ་ཡིན་པ་ཉིད་དོ།།",
            ""
        ],
        [
            "ཞེས་བཤད་པ་ལྟར་རོ། །",
            " གསུམ་པ་༼ལྟ་བ་སྒོམ་པ་ལ་དཔྱད་འཇོག་ཇི་ལྟར་བྱ་བ་༽ནི། ",
            "ཁ་ཅིག་ལྟ་བ་སྐྱོང་བའི་ཚེ་དང་པོར་",
            "ལུང་རིགས་ཀྱིས་དཔྱད་ནས་",
            "བདེན་སྟོང་གི་འཛིན་སྟངས་ཤུགས་དྲག་བསྐྱེད་དེ་",
            "དེ་ལ་འཇོག་སྒོམ་ཅུང་ཟད་།",
            "འཇོག་སྒོམ་ཡུན་རིང་ན་སྔར་གྱི་ཞི་གནས་ཙམ་དུ་",
            "གྱུར་ནས་ལྷག་མཐོང་འཆོར་བས་སྔར་ལྟར་དཔྱོད་པ་།",
            "དེ་ལྟ་བུའི་དཔྱད་འཇོག་སྤེལ་སྒོམ་བྱ་དགོས་པར་",
            "འཆད་པ་ནི་ཤིན་ཏུ་མི་འཐད་།",
            "ལུང་རིགས་ཀྱི་དཔྱད་པ་ལ་བརྟེན་ནས་",
            ""
        ],
        [
            "སྐྱེས་པའི་བདེན་སྟོང་གི་འཛིན་སྟངས་དེ་",
            "ཇི་ལྟར་བྱས་ཀྱང་སྟོང་འཛིན་ལས་མ་འདས་པས་ལྷག་མཐོང་གི་ལྟ་བ་ཡང་དག་ཏུ་མི་འགྱུར་བའི་རྒྱུ་མཚན་འཆད་པར་འགྱུར་ལ",
            "དེ་ལྟར་ན་དེ་ལ་འཇོག་སྒོམ་བྱས་ཀྱང་སྒོམ་པ་ཡང་དག་ཏུ་མི་འགྱུར་བའི་ཕྱིར་རོ། །",
            "ཁྱེད་རང་གི་ལུགས་ལ་དཔྱད་འཇོག་སྤེལ་ན་",
            "ལྟ་ཐོག་གི་མཉམ་བཞག་ཀྱང་འགྲུབ་མི་སྲིད་པར་འགྱུར་ཏེ",
            "དཔྱད་འཇོག་སྤེལ་ན་ཞི་གནས་འགྲུབ་མི་སྲིད་པར་སྨྲས་།",
            "ཞི་གནས་ལ་མཉམ་པར་འཇོག་པ་དང་ལྟ་ཐོག་ཏུ་མཉམ་པར་འཇོག་པ་རྒྱུ་མཚན་མཚུངས་པའི་ཕྱིར་རོ། །",
            "དཔྱད་པའི་མཐར་འཇོག་པའང་མི་རིགས་།",
            "བཞག་ན་",
            ""
        ],
        [
            "ལྷག་མཐོང་འཆོར་བར་སྨྲས་པས་ལྷག་མཐོང་ཤོར་བའི་ལྟ་བ་ལ་འཇོག་སྒོམ་བྱས་ཀྱང་",
            "སྒོམ་པ་ཡང་དག་ཏུ་མི་འགྱུར་བའི་ཕྱིར་རོ། །",
            "ཞི་ལྷག་ཟུང་འཇུག་གི་ལྟ་བ་སྐྱེས་ཀྱང་ཡང་ཡང་མ་དཔྱད་ན་",
            "སླར་ཞི་གནས་ཙམ་ཞིག་ཏུ་འགྱུར་བའང་མི་འཐད་དེ",
            "ཞི་ལྷག་ཟུང་འཇུག་གི་ལྟ་བ་སྐྱེས་ན་ལྟ་བ་དེ་ཉིད་ལ་རྩེ་གཅིག་ཏུ་འཇོག་སྒོམ་བྱས་པ་ལ་ཞི་ལྷག་གཉིས་ཀ་ཚང་བའི་ཕྱིར་།",
            "དེ་ཞི་ལྷག་ཟུང་འཇུག་ཡིན་པའི་ཕྱིར་རོ། །",
            "ལྟ་ཐོག་ཏུ་འཇོག་སྒོམ་བྱས་ནས་ཡང་ཡང་དཔྱོད་དགོས་པའང་མི་འཐད་།",
            "ལུང་རིགས་ཀྱི་དཔྱད་པ་ནི་སྒྲ་དོན་ཅན་གྱི་རྟོག་པ་ལས་མ་འདས་།",
            "དེ་ནི་མ་རིག་པའི་རྣམ་རྟོག་ཡིན་པས་རྣམ་པར་མི་རྟོག་པའི་ཡེ་ཤེས་ཀྱི་སྤང་བྱར་བཤད་པའི་ཕྱིར་དང༌། ",
            "འོད་སྲུང་གིས་ཞུས་པ་དང་",
            "སྒོམ་རིམ་དུ་སོ་སོར་རྟོག་པའི་ཤེས་རབ་ལས་རྣམ་པར་མི་རྟོག་པའི་ཡེ་ཤེས་འབྱུང་བར་གསུངས་པ་ཡང༌། ",
            "དང་པོ་ལྟ་བ་གཏན་ལ་འབེབས་དུས་ཤེས་རབ་དེ་མེད་ན་",
            ""
        ],
        [
            "མི་རུང་བར་བསྟན་པ་ཙམ་ལས། ",
            "ལྟ་བ་སྐྱོང་བ་ལ་ཡང་ཡང་རྟོག་དཔྱོད་བྱེད་དགོས་པར་",
            "མ་བསྟན་པའི་ཕྱིར་དང༌། ",
            "རིགས་པས་དཔྱད་པའི་ངེས་ཤེས་ཕལ་ཆེར་ཡང་",
            "བསམ་བྱུང་གི་རིགས་ཤེས་རྗེས་དཔག་ལས་མ་འདས་ལ",
            "དེ་རྟོག་བྲལ་མ་འཁྲུལ་བའི་ཤེས་པར་མི་རུང་བའི་ཕྱིར་རོ། །",
            "ལྟ་ཐོག་གི་འཇོག་སྒོམ་དང་",
            "ཞི་གནས་འདྲ་བར་འདོད་པའང་མི་འཐད་།",
            "ཞི་གནས་ནི་དེ་ཉིད་ཀྱི་དམིགས་པ་ལས་གཞན་གང་དུའང་",
            "མི་རྟོག་པའི་དྲན་རྒྱུན་སྐྱོང་བ་ཙམ་ཡིན་།",
            "ལྟ་ཐོག་ཏུ་འཇོག་པ་ནི་རང་བཞིན་གྱི་སྟོང་ཉིད་ངེས་ནས་",
            "དེ་དང་རྗེས་སུ་མཐུན་པའི་སྤྲོས་བྲལ་གྱི་རྒྱུན་སྐྱོང་བས་",
            "དེ་གཉིས་ཁྱད་པར་ཤིན་ཏུ་ཆེ་བའི་ཕྱིར་རོ། །",
            " འོ་ན་ལྟ་བ་སྐྱོང་བ་ལ་དཔྱད་འཇོག་ཇི་ལྟར་བྱ་ཞེ་ན",
            "དང་པོར་ལྟ་བ་འཚོལ་བའི་ཚེ་རྟ་ལ་དཀྱུས་སྟོན་པ་ལྟར་",
            "ཐོས་བསམ་གྱི་ཤེས་རབ་ཀྱིས་རང་དང་",
            "སྤྱིའི་མཚན་ཉིད་ལ་སྒྲོ་འདོགས་བཅད་ན་",
            ""
        ],
        [
            "ངེས་པའི་ཤེས་པ་འདྲེན་པ་ལ་ཁྱད་པར་ཆེ་ལ",
            "ཡང་དག་པའི་ལྟ་བ་འཚོལ་བ་ཉིད་ལ་ནི་",
            "སྒོམ་བྱུང་གི་སོ་སོར་རྟོག་པའི་ཤེས་རབ་ཉིད་གལ་ཆེ་བས། ",
            "དེས་བལྟས་ཤིང་དཔྱད་པ་ན་",
            "རྗེས་དཔག་ལ་མ་ལྟོས་པར་ཆོས་ཐམས་ཅད་ངོ་བོ་ཉིད་དམ་རང་བཞིན་མེད་པར་མངོན་སུམ་གྱིས་གཞལ་བར་ནུས་ཤིང༌། ",
            "སོ་སོར་རྟོག་པ་དེ་ཉིད་ཀྱང་སྣང་བ་མེད་པ་ཅིའི་ངོ་བོར་ཡང་མ་གྲུབ་པར་ཉམས་སུ་མྱོང་བར་འགྱུར་ཏེ",
            "དེ་ནི་ལྟ་བ་དངོས་གཞི་ཡིན་ནོ།།",
            "དེ་ལྟར་བལྟ་ཞིང་དཔྱོད་པ་དེ་ཡང་འཇོག་སྒོམ་གྱི་དྲན་རྒྱུན་མ་ཤོར་བའི་མཉམ་བཞག་གི་ཤེས་རབ་ཀྱིས་དཔྱོད་པ་ཡིན་གྱི་",
            "སྒྲ་དོན་ཅན་གྱི་རྟོག་པས་དཔྱོད་པ་མིན་།",
            "སྒོམ་རིམ་དང་པོ་ལས། ",
            "འདི་ལྟར་གང་གི་ཚེ་ཞི་གནས་ཀྱི་དམིགས་པ་ལ་སེམས་བརྟན་པར་བྱས་པ་དེའི་ཚེ་ཤེས་རབ་ཀྱིས་རབ་ཏུ་བརྟགས་ན་",
            "ཡང་དག་པའི་ཡེ་ཤེས་ཀྱི་སྣང་བ་འབྱུང་སྟེ",
            ""
        ],
        [
            "དེའི་ཚེ་སྣང་བ་བྱུང་བས་མུན་པ་བསལ་བ་བཞིན་དུ་འབྱུང་ངོ༌།།",
            "དེ་གཉིས་ཀའང་མིག་དང་སྣང་བ་བཞིན་དུ་",
            "ཡང་དག་པའི་ཡེ་ཤེས་འབྱུང་བ་ལ་ཕན་ཚུན་མཐུན་པར་གནས་པ་ཡིན་གྱི་སྣང་བ་དང་མུན་པ་བཞིན་དུ་ནང་མི་མཐུན་པ་ནི་མ་ཡིན་ནོ།།",
            "ཏིང་ངེ་འཛིན་ནི་མུན་པའི་ངོ་བོ་ཉིད་མ་ཡིན་།",
            "ཅིས་ཞེ་ན། ",
            "སེམས་རྩེ་གཅིག་པའི་མཚན་ཉིད་དོ།།",
            "དེ་ནི་མཉམ་པར་བཞག་ན་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ།།",
            "ཞེས་བཀའ་བསྩལ་པའི་ཕྱིར་།",
            ""
        ],
        null,
        [
            "དེ་ལྟ་བུའི་མཐོང་བ་མེད་པ་ལ་དགོངས་ཏེ་",
            "མི་མཐོང་ངོ་ཞེས་བཀའ་བསྩལ་གྱི། ",
            "མིག་བཙུམ་པ་དང་དམུས་ལོང་ལ་སོགས་པ་ལྟ་བུ་རྐྱེན་མ་ཚང་བ་དང༌། ",
            "ཡིད་ལ་མི་བྱེད་པས་མི་མཐོང་བ་ནི་མ་ཡིན་ནོ།།",
            "ཞེས་དང༌། ",
            "མཉམ་པར་བཞག་པའི་ཤེས་རབ་ཀྱིས་བརྟགས་ན་",
            "ཆོས་ཐམས་ཅད་མི་དམིགས་པ་གང་ཡིན་པ་དེ་ཉིད་མི་དམིགས་པའི་དམ་པའོ།།",
            "ཞེས་སོ།།",
            "རྒྱུ་མཚན་དེས་ན་ལྟ་བ་འཚོལ་བའི་ཚེ་དང་པོར་མཉམ་བཞག་གི་ངང་ནས་",
            "སོ་སོར་རྟོག་པའི་ཤེས་རབ་ཀྱིས་དཔྱད་སྒོམ་ངེས་པར་བྱ་དགོས་ཤིང༌། ",
            "ལྟ་བ་རྙེད་ནས་",
            "ཀྱང་བར་སྐབས་སུ་མཚན་འཛིན་གྱི་བློས་སེམས་མ་རུངས་པར་གྱུར་ན་",
            ""
        ],
        [
            "དེའི་ཚེ་ཡང་དཔྱད་སྒོམ་ཅི་རིགས་བྱ་ལ",
            "ལྟ་བའི་ངེས་ཤེས་ཕྱིན་ཅི་མ་ལོག་པ་རྙེད་ནས་",
            "ལྟ་བ་ལ་གོམས་པར་བྱེད་པའི་གནས་སྐབས་ཐམས་ཅད་དུ་ལྟ་ཐོག་ཏུ་འཇོག་སྒོམ་ཉིད་བྱ་བ་ལས་",
            "དཔྱད་འཇོག་སྤེལ་དགོས་པ་མིན་ཏེ",
            "ཤེས་བྱེད་ཀྱི་ལུང་རྣམས་འཆད་པར་འགྱུར་རོ། །",
            " བཞི་པ་",
            "༼ལྟ་བ་དངོས་གཞིའི་དོགས་གཅོད་ཉིད་བཤད་པ་།",
            "གཞན་ལུགས་ལ་དཔྱད་པ་དང༌། ",
            "རང་ལུགས་བཞག་པ་གཉིས་ཀྱི། ",
            "དང་པོ་",
            "༼གཞན་ལུགས་ལ་དཔྱད་པ་༽ནི། ",
            "བོད་སྔ་རབས་པ་ཁ་ཅིག",
            "མཚན་འཛིན་ཐམས་ཅད་བཀག་ནས་སྒྲུབ་ཆོས་ཅི་ཡང་ཡིད་ལ་མི་བྱེད་པ་ལྟ་བར་འདོད་པ་མི་འཐད་།",
            ""
        ],
        [
            "གཞན་དག་དེ་ཉིད་ཧྭ་ཤང་གི་ལུགས་དང་མཐུན་པར་སྨྲ་།",
            "དེ་ཁོ་ན་ཉིད་རིག་པའི་ངེས་ཤེས་དང་མི་ལྡན་པར་",
            "སྣང་བས་རྨོངས་པའམ་ལུང་མ་བསྟན་གྱི་སེམས་སུ་འགྱུར་བའི་ཕྱིར་རོ། །",
            "སྔ་རབས་པའི་མཁས་པ་ཁ་ཅིག་ཚུལ་གསུམ་གྱི་རྟགས་ལ་བརྟེན་ནས་",
            "ལུང་རིགས་ཀྱིས་དཔྱད་པས་གཟུང་འཛིན་གྱི་ཆོས་གང་ཡང་མ་རྙེད་པའི་ངེས་ཤེས་ཀྱི་རྒྱུན་ལྟ་བར་འདོད་པ་མི་འཐད་དེ",
            "དེ་ལྟ་བུ་ལ་རྗེ་སྒམ་པོ་པས་བཀག་པ་སྐྱེ་མེད་ཀྱི་ཐ་སྙད་གསུང་།",
            "རྗེས་དཔག་ལ་བརྟེན་པའི་བློས་བྱས་ཀྱི་སྟོང་པ་ཉི་ཚེ་བ་ཡིན་པའི་ཕྱིར་དང༌། ",
            "ཚད་མ་ཀུན་ལས་བཏུས་ལས། ",
            "གང་ཞིག་རྟོག་གེའི་ལམ་ནས་ཆོས་ཉིད་ལ་འཁྲིད་ན།།",
            "དེ་ནི་ཐུབ་པའི་བསྟན་ལ་ཆོས་སྲིད་ཉམས་པའང་ཡིན།།",
            ""
        ],
        [
            "ཞེས་དང༌། ",
            "ཇོ་བོ་རྗེས། ",
            "མངོན་སུམ་དང་ནི་རྗེས་སུ་དཔག། ",
            "ཤེས་པ་གཉིས་ཀྱི་སྒོ་ནས་ནི། །",
            " སྟོང་ཉིད་མཐོང་བར་འགྱུར་རོ་ཞེས། །",
            " ཚུ་རོལ་མཐོང་བའི་རྨོངས་པ་སྨྲ།། ",
            "ཞེས་བཤད་པའི་ཕྱིར་རོ། །",
            " ཡང་སྔ་རབས་པ་ཁ་ཅིག",
            "དབུ་མའི་རིགས་པ་ལ་བརྟེན་ནས་བདག་དང་ཕུང་པོ་རྣམ་བཅད་ཀྱི་སྟོང་ཉིད་མེད་དགག་ལྟ་བར་འདོད་པའང་མི་འཐད་།",
            "ཅུང་ཟད་ཆད་ཕྱོགས་སུ་ལྷུང་ཞིང་",
            "རྣམ་ཀུན་མཆོག་ལྡན་གྱི་སྟོང་པར་མི་རུང་བར་དུས་འཁོར་ལས་བཤད་པའི་ཕྱིར་རོ། །",
            " ཡང་ཁ་ཅིག་ལུང་རིགས་དང་མན་ངག་གང་ཡང་རུང་བས་མཐའ་ཐམས་ཅད་དང་བྲལ་བའི་ལྟ་བ་ཕྱིན་ཅི་མ་ལོག་པ་རྙེད་ནས་",
            ""
        ],
        [
            "དེའི་ངང་ལ་སེམས་སྤྲོས་བྲལ་དུ་འཇོག་པ་ལྟ་སྒོམ་དང༌། ",
            "དེ་ལ་སེམས་མཉམ་པར་བཞག་པའི་ཚེ་གསལ་ཞིང་",
            "དྭངས་ལ་རྙོག་པ་མེད་པའི་རིག་སྟོང་ཟུང་འཇུག་གི་ཉམས་མྱོང་སྐྱེས་པ་།",
            "ཆོས་ཉིད་རྣམ་པར་མི་རྟོག་པའི་ཡེ་ཤེས་སུ་འདོད་པ་།",
            "གཞན་དག་ན་རེ། ",
            "དེ་ཡང་ཧྭ་ཤང་གི་སྒོམ་ལ་",
            "དམོད་བཞིན་དུ་རང་ཉམས་སུ་ལེན་པའི་ཚེ་དེ་ལྟར་བྱེད་པ་མི་འཐད་ཅེས་འགོག་ཀྱང༌། ",
            "ལྟ་བ་དང་འཇོག་ཐབས་པཎ་གྲུབ་ཀྱི་གཞུང་དང་མཐུན་ལ",
            "རྩ་ཁམས་དྭངས་པའི་ཉམས་མྱོང་ཆོས་ཉིད་རྣམ་པར་མི་རྟོག་པའི་ཡེ་ཤེས་སུ་མི་རུང་།",
            ""
        ],
        [
            "ཉམས་མྱོང་གི་རླན་དང་མ་བྲལ་བའི་ཤེས་པ་ནི་",
            "ཇི་ལྟར་བཟང་ཡང་རྐྱེན་ལས་སྐྱེས་པའི་གཟུང་འཛིན་གང་རུང་གི་སྣང་བ་ལས་མ་འདས་པའི་ཕྱིར་རོ། །",
            " ཡང་མཁས་པ་ཁ་ཅིག",
            "ལྟ་བ་གཞན་ཐམས་ཅད་བཀག་།",
            "རང་ལུགས་ཁས་ལེན་ཅི་ཡང་མེད་པར་འདོད་པ་ཡང་ལེགས་པ་མ་ཡིན་།",
            "དེ་ལྟ་བུ་ངན་གཡོའི་ལྟ་བར་བཤད་པའི་ཕྱིར་དང༌། ",
            "དབུ་མའི་ཕྱོགས་འཛིན་བཞིན་དུ་དེའི་གཞུང་དོན་ཁས་མ་བླངས་པའི་ཕྱིར་དང༌། ",
            "དེ་ཁོ་ན་ཉིད་ལ་ངེས་ཤེས་དང་བྲལ་བའི་རྫུ་ཐབས་ཙམ་དུ་སྣང་བའི་ཕྱིར་རོ། །",
            " ཡང་ཁ་ཅིག",
            "ལུང་རིགས་ཀྱིས་གཏན་ལ་ཕབ་ནས་",
            "བདག་མེད་པའི་ལྟ་བ་མ་རྙེད་ཀྱང་",
            "ཡུལ་ཅིར་ཡང་མ་གྲུབ་པ་ལ་སེམས་ཅིར་ཡང་མི་རྟོག་པར་བཞག་ན་",
            ""
        ],
        [
            "གནས་ལུགས་ཀྱི་དོན་བསྒོམ་པར་འགྱུར་ཏེ",
            "གནས་ལུགས་ཀྱི་སྟོང་པ་ཉིད་དེ་ངོས་བཟུང་ཐམས་ཅད་དང་བྲལ་བ་ཡིན་པས་",
            "འཇོག་ཚུལ་ཡང་དེ་ལྟར་འགྱུར་རོ་ཞེས་འདོད་པ་།",
            "གཞན་དག་ན་རེ། ",
            "དེ་ཧྭ་ཤང་གི་སྒོམ་དང་འདྲ་བ་དང་ཆད་ལྟའི་ཕྱོགས་སུ་འགྱུར་ཞེས་འགོག་།",
            "འོན་ཀྱང་ཉམས་ལེན་མ་ནོར་ཡང་བཤད་ཚུལ་མི་མཁས་པ་འོང་བས། ",
            "ཚུལ་དེ་ལ་དཔྱད་།",
            "ཡུལ་ཅིར་ཡང་མ་གྲུབ་པ་ལ་མ་གྲུབ་པའི་མཚང་རིག་པ་དང༌། ",
            "གནས་ལུགས་ཀྱི་སྟོང་པ་དེ་ངོས་བཟུང་ཐམས་ཅད་དང་བྲལ་བའི་གནད་གོ་ན་ལྟ་བ་མ་རྙེད་པ་མིན་།",
            "དེ་གང་ཡང་མ་གོ་ཞིང་",
            ""
        ],
        [
            "མ་རིག་པར། ",
            "རང་གའི་མི་རྟོག་པ་ཙམ་ལ་རྩོམ་འཇོག་ཡིན་ནའང༌། ",
            "དེ་ལྟར་བཞག་དུས་ཀྱི་སེམས་ལ་",
            "སོ་སོར་རྟོག་པའི་ཤེས་རབ་ཀྱིས་རྣམ་པར་འབྱེད་ཅིང་དཔྱོད་པའི་ཤེས་བཞིན་དང་དེ་ལས་གཞན་དུ་ཡེངས་མི་གཏོང་བའི་དྲན་པ་ཡོད་ན་ནི། ",
            "གནས་ལུགས་ལ་",
            "སྒྲོ་འདོགས་ཆོད་པའི་ལྟ་བ་སྐྱོང་ཚུལ་མིན་ཡང༌། ",
            "ལས་དང་པོ་པའི་ཞི་ལྷག་སྐྱོང་ཚུལ་ཙམ་དུ་སྣང་བས་ལྟ་བ་སྐྱོང་ཚུལ་རྗེས་མཐུན་པར་འགྱུར་ལ",
            "དེ་ལྟར་མེད་ཀྱང་མི་རྟོག་པ་དེ་ལ་དྲན་ཤེས་གཉིས་ཀ་ཡོད་པ་ཙམ་བྱུང་ན་རྟོག་མེད་ཀྱི་ཞི་གནས་སྐྱོང་ཚུལ་དུ་འགྲོ་།",
            "དྲན་ཤེས་གསལ་པོ་མེད་པའི་བྱིང་རྨུགས་ཀྱི་ཉམས་མཐུག་པོ་དང་བཅས་ན་ནི་རྟོག་མེད་སྟེངས་པོ་ཞེས་པའི་སྐྱོན་ཅན་ཡིན་ནོ།།",
            ""
        ],
        [
            "ཡང་ཁ་ཅིག",
            "ལུང་རིགས་ཀྱིས་གཏན་ལ་ཕབ་པའི་ལྟ་བ་རྙེད་པ་དགོས་ཀྱང༌། ",
            "རྙེད་ནས་དེས་ཅིར་ཡང་མི་རྟོག་པར་བཞག་པ་ཐམས་ཅད་ལྟ་བ་བསྒོམས་པ་ཡིན་ཞེས་འདོད་པ་།",
            "གཞན་དག་ན་རེ། ",
            "དེ་ལྟར་ཡིན་ན་",
            "དེས་གཉིད་མཐུག་པོ་ལོག་པ་དང་ཞི་གནས་རྐྱང་པ་བསྒོམས་པ་སོགས་རྟོག་མེད་དུ་སོང་བའི་ཆ་ཐམས་ཅད་ལྟ་བ་བསྒོམ་པར་འགྱུར་རོ་ཞེས་འགོག་།",
            "འདི་ལའང་དཔྱད་།",
            "མི་རྟོག་པར་འཇོག་ལུགས་དེ་ལ་ལྟ་བའི་ངེས་ཤེས་དང་བཅས་པའི་",
            "དྲན་ཤེས་གཉིས་ཡོད་མེད་ཀྱིས་ལྟ་བ་བསྒོམ་པར་འགྱུར་མི་འགྱུར་འབྱེད་དགོས་པར་སྣང་།",
            ""
        ],
        [
            "ལྷག་མ་རྣམས་གོང་བཞིན་ནོ།། ",
            "ཡང་ཁ་ཅིག",
            "ལྟ་བ་རྙེད་ནས་དེས་སྔོན་དུ་སོ་སོར་རྟོག་པའི་ཤེས་རབ་ཀྱིས་དཔྱད་པ་ཚར་རེ་བྱས་།",
            "དེའི་རྗེས་སུ་མི་རྟོག་པར་གང་བཞག་ཐམས་ཅད་ལྟ་བ་བསྒོམས་པར་འདོད་པ་།",
            "གཞན་དག་ན་རེ། ",
            "སྔོན་དུ་སོ་སོར་རྟོག་པའི་ཤེས་རབ་ཀྱིས་དཔྱད་པ་ཚར་གཅིག་བྱས་ནས་",
            "དེས་གཉིད་མཐུག་པོ་ཞེས་སོགས་གོང་བཞིན་འགོག་།",
            "འདི་ལའང་དཔྱད་།",
            ""
        ],
        [
            "དེ་ལྟར་བཞག་པ་ལ་ལྟ་བའི་ངེས་ཤེས་དང་བཅས་པའི་དྲན་ཤེས་ཡོད་མེད་ཀྱིས་འབྱེད་པ་སོགས་གོང་བཞིན་ནོ།། ",
            "ཡང་ཁ་ཅིག",
            "ལུགས་སྔ་མ་གསུམ་མི་འདོད་ཀྱང༌། ",
            "སྟོང་ཉིད་ཀྱི་དོན་ལ་ངེས་ཤེས་དྲངས་ཏེ་དེ་ནས་དེའི་དོན་སེམས་གཡོ་མེད་དུ་བཟུང་ནས་",
            "གཞན་དུ་མི་དཔྱོད་པར་འཇོག་པ་ནི་ལྟ་བ་ཕྱིན་ཅི་མ་ལོག་པར་སྒོམ་པ་ཡིན་ཏེ",
            "ལུགས་དང་པོ་ལྟར་སྟོང་ཉིད་ལ་བློ་ཁ་མ་ཕྱོགས་པ་ཡང་།",
            "གཉིས་པ་ལྟར་མི་རྟོག་པར་འཇོག་པའི་ཚེ་ལྟ་བ་དྲན་པར་མི་བྱེད་པའང་།",
            "གསུམ་པ་ལྟར་ཐོག་མར་ལྟ་བའི་དཔྱད་པ་བྱས་ཀྱང་",
            "དེ་ནས་ལྟ་ཐོག་ཏུ་མི་གནས་པའང་མིན་ནོ་ཞེས་འདོད་པ་།",
            ""
        ],
        [
            "གཞན་དག་ན་རེ། ",
            "དེ་ནི་ལྟ་བ་དྲན་ཙམ་བྱས་ནས་",
            "ལྟ་ཐོག་ཏུ་འཇོག་སྒོམ་ཁོ་ན་",
            "བྱེད་པར་འདུག་པས་སྟོང་ཉིད་ལ་འཇོག་སྒོམ་བྱེད་པའི་",
            "ཞི་གནས་ཡོད་ཀྱི། ",
            "དཔྱད་སྒོམ་ལྷག་མཐོང་གི་སྐྱོང་ཚུལ་མེད་པས་ཞི་ལྷག་མ་འབྲེལ་བའི་ཕྱོགས་གཅིག་པའོ་ཞེས་འགོག་ཀྱང༌། ",
            "དེ་ནི་དཔྱད་སྒོམ་གྱིས་ལྷག་མཐོང་བསྒྲུབས་ཏེ་",
            "རྙེད་པའི་ལྟ་ཐོག་ནས་མ་ཡེངས་པའི་འཇོག་སྒོམ་ཡིན་ན་",
            "སླར་སྒྲ་དོན་ཅན་གྱི་རྟོག་པས་འཕྲལ་འཕྲལ་དུ་དཔྱོད་མི་དགོས་པས་དེ་འགོག་པར་མི་རིགས་།",
            "རྩ་བའི་ལྟ་བ་དེ་ལ་ཉམས་མྱོང་གི་ཞེན་འཛིན་ཡོད་མེད་སོགས་ཀྱི་དཔྱད་གཞི་ཙམ་སྣང་ཡང་འཆད་ཚུལ་ལེགས་པ་ཡིན་ནོ།།",
            ""
        ],
        [
            "ཡང་མཁས་པ་ཁ་ཅིགལྟ་བ་ངོས་འཛིན་པ་ན། ",
            "རང་གི་མ་རིག་པས་ཇི་ལྟར་སྒྲོ་བཏགས་པའི་འཛིན་སྟངས་སུན་ཕྱུང་བའི་སྒོ་།",
            "དེའི་ལྡོག་ཕྱོགས་རང་བཞིན་གྱིས་སྟོང་པའི་སྟོང་ཉིད་ཀྱི་སྟེང་དུ་",
            "ངེས་པ་ཤུགས་དྲག་བསྐྱེད་ནས་",
            "སྟོང་ཉིད་སྒོམ་དགོས་པ་དང༌། ",
            "ལྟ་བ་དྲན་ནས་དེའི་སྟེང་དུ་བཞག་པ་ཙམ་ཞིག་ལ་",
            "གོམས་པའང་ཞི་གནས་སྐྱོང་ཚུལ་ཉིད་དུ་",
            "ཟད་པས་ཡང་ཡང་དཔྱད་ནས་",
            "ངེས་ཤེས་ཤུགས་ཅན་བསྐྱེད་དགོས་པ་དང༌། ",
            "ཆོས་ཉིད་ཀྱི་དོན་ལ་བློས་གང་བཟུང་བ་ཐམས་ཅད་",
            "བདེན་ཞེན་གྱི་མཚན་འཛིན་དུ་མི་འགྱུར་བ་དང༌། ",
            "སོ་སོར་རྟོག་པ་དང་བྲལ་བའི་མི་རྟོག་པ་",
            "ཐམས་ཅད་ཧྭ་ཤང་གི་སྒོམ་དུ་འགྱུར་བ་སོགས་འཆད་ལ",
            ""
        ],
        [
            "དེའི་རྗེས་འབྲངས་ཁ་ཅིག",
            "གཟུང་འཛིན་གྱི་ཆོས་ཐམས་ཅད་དབུ་མའི་རིགས་པས་དཔྱད་ཅིང་གཞིགས་པ་།",
            "ཐམས་ཅད་བདེན་པས་སྟོང་པ་བདག་མེད་ཀྱི་དོན་དང༌། ",
            "དེ་ལ་བློ་ཁ་ཕྱོགས་ནས་བདག་མེད་དམ་བདེན་སྟོང་གི་འཛིན་སྟངས་ཤུགས་དྲག་བསྐྱེད་པ་ལྟ་བའི་ངེས་ཤེས་དང༌། ",
            "དེ་ཞི་གནས་ཀྱི་རྟ་ལ་བསྐྱོན་ནས་མཉམ་པར་འཇོག་པ་ཡང་དག་པའི་ལྟ་སྒོམ་དུ་བྱེད་ཅིང་ཚུལ་གཞན་ཐམས་ཅད་སྔ་མ་དང་འདྲ་བར་སྨྲའོ།། ",
            "འདི་དག་ལ་དཔྱད་པར་བྱ་སྟེ་སྔ་མར་བཤད་པའི་རང་བཞིན་གྱིས་སྟོང་པའི་སྟོང་ཉིད་ཀྱི་སྟེང་དུ་ངེས་པ་ཤུགས་དྲག་བསྐྱེད་པའི་ངེས་པ་།",
            "རང་བཞིན་མེད་དོ་",
            "སྙམ་པའམ་རང་བཞིན་གྱིས་མ་གྲུབ་པར་སྙམ་པའི་ཞེན་འཛིན་ལས་མ་འདས་པས་དེ་ལྟར་ན་འདོད་པ་ཕྱི་མ་དང་འདྲ་བར་མངོན་།",
            "ཕྱི་མར་ཆོས་ཐམས་ཅད་བདག་མེད་པའམ་བདེན་པས་སྟོང་པའི་འཛིན་སྟངས་།",
            ""
        ],
        [
            "བདག་མེད་དམ་བདེན་མེད་དུ་འཛིན་པ་ཞིག་ལས་མ་འདས་ཤིང༌། ",
            "དེ་ཇི་ལྟར་ཤུགས་དྲག་པ་དེ་འཛིན་པ་ཇེ་ཆེར་བསྐྱེད་པར་འགྱུར་བས། ",
            "བདག་འཛིན་བཀག་ཀྱང་བདག་མེད་དུ་",
            "འཛིན་པའམ་དེར་བལྟ་བ་དང༌། ",
            "བདེན་འཛིན་བཀག་ཀྱང་བདེན་མེད་དུ་",
            "འཛིན་པའམ་དེར་བལྟ་བར་སྣང་བས། ",
            "དེ་ནི་ཤིན་ཏུ་སྐྱོན་ཆེ་བར་བཤད་དེ",
            "སྒོམ་རིམ་དུ། ",
            "ཆོས་ཐམས་ཅད་རང་བཞིན་མེད་པར་བསམ་མོ། །",
            "རང་བཞིན་གང་ཡང་མེད་དོ་སྙམ་པ་",
            "དེ་ཡང་ཡང་དག་པའི་ཤེས་རབ་ཀྱིས་སྤངས་།",
            "ཞེས་སོགས་བཤད་པ་དང་དངོས་སུ་འགལ་།",
            "རྩ་ཤེར། ",
            "གང་དག་སྟོང་པ་ཉིད་ལྟ་བ། །",
            "དེ་དག་སྒྲུབ་ཏུ་མེད་པར་གསུངས།།",
            "ཞེས་དང༌། ",
            "སྟོང་ངོ་ཞེས་ཀྱང་མི་བརྗོད་དེ།།",
            "མི་སྟོང་ཞེས་ཀྱང་མི་བྱ་ཞིང༌།།",
            ""
        ],
        [
            "ཞེས་སོགས་དང༌། ",
            "གང་དག་རང་བཞིན་གཞན་དངོས་དང༌། །",
            " དངོས་དང་དངོས་མེད་ཉིད་ལྟ་བ། །",
            " དེ་དག་སངས་རྒྱས་བསྟན་པ་ལ།། ",
            "དེ་ཉིད་མཐོང་བ་མ་ཡིན་ནོ།། ",
            "ཞེས་དང༌། ",
            "ཡོད་ཅེས་བྱ་བ་རྟག་པར་ལྟ། །",
            "མེད་ཅེས་བྱ་བ་ཆད་པར་ལྟ། །",
            "ཞེས་དང༌། ",
            "བྱང་ཆུབ་སེམས་འགྲེལ་དུ། ",
            "སྐྱེ་མེད་དང་ནི་སྟོང་ཉིད་དང༌། །",
            " བདག་མེད་ཅེས་བྱ་སྟོང་པ་ཉིད། །",
            " བདག་ཉིད་དམན་པ་གང་སྒོམ་པ། །",
            " དེ་དེ་སྒོམ་པར་བྱེད་པ་མིན།། ",
            "ཞེས་པ་རྣམས་ཀྱི་ཕྱོགས་སྔ་མར་འགྱུར་བའི་ཕྱིར་རོ། །",
            "གཞན་ཡང་རྩ་ཤེར། ",
            "སྟོང་པ་ཉིད་ལ་བལྟ་ཉེས་ན།།",
            "ཤེས་རབ་ཆུང་རྣམས་ཕུང་བར་འགྱུར།།",
            "ཞེས་པའི་འགྲེལ་པ་ཚིག་གསལ་དུ། ",
            "རེ་ཞིག་གལ་ཏེ་ཐམས་ཅད་སྟོང་པ་སྟེ་",
            "ཐམས་ཅད་ཡོད་པ་མ་ཡིན་ནོ་ཞེས་རྟོག་ན་",
            ""
        ],
        [
            "དེའི་ཚེ་འདི་ལོག་པར་ལྟ་བར་འགྱུར་ཏེ",
            "ཞེས་པ་ལྟར་འགྱུར་བ་ལ་ཉེ་།",
            "ཅིས་ཀྱང་ཞེན་འཛིན་བྱེད་ན་ཡོད་པའི་ཕྱོགས་ཅུང་ཟད་ལེགས་པ་ཡིན་།",
            "རྩ་ཤེར། ",
            "ཡོད་པ་པོ་ནི་བདེ་འགྲོར་འགྲོ།།",
            "མེད་པ་པོ་ནི་ངན་འགྲོར་འགྲོ།།",
            "ཞེས་སོ།།",
            ""
        ],
        [
            "གཞན་ཡང་ལྟ་བ་དྲན་ནས་དེའི་སྟེང་དུ་བཞག་ན་",
            "ཞི་གནས་ཙམ་དུ་འགྱུར་བའང་མི་འཐད་།",
            "ཞི་ལྷག་གཉིས་མ་ཚང་ན་ལྟ་བ་དེ་ལྟ་བ་ཡང་དག་མིན་།",
            "ཚང་ན་དེའི་ཐོག་ཏུ་བཞག་པ་ལ་ལྷག་མཐོང་ཚང་བའི་ཕྱིར་དང༌། ",
            "ལྷག་མཐོང་ཐམས་ཅད་རྟོག་པར་འདོད་ཅིང་",
            "ཞི་གནས་ཐམས་ཅད་མི་རྟོག་པར་འདོད་།",
            "རྟོག་པ་དང་མི་རྟོག་པའི་གཞི་མཐུན་མི་སྲིད་པས་",
            "ཁྱེད་ལ་ཞི་ལྷག་ཟུང་འཇུག་གི་སེམས་རྩེ་གཅིག་པའང་མི་སྲིད་པར་འགྱུར་།",
            "མདོ་དགོངས་འགྲེལ་གྱི་འགྲེལ་བར། ",
            "ཞི་ལྷག་ཟུང་འབྲེལ་འཆད་པའི་སྐབས་སུ་སློབ་དཔོན་ཡེ་ཤེས་སྙིང་པོས། ",
            "ཞི་གནས་ཀྱི་ལམ་ནི་ལྷག་མཐོང་གི་དམིགས་པའི་",
            "སེམས་ཁོ་ན་ལ་དམིགས་པས། ",
            "དམིགས་པར་བྱ་བ་དང་དམིགས་པར་བྱེད་པ་",
            "གཉིས་ཀ་སེམས་ཀྱི་ངོ་བོ་ཉིད་ཡིན་པའི་ཕྱིར་",
            "ཐ་དད་པ་མ་ཡིན་པ་ཉིད་དོ།།",
            "ཞེས་པའང་མི་འཐད་པར་འགྱུར་རོ། །",
            "དེ་ཁོ་ན་ཉིད་ལ་ཞུགས་པའི་ཚེ་ཡང་ཡང་དཔྱད་ནས་",
            ""
        ],
        [
            "སྟོང་འཛིན་ནམ་མེད་འཛིན་བསྐྱེད་པའང་",
            "རྒྱ་བོད་ཀྱི་ངེས་དོན་སྨྲ་བ་གཞན་སུའང་མི་བཞེད་ཅིང་མི་འཐད་དེ",
            "ཆོས་དབྱིངས་བསྟོད་པར། ",
            "ཡིད་གཙོར་གྱུར་པའི་ཆོས་རྣམས་ལ།། ",
            "རྟོག་དང་བརྟག་པ་རྣམས་སྤངས་ནས།། ",
            "ཆོས་རྣམས་རང་བཞིན་མེད་ཉིད་ལས། །",
            " ཆོས་ཀྱི་དབྱིངས་སུ་བསྒོམ་པར་བྱ།། ",
            "ཞེས་དང༌། ",
            "བྲམ་ཟེ་ཆེན་པོས། ",
            "མཐའ་ཡིས་མ་གོས་དྲི་མ་མེད་པའི་སྙིང་པོ་ནི། །",
            " རང་བཞིན་གདོད་ནས་དག་པས་ཀུན་གྱིས་དཔྱད་བྱ་མིན།། ",
            "གལ་ཏེ་དཔྱད་ན་དུག་སྦྲུལ་གཙེས་པ་ཁོ་ནར་ཟད།།",
            ""
        ],
        [
            "ཅེས་སོགས་ལུང་མང་པོ་དང་འགལ་བ་དང༌། ",
            "སྒྲ་དོན་ཅན་གྱི་རྟོག་དཔྱོད་ནི་འཁྲུལ་ཤེས་ཀུན་རྫོབ་པའི་བློ་ཡིན་།",
            "དེས་དོན་དམ་པ་ལ་དཔྱོད་པ་བཀག་པའི་ཕྱིར་།",
            "ཀླུ་སྒྲུབ་ཀྱིས། ",
            "དོན་དམ་བློ་ཡི་སྤྱོད་ཡུལ་མིན།།",
            "བློ་ནི་ཀུན་རྫོབ་ཉིད་དུ་འདོད།།",
            "ཅེས་སོ།།",
            "ཆོས་ཉིད་ཀྱི་དོན་ལ་བློས་བཟུང་བ་མཚན་འཛིན་དུ་མི་འགྱུར་བའང་མི་འཐད་།",
            ""
        ],
        [
            "སྡུད་པ་ལས། ",
            "ཕུང་འདི་སྟོང་ཞེས་རྟོག་ནའང་བྱང་ཆུབ་སེམས་དཔའ་ནི། །",
            "མཚན་མ་ལ་སྤྱོད་སྐྱེ་མེད་གནས་ལ་དད་མ་ཡིན།།",
            "ཞེས་དང༌། ",
            "ཤེར་ཕྱིན་དུ་གཟུགས་ནས་རྣམ་མཁྱེན་གྱི་བར་ཐམས་ཅད་རྟག་མི་རྟག་དང་",
            "སྟོང་མི་སྟོང་དང་བདག་ཡོད་མེད་གང་དུ་སྤྱོད་ཀྱང་མཚན་མ་ལ་སྤྱོད་པར་གསུངས་པའི་ཕྱིར་དང༌། ",
            "བྲམ་ཟེ་ཆེན་པོས། ",
            "གལ་ཏེ་ཡིད་དུ་འོང་ངོ་སྙམ་པའི་སེམས། །",
            " སྙིང་ལ་བབ་པ་གཅེས་པར་བྱས་ན་ནི། །",
            " ཏིལ་གྱི་ཤུན་པ་ཙམ་གྱི་ཟུག་རྔུས་ཀྱང༌། །",
            " ནམ་ཡང་སྡུག་བསྔལ་འབའ་ཞིག་བྱེད་པར་ཟད།། ",
            "ཅེས་དང༌། ",
            "གང་ལ་ཞེན་པ་ཡོད་ན་དེ་ཡང་ཐོངས། །",
            "ཞེས་སོགས་མང་དུ་གསུངས་པའི་ཕྱིར་རོ། །",
            "སོ་སོར་རྟོག་པ་དང་བྲལ་བའི་མི་རྟོག་པ་ཐམས་ཅད་ཧྭ་ཤང་གི་སྒོམ་དང་",
            "མཐུན་པར་སྨྲ་བའང་ཤིན་ཏུ་ཐལ་ཆེས་ཏེ",
            "བྱང་ཆུབ་སེམས་འགྲེལ་དུ། ",
            "རྣམ་རྟོག་མེད་པ་སྟོང་ཉིད་ཡིན།།",
            ""
        ],
        [
            "གང་དུ་རྣམ་རྟོག་སྣང་གྱུར་པ། །",
            " དེར་ནི་སྟོང་ཉིད་ག་ལ་ཡོད།། ",
            "ཅེས་དང༌། ",
            "དབུ་མ་འཇུག་པར། ",
            "རྟོག་རྣམས་ལོག་པར་གྱུར་པ་གང་ཡིན་དེ།།",
            "རྣམ་པར་དཔྱོད་པའི་འབྲས་བུར་མཁས་རྣམས་གསུངས།།",
            "ཞེས་དང༌། ",
            "ཇོ་བོ་རྗེའི་དབུ་མའི་མན་ངག་གི་བཞག་ཐབས་ཀྱི་སྐབས་སུ། ",
            "བར་སྐབས་དེར་ཤེས་པ་ཅིར་ཡང་མི་རྟོག",
            "ཅིར་ཡང་མི་།",
            "ཞེས་སོགས་རྣམ་པར་མི་རྟོག་པར་འཇོག་པར་བཤད་པ་",
            "ཐམས་ཅད་ཧྭ་ཤང་གི་སྒོམ་དུ་འགྱུར་བའི་ཕྱིར་རོ། །",
            "གཞན་ཡང་ཐམས་ཅད་བདེན་སྟོང་དུ་འཛིན་པ་ནི་",
            "ཤེས་རབ་དེ་བྱམས་ཆོས་ཀྱི་སྐོར་ནས་རྟག་འཛིན་རྟོག་པར་བཤད་ཅིང༌། ",
            "དེ་རྣམ་པར་མི་རྟོག་པའི་ཡེ་ཤེས་ཀྱི་སྤང་བྱར་བཤད་པས་",
            "ཡང་དག་པའི་ལྟ་བར་མི་རུང་།",
            ""
        ],
        [
            "དེ་ཞི་གནས་ཀྱི་རྟ་ལ་བསྐྱོན་ཡང་ཡང་དག་པའི་ལྟ་སྒོམ་དུ་མི་འགྱུར་བའི་ཕྱིར་དང༌། ",
            "ཁྱེད་རང་ལྟར་ན་ཞི་གནས་ཡིན་ན་",
            "མི་རྟོག་པ་ཡིན་དགོས་པ་དང༌། ",
            "རྟོག་པ་དང་བྲལ་ན་",
            "ལྷག་མཐོང་འཆོར་བར་སྣང་བས། ",
            "རྟ་དང་དེ་ལ་བསྐྱོན་རྒྱུ་གཉིས་ཤིན་ཏུ་འགལ་བར་འགྱུར་བའི་ཕྱིར་དང༌། ",
            "སོ་སོར་རྟོག་པས་དཔྱད་པའི་མཐར་སོ་སོར་རྟོག་པ་ཉིད་ཀྱང་རང་ཞི་བར་བཤད་པས་",
            "དེའི་ཚེ་ཡང་ལྷག་མཐོང་འཆོར་བ་དང་ཧྭ་ཤང་གི་སྒོམ་དུ་འགྱུར་བ་ལ་སོགས་པ་",
            "ལུང་རིགས་ཀྱི་དཔྱད་པ་དུ་མ་ཞིག་འཇུག་པར་སྣང་ཡང་མང་བའི་འཇིགས་པས་མ་སྤྲོས་སོ།། ",
            "གཉིས་པ་རང་ལུགས་བཞག་པ་ནི། ",
            "སྔར་ལྷག་མཐོང་གི་སྐབས་སུ་ལྟ་བ་ངོས་བཟུང་ནས་སྐྱོང་ཚུལ་བཤད་པ་དང༌། ",
            "དོགས་གཅོད་རིམ་པར་བརྗོད་པའི་ལུང་རིགས་རྣམས་ཀྱིས་ཤེས་པར་ནུས་ལ",
            "འདིར་ཡང་ཅུང་ཟད་བཤད་པར་བྱ་།",
            "དེ་ལ་སྟོང་ཉིད་ཀྱི་ལྟ་བ་ཇི་ལྟ་བ་མངོན་སུམ་དུ་རྟོགས་པ་ནི་",
            "འཕགས་པའི་ས་ཐོབ་པ་ན་འབྱུང་བར་བཤད་པས། ",
            "སྐབས་འདིར་ནི་སོ་སྐྱེའི་སྤྱོད་ཡུལ་དུ་གྱུར་པའི་ལྟ་བ་གཏན་ལ་འབེབས་པ་ཡིན་ནོ།།",
            ""
        ],
        [
            "དེ་ཡང་གོང་དུ་བཤད་པའི་དཔྱད་སྒོམ་དང་འཇོག་སྒོམ་གྱི་",
            "ཕྱོགས་གང་ལ་བརྟེན་ཡང་སྟོང་ཉིད་ཀྱི་",
            "ལྟ་བ་རྙེད་པ་ནི་ཅི་ནས་ཀྱང་གལ་ཆེ་།",
            "དེ་མ་རྙེད་པའི་ལྟ་སྒོམ་ནི་ཇི་ལྟར་བཟང་ཡང་སྲིད་པའི་",
            "རྩ་བ་གཅོད་མི་ནུས་པར་མདོ་ལས་གསུངས་པ་ལྟར། ",
            "བྱང་ཆུབ་སེམས་འགྲེལ་དུ། ",
            "གང་དག་སྟོང་ཉིད་མི་ཤེས་པ། །",
            " དེ་དག་ཐར་པ་བསྟེན་མ་ཡིན།། ",
            "འགྲོ་དྲུག་སྲིད་པའི་བཙོན་རར་ནི། །",
            " རྨོངས་པ་དེ་དག་འཁོར་བར་འགྱུར།། ",
            "ཞེས་སོ།།",
            "ལྟ་བ་དེ་ཡང་ཕྱིན་ཅི་མ་ལོག་པ་ཞིག་མ་རྙེད་ན་གཏན་མི་རུང་།",
            "ནཱ་རོ་པའི་ལྟ་བ་མདོར་བསྡུས་ལས། ",
            "དེ་ལྟར་ལྟ་བ་མ་ནོར་བས། །",
            " སྒོམ་པ་དང་ནི་སྤྱོད་པ་དག །",
            " དངོས་དང་མཐུན་པས་བྱང་ཆུབ་ཐོབ།།",
            ""
        ],
        [
            "དཀྱུ་ས་བསྟན་པའི་རྟ་བཞིན་ནོ།། ",
            "ལྟ་བ་དངོས་སུ་མ་མཐུན་ན།། ",
            "སྒོམ་པ་སྤྱོད་པ་འཁྲུལ་འགྱུར་བས། །",
            " འབྲས་བུ་ཇི་བཞིན་མི་འཐོབ་སྟེ།། ",
            "དམུས་ལོང་མིག་བུ་མེད་པ་བཞིན། །",
            " ཞེས་བཤད་པ་ལྟར་རོ། །",
            "དེ་ལྟ་བུའི་ལྟ་བ་འཚོལ་བ་དེའང་ཐོས་བསམ་གྱི་ཤེས་རབ་ལ་བརྟེན་ནས་",
            "ལྟ་བའི་གོ་ཡུལ་རྙེད་པ་ཙམ་གྱིས་མི་ཆོག་པས་",
            "གཙོ་བོར་སྒོམ་བྱུང་གི་ཤེས་རབ་ལ་བརྟེན་ནས་",
            "རང་གི་སེམས་ཐོག་ཏུ་ཉམས་སུ་མྱོང་ཞིང་",
            ""
        ],
        [
            "རིག་པ་ཞིག་གལ་ཆེ་།",
            "དེ་ཡང་སྒོམ་རིམ་གྱི་མཐར་ཐུག་སེམས་ལ་དམིགས་ནས་",
            "བསྒྲུབ་དགོས་པར་མདོ་སྔགས་མན་ངག་དང་བཅས་པར་གསུངས་།",
            "གསང་འདུས་ལས། ",
            "རང་གི་སེམས་ནི་བརྟག་པ་ན།། ",
            "ཆོས་ཀུན་རང་གི་སེམས་ལ་གནས། །",
            " ཆོས་འདི་ནམ་མཁའི་རྡོ་རྗེར་གནས། །",
            " ཆོས་དང་ཆོས་ཉིད་མེད་པའོ།། ",
            "ཞེས་དང༌། ",
            "གུར་ལས། ",
            "རིན་ཆེན་སེམས་ཀྱིས་བསྐུལ་བ་ལས། །",
            "སེམས་ཉིད་བསྒོམས་པས་སངས་རྒྱས་ཏེ།།",
            "ཞེས་སོགས་དང༌། ",
            "ལང་གཤེགས་ལས། ",
            "སེམས་ཙམ་ལ་ནི་བརྟེན་ནས་སུ། །",
            " ཕྱི་རོལ་དོན་ལ་མི་བརྟག་།",
            ""
        ],
        [
            "དེ་བཞིན་ཉིད་ཀྱི་དམིགས་གནས་ནས།། ",
            "སེམས་ཙམ་ལས་ཀྱང་འདའ་བར་བྱ།། ",
            "སེམས་ཙམ་ལས་ནི་འདས་ནས་སུ། །",
            " སྣང་བ་མེད་ལ་འདའ་བར་བྱ།། ",
            "སྣང་མེད་གནས་པའི་རྣལ་འབྱོར་པ། །",
            " དེ་ཡིས་ཐེག་པ་ཆེན་པོ་མཐོང༌།། ",
            "ཞེས་དང༌། ",
            "མདོ་སྡེ་རྒྱན་ལས། ",
            "སེམས་ལས་གཞན་མེད་པར་ནི་བློས་རིག་ནས།།",
            "དེ་ནས་སེམས་ཀྱང་མེད་པ་ཉིད་དུ་རྟོགས།།",
            ""
        ],
        [
            "ཞེས་སོགས་དང༌། ",
            "བྲམ་ཟེ་ཆེན་པོས། ",
            "སེམས་བཅིངས་ན་ནི་འཆིང་འགྱུར་ཏེ།། ",
            "དེ་ཉིད་གྲོལ་ན་ཐེ་ཚོམ་མེད།། ",
            "ཅེས་སོ།།",
            "རྒྱུ་མཚན་དེ་ལ་བརྟེན་ནས་ཤིང་རྟ་ཆེན་པོ་གཉིས་ཀྱི་ལམ་སྲོལ་དབུ་མའི་སྒོམ་རིམ་དང་",
            "ཤེར་ཕྱིན་གྱི་མན་ངག་གཉིས་ཀར་མདོ་ལང་གཤེགས་སུ་གསུངས་པའི་དོན་བཀྲོལ་།",
            "སེམས་ཙམ་ལ་དམིགས་པ་དང༌། ",
            "དེ་བཞིན་ཉིད་ལ་དམིགས་པ་དང༌། ",
            "སྣང་མེད་ལ་དམིགས་པའི་རྣལ་འབྱོར་རྣམས་བཤད་པ་ཡིན་ནོ།། ",
            "དེ་ལྟར་མདོ་སྔགས་མན་ངག་དང་བཅས་པའི་སྒོམ་རིམ་གང་ཡིན་ཀྱང་",
            "དང་པོར་ལྟ་བ་འཚོལ་བའི་ཚེ་སོ་སོར་རྟོག་པའི་ཤེས་རབ་མེད་དུ་མི་རུང་།",
            ""
        ],
        [
            "སྒོམ་རིམ་ཐ་མར། ",
            "ཆོས་ཐམས་ཅད་ངོ་བོ་ཉིད་ཀྱིས་སྟོང་པར་གནས་པ་ཁོ་ན་ཡིན་དུ་ཟིན་ཀྱང་",
            "སོ་སོར་རྟོག་པ་མེད་ན་",
            "དེ་དག་གི་སྟོང་པ་ཉིད་རྟོགས་པར་མི་འགྱུར་རོ། །",
            "ཞེས་པ་ལ་སོགས་པ་དང་པོར་སོ་སོར་རྟོག་པ་དགོས་པའི་རྒྱུ་མཚན་མང་དུ་བཤད་དོ།།",
            "འོན་ཀྱང་སོ་སོར་རྟོག་པས་དཔྱད་པ་ན་",
            "མཐར་སོ་སོར་རྟོག་པ་ཉིད་ཀྱང་ཞི་ནས་མི་རྟོག་པ་འདྲེན་པ་ཞིག་དགོས་།",
            "འོད་སྲུང་གིས་ཞུས་པར། ",
            "འོད་སྲུང་འདི་ལྟ་སྟེ་དཔེར་ན་ཤིང་གཉིས་རླུང་གིས་དྲུད་པ་དེ་ལས་མེ་འབྱུང་སྟེ་",
            "བྱུང་ནས་ཤིང་གཉིས་སྲེག་པ་དེ་བཞིན་དུ། ",
            "འོད་སྲུང་ཡང་དག་པར་སོ་སོར་རྟོག་པ་ཡོད་ན་",
            ""
        ],
        [
            "འཕགས་པའི་ཤེས་རབ་ཀྱི་དབང་པོ་སྐྱེ་།",
            "དེ་སྐྱེས་པས་ཡང་དག་པའི་",
            "སོ་སོར་རྟོག་པ་དེ་ཉིད་སྲེག་པར་བྱེད་དོ།།",
            "ཞེས་དང༌། ",
            "སྒོམ་རིམ་བར་པར། ",
            "འདི་ལྟར་ཡང་དག་པར་སོ་སོར་རྟོག་པ་ཉིད་ལས་",
            "ཡང་དག་པ་ཇི་ལྟ་བ་བཞིན་དུ་ཤེས་པའི་མེ་བྱུང་།",
            "གཙུབས་ཤིང་གཙུབས་པའི་མེ་བཞིན་དུ་རྟོག་པའི་ཤིང་",
            "སྲེག་གོ་ཞེས་བཅོམ་ལྡན་འདས་ཀྱིས་བཀའ་བསྩལ་ཏོ།།",
            "ཞེས་སོ།།",
            "དཔྱོད་པ་དེ་ཡང་སྒྲ་དོན་ཅན་གྱི་རྟོག་དཔྱོད་ཁོ་ན་མ་ཡིན་པར་",
            "མཉམ་བཞག་གི་ངང་ནས་དཔྱོད་དགོས་།",
            ""
        ],
        [
            "མདོ་ལས། ",
            "མཉམ་པར་བཞག་ན་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ།།",
            "ཞེས་དང༌། ",
            "སྒོམ་རིམ་དུ། ",
            "ཞི་གནས་ཀྱིས་དམིགས་པ་ལ་སེམས་བརྟན་པར་བྱས་པ་",
            "དེའི་ཚེ་ཤེས་རབ་ཀྱིས་རབ་ཏུ་བརྟགས་ན་",
            "ཡང་དག་པའི་ཡེ་ཤེས་ཀྱི་སྣང་བ་འབྱུང་སྟེ། ",
            "ཞེས་སོ།།",
            "དེ་ལྟར་དཔྱད་པས་དཔྱོད་བྱེད་ཀྱི་སོ་སོར་རྟོག་པ་ཉིད་ཀྱང་རང་ཞི་ནས་",
            "ཅིའི་ངོ་བོར་ཡང་མ་གྲུབ་པའི་མི་རྟོག་པར་གྱུར་པ་ནི་",
            "སྐབས་འདིའི་ལྟ་བ་དངོས་གཞི་ཡིན་ཏེ",
            "མདོ་ལས། ",
            "ཆོས་ཐམས་ཅད་མཐོང་བ་མེད་པ་གང་ཡིན་པ་དེ་ནི་ཡང་དག་པར་མཐོང་བའོ།།",
            ""
        ],
        [
            "ཞེས་དང༌། ",
            "སྒོམ་རིམ་དུ། ",
            "དོན་དམ་པ་མཐོང་བ་གང་ཞེ་ན་",
            "ཆོས་ཐམས་ཅད་མཐོང་བ་མེད་པ་གང་ཡིན་པའོ།།",
            "ཞེས་སོ།། ",
            "དེ་ནས་སྐབས་དེར་བྱིང་རྒོད་ཀྱི་སྐྱོན་དང་བྲལ་བར་",
            "ཤེས་པ་ཅིར་ཡང་མི་རྟོག་ཅིར་ཡང་མི་འཛིན་གཟུང་འཛིན་གྱི་དྲན་པ་དང་",
            "ཡིད་ལ་བྱེད་པ་མེད་པར་སེམས་སྤྲོས་བྲལ་དུ་འཇོག་པ་ཡིན་ཏེ",
            "མདོ་ལས། ",
            "ཇི་བཞིན་པ་ཡི་ཆོས་ཉིད་ལ།། ",
            "དེ་བཞིན་པ་ཡི་བློ་བཞག་པས། །",
            " མིང་དུ་མི་ཐོགས་ཉམས་མྱོང་འཆར། །",
            " ཏིང་ངེ་འཛིན་ཞེས་དེ་ལ་བྱ།། ",
            "ཞེས་སོགས་དང༌། ",
            "ཇོ་བོ་རྗེས། ",
            "ཆོས་དབྱིངས་སྤྲོས་དང་བྲལ་བ་ལ།།",
            ""
        ],
        [
            "ཤེས་པའང་སྤྲོས་དང་བྲལ་བར་།",
            "ཅེས་དང༌། ",
            "ཆོས་དབྱིངས་མཐའ་དང་དབུས་མེད་པ། །",
            " བློ་མིག་ཞིབ་མོས་རྟོག་བྲལ་བར། །",
            " བྱིང་རྒོད་རབ་རིབ་མེད་པར་བལྟ།། ",
            "ཞེས་པའི་དོན་ནོ།།",
            "ཚུལ་འདི་དག་ཇོ་བོའི་དབུ་མའི་མན་ངག་ལས། ",
            "འདི་ལྟར་འདས་པའི་སེམས་ནི་འགགས་ཤིང་ཞིག ",
            "མ་འོངས་པའི་སེམས་ནི་མ་སྐྱེས་ཤིང་མ་།",
            "ད་ལྟར་གྱི་སེམས་ནི་འདི་ལྟར་ཡང་ཤིན་ཏུ་བརྟག་དཀའ་།",
            "ཁ་དོག་མེད་ཅིང་དབྱིབས་དང་བྲལ་བ། ",
            "ནམ་མཁའ་དང་འདྲ་བས་མ་གྲུབ་པའམ། ",
            "ཡང་ན་གཅིག་དང་དུ་མ་དང་བྲལ་བས་སམ། ",
            "ཡང་ན་མ་སྐྱེས་པས་སམ། ",
            "ཡང་ན་དེ་རང་བཞིན་གྱིས་འོད་གསལ་བ་ལ་སོགས་པས་",
            "རིགས་པའི་མཚོན་གྱིས་དཔྱད་ཅིང་གཞིགས་ན་མ་གྲུབ་པར་རྟོགས་སོ།།",
            ""
        ],
        [
            "དེ་ལྟར་གཉིས་པོ་ནི་དངོས་པོ་ཅིའི་ངོ་བོར་ཡང་མ་གྲུབ་ཅིང་མེད་ཙམ་ན་",
            "སོ་སོར་རྟོག་པའི་ཤེས་པའི་ཤེས་རབ་དེ་ཉིད་ཀྱང་མ་གྲུབ་།",
            "དཔེར་ན་ཤིང་གཉིས་ཕན་ཚུན་དྲུད་པས་",
            "མེ་བྱུང་བའི་རྐྱེན་གྱིས་ཤིང་གཉིས་པོ་ཉིད་ཚིག་ཅིང་མེད་པའི་རྗེས་།",
            "གང་གིས་སྲེག་པར་བྱེད་པའི་མེ་དེ་ཉིད་ཀྱང་རང་ཞི་བ་དེ་བཞིན་དུ་",
            "རང་དང་སྤྱིའི་མཚན་ཉིད་ཀྱི་ཆོས་ཐམས་ཅད་མེད་པར་གྲུབ་ཙམ་ན་",
            "ཤེས་རབ་དེ་ཉིད་ཀྱང་སྣང་བ་མེད་པ་འོད་གསལ་བ་ཅིའི་ངོ་བོར་ཡང་མ་གྲུབ་པས། ",
            "བྱིང་བ་དང་རྒོད་པ་ལ་སོགས་པའི་སྐྱོན་དུ་གྱུར་པ་ཐམས་ཅད་བསལ་ཏེ",
            "བར་སྐབས་དེར་ཤེས་པ་ཅིར་ཡང་མི་རྟོག",
            "ཅིར་ཡང་མི་།",
            "དྲན་པ་དང་ཡིད་ལ་བྱེད་པ་ཐམས་ཅད་སྤངས་།",
            ""
        ],
        [
            "ཇི་སྲིད་དུ་མཚན་མའམ་རྣམ་པར་རྟོག་པའི་དགྲའམ་ཆོམ་རྐུན་མ་ལངས་ཀྱི་བར་དུ་",
            "དེ་ལྟ་བུ་ལ་ཤེས་པ་གནས་པར་བྱའོ།།",
            "ཞེས་བཤད་པ་གོ་བདེ་ཡང་ཅུང་ཟད་བཀྲོལ་།",
            "ཐོག་མར་ལྟ་བ་འཚོལ་བའི་ཚེ་གཟུང་འཛིན་གྱི་ཆོས་ཐམས་ཅད་སེམས་སུ་བརྟགས་།",
            "སེམས་ཀྱང་དུས་གསུམ་གྱི་སྒོ་ནས་སམ། ",
            "གཅིག་དུ་བྲལ་ལམ། ",
            "སྐྱེ་འགག་གནས་བྲལ་ལམ། ",
            "རང་བཞིན་གྱི་འོད་གསལ་བ་སོགས་རིགས་པའི་སྒོ་ཅི་རིགས་པས་",
            "བརྟག་ཅིང་གཞིགས་ནས་",
            "ངོ་བོ་ཉིད་དུ་མ་གྲུབ་པར་བརྟགས་ཏེ",
            "དེ་ལྟར་གཟུང་འཛིན་གཉིས་དངོས་པོ་གང་དུའང་མ་གྲུབ་ཅིང་མེད་ཙམ་།",
            ""
        ],
        [
            "རྟོག་བྱེད་ཀྱི་སོ་སོར་རྟོག་པ་དེ་ཉིད་ཀྱང་མ་གྲུབ་།",
            "དཔེར་ན་ཤིང་དྲུད་པའི་མེས་ཤིང་བསྲེགས་ནས་མེ་ཡང་རང་ཞི་བ་ལྟར། ",
            "སོ་སོར་རྟོག་པའི་ཤེས་རབ་དེ་ཡང་སྣང་མེད་འོད་གསལ་ཅིར་ཡང་མ་གྲུབ་པར་འགྱུར་ཏེ",
            "དེ་ལྟ་བུའི་ལྟ་བ་རྙེད་པ་དེའི་ཚེ་བྱིང་རྒོད་སོགས་ཀྱི་སྐྱོན་བསལ་།",
            "སྐབས་དེར་ཤེས་པ་ཅིར་ཡང་མི་རྟོག་ཅིར་ཡང་མི་འཛིན་པར། ",
            "གཟུང་འཛིན་གྱི་བློའི་དྲན་པ་དང་ཡིད་བྱེད་ཐམས་ཅད་སྤངས་།",
            "ཇི་སྲིད་མཚན་འཛིན་ནམ་རྣམ་རྟོག་གི་སྐྱོན་མ་ལངས་ཀྱི་བར་དེ་སྲིད་དུ་",
            "དེ་ལྟ་བུ་ལ་སེམས་གནས་པར་བྱེད་དགོས་པ་བསྙོན་མེད་པར་བསྟན་།",
            "སྒོམ་རིམ་དུ་ཡང༌། ",
            "ཆོས་ཐམས་ཅད་རང་བཞིན་མེད་པར་བསམ་མོ། །",
            "རང་བཞིན་གང་ཡང་མེད་དོ་སྙམ་པ་དེ་ཡང་ཡང་དག་པའི་ཤེས་རབ་ཀྱིས་སྤངས་།",
            ""
        ],
        [
            "ཡོད་མེད་ལས་འདས་པའི་ཡུལ་དེ་ལྟ་བུ་།",
            "ཤེས་པ་ཡང་ཡོད་མེད་དང་བྲལ་བ་དེ་ལྟ་བུས་",
            "དམིགས་པ་མེད་པར་བསྒོམ་པར་བྱའོ།།",
            "ཞེས་གོང་བཞིན་དུ་བསྟན་།",
            "དེ་ལྟར་ན་ལྟ་བ་སྐྱོང་བའི་ཚེ་དཔྱད་སྟོང་གི་ངེས་ཤེས་སམ། ",
            "རང་བཞིན་མེད་པའི་ངེས་ཤེས་སམ། ",
            "བདག་མེད་པའི་ངེས་ཤེས་རྣམས་ཤུགས་དྲག་པ་ཞི་གནས་ལ་བརྟེན་ནས་",
            "སྐྱོང་བར་འདོད་པ་རྣམས་ལུང་དོན་དེ་དག་ལ་ལེགས་པར་སོམས་དང་",
            "ལྟ་བའི་ངེས་པ་རྙེད་པར་འགྱུར་རོ། །",
            "དེར་མ་ཟད་གཞན་ཡང་ལྟ་བ་རྙེད་ནས་",
            "རྟོག་མེད་སྒོམ་པར་བཤད་པའི་ཚུལ་ཤིན་ཏུ་མང་སྟེ",
            ""
        ],
        [
            "ཏིང་འཛིན་རྒྱལ་པོ་ལས། ",
            "མཁས་པས་འདུས་བྱས་འདུས་མ་བྱས་རིག་ནས།། ",
            "མཚན་མའི་འདུ་ཤེས་ཐམས་ཅད་རྣམ་བཤིག་སྟེ།། ",
            "མཚན་མ་མེད་པ་ལ་ནི་དེ་གནས་ན།། ",
            "ཆོས་རྣམས་ཐམས་ཅད་སྟོང་པར་རྟག་ཏུ་ཤེས།། ",
            "ཞེས་དང༌། ",
            "འཕགས་པ་དཀོན་མཆོག་སྤྲིན་སྒོམ་རིམ་དུ་དྲངས་པ་ལས། ",
            "སེམས་གང་གིས་རྟོགས་པ་དེ་ཡང་ངོ་བོ་ཉིད་ཀུན་ཏུ་བཙལ་ན་སྟོང་པར་རྟོགས་ཏེ",
            "དེ་ལྟར་རྟོགས་པས་མཚན་མ་མེད་པའི་རྣལ་འབྱོར་ལ་འཇུག་།",
            ""
        ],
        [
            "ཞེས་དང༌། ",
            "ལྷག་མཐོང་གིས་བརྟགས་ནས་ངོ་བོ་ཉིད་མེད་པར་",
            "རྟོགས་པ་ནི་མཚན་མ་མེད་པ་ལ་འཇུག་།",
            "ཞེས་དང༌། ",
            "སྒོམ་རིམ་བར་པ་ལས། ",
            "དེ་དེ་ལྟར་ཤེས་རབ་ཀྱིས་རྣམ་པར་དཔྱད་དེ་",
            "གང་གི་ཚེ་རྣལ་འབྱོར་པས་",
            "དངོས་པོ་གང་གི་ངོ་བོ་ཉིད་དོན་དམ་པར་མི་འཛིན་པ་",
            "དེའི་ཚེ་རྣམ་པར་མི་རྟོག་པའི་ཏིང་ངེ་འཛིན་ལ་འཇུག་།",
            "ཞེས་དང༌། ",
            "ཀ་མ་ལ་ཤཱི་ལས་མཛད་པའི་རྣམ་པར་མི་རྟོག་པ་ལ་",
            "འཇུག་པའི་གཟུངས་ཀྱི་འགྲེལ་པར་ཡང་དཔྱད་པའི་",
            "མཐར་མི་རྟོག་པ་ལ་འཇོག་དགོས་པ་ཁོ་ན་བཤད་ལ",
            "བྱང་ཆུབ་ལམ་སྒྲོན་ལས་ཀྱང༌། ",
            "ལུང་དང་རིགས་པ་དག་གིས་ནི། །",
            " ཆོས་རྣམས་ཐམས་ཅད་རྐྱེན་མེད་པའི། །",
            " རང་བཞིན་མེད་པ་ངེས་བྱས་ནས། ",
            "རྣམ་པར་རྟོག་མེད་བསྒོམ་པར་བྱ།།",
            ""
        ],
        [
            "ཞེས་སོ།།",
            "དེ་དག་གིས་ལྟ་སྒོམ་གྱི་དོགས་གཅོད་བཤད་ཟིན་།",
            "འདི་ཡན་ཆད་མདོ་སྔགས་མན་ངག་དང་བཅས་པའི་ཏིང་ངེ་འཛིན་སྒྲུབ་ཚུལ་ཐམས་ཅད་ལ་",
            "མཁོ་བར་སྣང་བས་སྤྱི་བཤད་ཀྱི་ཚུལ་དུ་ཆེ་ལོང་ཙམ་བཤད་པ་ཡིན་ནོ།།།། ",
            "༄༅། །གཉིས་པ་ཐུན་མོང་མ་ཡིན་པ་ཕྱག་རྒྱ་ཆེན་པོའི་སྒོམ་རིམ་རྒྱས་པར་ཕྱེ་ནས་བཤད་པ་།",
            "ཐོག་མར་ཡིད་ཆེས་བསྐྱེད་པའི་རྣམ་།",
            "སྒོམ་རིམ་གྱི་སྔོན་དུ་འགྲོ་བའི་རྣམ་གཞག ",
            "ཕྱག་ཆེན་གྱི་སྒོམ་རིམ་དངོས་བཤད་པ་གསུམ་ལས། ",
            "དང་པོ་༼ཐོག་མར་ཡིད་ཆེས་བསྐྱེད་པའི་རྣམ་ངེས་༽",
            ""
        ],
        [
            "ལ། ཉམས་སུ་བླང་བྱའི་ཆོས་ཀྱི་ཆེ་བ་བཤད་པ་དང༌། ",
            "ཉམས་སུ་བླངས་པའི་གང་ཟག་གི་ཆེ་བ་བཤད་པ་གཉིས་ཀྱི། ",
            "དང་པོ་༼ཉམས་སུ་བླང་བྱའི་ཆོས་ཀྱི་ཆེ་བ་བཤད་པ་།",
            "ཕྱག་རྒྱ་ཆེན་པོའི་རྣམ་།",
            "དེ་ཉིད་མདོ་རྒྱུད་མཐའ་དག་ནས་བསྟན་ཚུལ། ",
            "ཁྱད་པར་བླ་མེད་ཀྱི་རྒྱུད་ནས་གསུངས་ཚུལ། ",
            "མདོ་རྒྱུད་ཐམས་ཅད་ཀྱི་ཟབ་དོན་ཡིན་ཚུལ་བཞི་ལས། ",
            "དང་པོ་༼ཕྱག་རྒྱ་ཆེན་པོའི་རྣམ་ངེས༽ལ། ",
            "མཚན་དོན་དང་རྣམ་གྲངས། ",
            "ངོ་བོ་དང་རབ་།",
            "མ་ཤེས་པ་དང་ཤེས་པའི་སྐྱོན་ཡོན་གསུམ་གྱི། ",
            "དང་པོ་",
            "༼མཚན་དོན་དང་རྣམ་གྲངས་༽ནི། ",
            "ཆོས་འདིའི་མཚན་མ་ཧཱ་མུ་དྲའི་སྒྲ་ལས་དྲངས་ན་ཕྱག་རྒྱ་ཆེན་པོ་ཞེས་པ་ལས། ",
            "ཕྱག་རྒྱ་ལ་སྤྱིར་ཕྱག་རྒྱ་དང་རྟགས་དང་མཚན་མ་དང་ཉེ་བའི་མཚན་ཉིད་རྣམ་གྲངས་ཡིན་ལ",
            "དེ་ཡང་གདབ་པར་བྱ་བའམ་བཏབ་པའི་དོན་གྱིས་ཕྱག་རྒྱར་བརྗོད་པ་ནི། ",
            "དཔེར་ན་འཇིག་རྟེན་དུ་ཐམ་ག་ལྟ་བུས་གཞན་ལ་འདེབས་པའམ་བཏབ་པས་ན་རྒྱ་ཞེས་པ་ལྟར། ",
            "འདིས་འཁོར་འདས་ཀྱི་ཆོས་ཐམས་ཅད་ལ་འདེབས་པའམ་བཏབ་པས་ན་ཕྱག་རྒྱ་དང་མཚོན་པར་བྱེད་པས་ཕྱག་རྒྱར་བརྗོད་པ་ནི། ",
            "དཔེར་ན་གོ་ཆ་ལ་སོགས་པའི་རྟགས་མཚན་གྱིས་སོ་སོའི་བྱེ་བྲག་མཚོན་པ་ལྟར༌། ",
            "འདིས་འཁོར་འདས་ཐམས་ཅད་ཀྱི་རང་བཞིན་ནམ་གནས་ལུགས་མཚོན་པས་ན་ཕྱག་རྒྱ་དང༌། ",
            "མི་འདའ་བར་བྱེད་པས་ན་ཕྱག་རྒྱར་བརྗོད་པ་ནི། ",
            "དཔེར་ན་རྒྱལ་པོའི་བཀའ་རྒྱས་བཏབ་པ་ལ་འབངས་རྣམས་ཀྱིས་མི་འདའ་བ་ལྟར། ",
            "འཁོར་འདས་ཀྱི་ཆོས་ཐམས་ཅད་འདི་ལས་མི་འདའ་བས་ན་ཕྱག་རྒྱ་ཞེས་བརྗོད་པ་ཡིན་ལ",
            ""
        ],
        [
            "འདི་དང་ཕྱོགས་མཐུན་པར་ནམ་མཁའ་མཛོད་ཀྱིས་ཞུས་པའི་མདོ་ལས། ",
            "དེ་བཞིན་གཤེགས་པའི་ཕྱག་རྒྱས་བཏབ་པ་ཞེས་བྱ་བ་།",
            "དེ་བཞིན་ཉིད་དང་དབྱེར་མེད་པ་དེ་ནི་ཕྱག་རྒྱ་།",
            "ཕྱེ་བ་མེད་པ་འཇུག་པ་མེད་པ་མངོན་པར་ཞེན་པ་མེད་པ་",
            "མི་བསྐྱོན་པ་བསྐྱོད་པར་བྱ་བ་མ་ཡིན་པ་།",
            "ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་གྱིས་བསྐྱོད་པར་མི་ནུས་སོ།།",
            "དེ་ཅིའི་ཕྱིར་ཞེ་།",
            "ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་ནི་",
            "ཕྱག་རྒྱ་དེས་བཏབ་པ་ཉིད་དོ།།",
            ""
        ],
        [
            "དེ་བཞིན་གཤེགས་པའི་ཕྱག་རྒྱ་དེ་ནི་ཤིན་ཏུ་མ་སྐྱེས་པའི་ཕྱག་རྒྱ། ",
            "ཤིན་ཏུ་སྟོང་པ་ཉིད་ཀྱི་ཕྱག་རྒྱ། ",
            "ཤིན་ཏུ་མཚན་མ་མེད་པའི་ཕྱག་རྒྱ། ",
            "ཤིན་ཏུ་སྨོན་པ་མེད་པའི་ཕྱག་རྒྱ། ",
            "ཤིན་ཏུ་འདུས་མ་བྱས་པའི་ཕྱག་རྒྱ། ",
            "འདོད་ཆགས་དང་བྲལ་བའི་ཕྱག་རྒྱ། ",
            "དེ་བཞིན་ཉིད་ཀྱི་ཕྱག་རྒྱ། ",
            "ཡང་དག་པའི་མཐའི་ཕྱག་རྒྱ། ",
            "ནམ་མཁའི་ཕྱག་རྒྱ་སྟེ། ",
            "ཞེས་སོ།།",
            "ཆེན་པོ་ཞེས་པ་ནི་ཆོས་འདིའི་གོང་ན་གཞན་མེད་པའི་དོན་།",
            "གསང་བ་གྲུབ་པར། ",
            "བཞི་པ་གོང་ན་མེད་པའི་རྒྱུད། །",
            " མངོན་པར་བྱང་ཆུབ་བྱེད་པ་པོ། །",
            " ཕྱག་རྒྱ་ཆེན་པོ་རྣམ་སྒོམ་པ། །",
            " དེ་ཡི་གོང་ན་གཞན་མེད་པའོ།། ",
            "ཞེས་གསུངས་པ་ལྟར་རོ། ",
            "ཡང་ཕྱག་ཆེན་ཐིག་ལེར། ",
            "འདི་ནི་ཕྱག་རྒྱ་ཆེན་པོ་སྟེ།། ",
            "ཕྱག་ནི་སྟོང་པའི་ཡེ་ཤེས་ཡིན།། ",
            "རྒྱ་ནི་འཁོར་བའི་ཆོས་ལས་གྲོལ།།",
            ""
        ],
        [
            "ཆེན་པོ་ཟུང་དུ་འཇུག་པའོ།། ",
            "ཞེས་གསུངས་པ་ལྟར་།",
            "ཕྱག་ནི་སྟོང་པ་ཉིད་རང་རིག་པའི་ཡེ་ཤེས་ཀྱི་དོན་།",
            "རིམ་ལྔར། ",
            "རང་གིས་རང་རིག་ཡེ་ཤེས་ནི། །",
            "ལེགས་མཐོང་གང་ཡིན་འདིར་ཕྱག་ཡིན།།",
            "ཞེས་སོ།།",
            "རྒྱ་ནི་འཁོར་བའི་ཆོས་གཟུང་འཛིན་ལས་གྲོལ་ཞིང་དེས་ཆོས་ཐམས་ཅད་ལ་རྒྱས་བཏབ་པའམ་འདེབས་པའི་དོན་།",
            ""
        ],
        [
            "གསང་འདུས་ལས། ",
            "དངོས་པོ་ཐམས་ཅད་དང་བྲལ་བ། །",
            " ཕུང་པོ་ཁམས་དང་སྐྱེ་མཆེད་རྣམས། །",
            " གཟུང་དང་འཛིན་པ་རྣམ་པར་སྤངས།། ",
            "ཆོས་བདག་མེད་པ་མཉམ་ཉིད་པས། །",
            " ཞེས་སོ།།",
            "ཆེན་པོ་ནི་ཐབས་ཤེས་སོགས་ཟུང་དུ་འཇུག་པའམ་མཉམ་པར་སྦྱོར་བ་དང༌། ",
            "དེ་ནི་སྒོམ་པ་ཐམས་ཅད་ཀྱི་མཆོག་ཏུ་གྱུར་པའི་དོན་།",
            "མཻ་ཏྲི་པའི་དེ་ཁོ་ན་ཉིད་བཅུ་པར། ",
            "ཐབས་དང་ཤེས་རབ་མཉམ་སྦྱོར་བ། །",
            " སྒོམ་པ་མཆོག་གི་རྣལ་འབྱོར་པ། །",
            " ཕྱག་རྒྱ་ཆེན་པོ་མཉམ་སྦྱོར་བ། །",
            " ཞེས་སོ།།",
            "གཞན་ཡང་འདིའི་མཚན་དོན་ལ་དུས་འཁོར་གྱི་དཀའ་འགྲེལ་པདྨ་ཅན་ལས། ",
            "ཕྱག་རྒྱ་ཆེ་ཞེས་བྱ་བ་ནི། ",
            "འདས་པ་དང་མ་བྱོན་པ་དང་",
            "ད་ལྟར་བྱུང་བའི་དེ་བཞིན་གཤེགས་པ་ཐམས་ཅད་བསྐྱེད་པར་",
            "མཛད་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ལ",
            "རབ་ཏུ་མི་གནས་པའི་མྱ་ངན་ལས་འདས་པའམ་",
            "མི་འཕོ་བའི་བདེ་བ་ལ་རྒྱས་བཏབ་པས་ན་ཕྱག་རྒྱ་།",
            ""
        ],
        [
            "ལས་ཀྱི་ཕྱག་རྒྱ་དང་ཡེ་ཤེས་ཀྱི་ཕྱག་རྒྱ་ལས་ཁྱད་པར་དུ་གྱུར་པ་དང༌། ",
            "འཁོར་བའི་བག་ཆགས་དང་བྲལ་བར་གྱུར་པས་ན་ཆེན་པོའོ།།",
            "ཞེས་བཤད་།",
            "རྗེ་སྒམ་པོ་པས། ",
            "སྣང་སྲིད་འཁོར་འདས་རྣམས་ཆོས་ཉིད་སྐྱེ་བ་མེད་པའི་ངང་ལས་མི་འདའ་བར་རྟོགས་པ་ནི་ཕྱག་།",
            "ཅིར་སྣང་ཅི་སྲིད་ཐམས་ཅད་གཉུག་མའི་དོན་ལས་མི་འདའ་བས་རྒྱའོ།།",
            "ཆོས་ཉིད་རང་གྲོལ་དུ་རྟོགས་པས་ན་ཆེན་པོའོ།།",
            "ཞེས་དང༌། ",
            "གསེར་སྡིངས་པའི་ཐེག་སྒྲོན་ལས། ",
            "ཕྱག་རྒྱ་ཆེན་པོའི་ངེས་ཚིག་ནི། །",
            " ལས་དང་ཉོན་མོངས་སྒྲིབ་པ་རྣམས། །",
            " རང་གྲོལ་སེམས་ཉིད་ཆོས་སྐུ་རུ། །",
            " མཇལ་བའི་ཕྱིར་ན་ཕྱག་ཅེས་བྱ།།",
            ""
        ],
        [
            "མཚན་མའི་རྣམ་པར་རྟོག་པ་ཡིས། །",
            " འདའ་བར་མི་ནུས་ཕྱིར་ན་རྒྱ། །",
            " མཚན་ཉིད་ཐེག་དང་བྱ་སྤྱོད་སོགས། །",
            " ཐེག་པ་ཀུན་ལས་ཆེ་བས་ན།། ",
            "ཆེན་པོ་ཞེས་ནི་བརྗོད་པ་ཡིན།། ",
            "ཞེས་ཀྱང་བཤད་།",
            "མཚན་གྱི་རྣམ་གྲངས་ནི། ",
            "དོན་དམ་པའི་དེ་ཉིད། ",
            "བླ་ན་མེད་པའི་ཡེ་ཤེས། ",
            "ཀུན་ཏུ་བཟང་པོ། ",
            "ཕྱག་རྒྱ་ཆེན་པོ། ",
            "ཆོས་ཀྱི་སྐུ་རྣམས་དོན་གཅིག་ཏུ་བཤད་དེ",
            "ཨིནྡྲ་བོ་དྷིས་ཡེ་ཤེས་གྲུབ་པའི་སྒྲུབ་ཐབས་ལས། ",
            "འདི་ནི་དོན་དམ་དེ་ཉིད་དོ།། ",
            "ཡེ་ཤེས་རྡོ་རྗེ་བླ་མེད་ཡིན།།",
            ""
        ],
        [
            "ཀུན་ཏུ་བཟང་པོ་ཞེས་བཤད་ཅིང༌། །",
            " ཕྱག་རྒྱ་ཆེན་པོ་ཞེས་ཀྱང་བྱ།། ",
            "འདི་ནི་ཆོས་སྐུར་ཤེས་བྱ་སྟེ།། ",
            "ཞེས་སོ།།",
            "སྦྱོར་བ་བདུན་པར། ",
            "རང་བཞིན་མེད་དང་དེ་བཞིན་ཉིད། །",
            " ཆོས་ཉིད་དང་ནི་ཆོས་མཉམ་པ། །",
            " དོན་དམ་ལ་སོགས་རྣམ་གྲངས་ཀྱང༌། །",
            " རང་བཞིན་མེད་པ་འདི་ཉིད་ལས། །",
            " དེར་ནི་གཞན་དག་མ་གསུངས་སོ།། ",
            "ཞེས་པའི་མཚན་གྱི་རྣམ་གྲངས་ཀྱང་བཤད་དོ།། ",
            "གཉིས་པ་ཕྱག་རྒྱ་ཆེན་པོའི་ངོ་བོ་ནི། ",
            "གང་དུའང་མི་གནས་ཤིང་མཚན་ཉིད་ཐམས་ཅད་དང་བྲལ་བ་ཀུན་ལ་ཁྱབ་པ་ནམ་མཁའ་ལྟ་བུར་བཤད་།",
            ""
        ],
        [
            "ཨིནྡྲ་བོ་དྷིས། ",
            "ཇི་ལྟར་མི་གནས་ནམ་མཁའ་ནི། །",
            " ཁྱབ་ཅིང་མཚན་ཉིད་རྣམས་དང་བྲལ།། ",
            "འདི་ནི་དོན་དམ་དེ་ཉིད་དེ།། ",
            "ཞེས་དང༌། ",
            "མཻ་ཏྲི་པས། ",
            "ཟུང་འཇུག་བློ་འདས་ཕྱག་རྒྱ་ཆེན་པོ་ནི། །",
            " གསལ་ལ་མི་རྟོག་ནམ་མཁའ་ལྟ་བུ་ཡིས། །",
            " ཁྱབ་ཅིང་རྒྱ་ཆེ་སྙིང་རྗེ་ཆེན་པོ་ནི། །",
            " སྣང་ལ་",
            "རང་བཞིན་མེད་པ་ཆུ་ཟླ་བཞིན། །",
            " གསལ་ལ་ཐ་སྙད་མཐའ་དབུས་ཀུན་དང་བྲལ།།",
            ""
        ],
        null,
        [
            "སྒྲིབ་བྲལ་དག་པ་གཉིས་ལྡན་གྱི་ཡེ་ཤེས་འབའ་ཞིག་ཏུ་གྱུར་པ་ནི་",
            "འབྲས་བུའི་ཕྱག་ཆེན་ཡིན་ནོ།།",
            "དེ་དག་ལའང་ནང་ཚན་དུ་ཕྱེ་།",
            "རྒྱུད་བླར། ",
            "མ་དག་མ་དག་དག་པ་དང༌། །",
            " ཤིན་ཏུ་རྣམ་དག་གོ་རིམ་བཞིན། །",
            " སེམས་ཅན་བྱང་ཆུབ་སེམས་དཔའ་དང༌། །",
            " དེ་བཞིན་གཤེགས་རྣམས་རིམ་པ་བཞིན། །",
            " ཞེས་དེ་བཞིན་ཉིད་ལ་གསུམ་དུ་ཕྱེ་བ་གཞིའི་ཕྱག་ཆེན་གྱི་དབྱེ་བ་དང༌། ",
            "བདེ་མཆོག་འབྱུང་བ་ལས། ",
            "སྟོང་ཉིད་སོ་སོར་རྟོག་པས་ན།།",
            "བསམ་གཏན་ཤེས་རབ་ཏུ་ཡང་འགྱུར།།",
            "ཞེས་ཞི་གནས་དང་ལྷག་མཐོང་དུ་ཕྱེ་བ་དང༌། ",
            "ཡེ་ཤེས་སྙིང་པོའི་རྒྱུད་ལས། ",
            "ཕྱག་རྒྱ་ཆེན་པོ་ནི་འདིར་བཞིར་དབྱེ་བ་།",
            "ལས་ཀྱི་ཕྱག་རྒྱ་དང་དམ་ཚིག་གི་ཕྱག་རྒྱ་དང་",
            "ཡེ་ཤེས་ཀྱི་ཕྱག་རྒྱ་དང་ཆོས་ཀྱི་ཕྱག་རྒྱའོ།།",
            ""
        ],
        [
            "ཞེས་ཕྱག་རྒྱ་བཞིར་ཕྱེ་བ་ལ་སོགས་པ་རྣམས་ལམ་ཕྱག་ཆེན་གྱི་དབྱེ་བ་དང༌། ",
            "ཨིནྡྲ་བོ་དྷིས་ཡེ་ཤེས་གྲུབ་པའི་སྒྲུབ་ཐབས་སུ། ",
            "ཇི་ལྟར་གཟུགས་བརྙན་མེ་ལོང་ལ།།",
            "རང་ཉིད་ངེས་པར་སྣང་བ་བཞིན། །",
            "དེ་བཞིན་ཆོས་སྐུར་ཡེ་ཤེས་ནི། །",
            "སྣང་བ་མེ་ལོང་ཞེས་བྱའོ།།",
            "ཞེས་སོགས་ཡེ་ཤེས་ལྔ་དང་སྐུ་གསུམ་དུ་ཕྱེ་བ་ལ་སོགས་པ་རྣམས་",
            "འབྲས་བུའི་ཕྱག་ཆེན་གྱི་དབྱེ་བར་ཤེས་པར་བྱའོ།། ",
            "གསུམ་པ་༼མ་ཤེས་པ་དང་ཤེས་པའི་སྐྱོན་ཡོན་༽ནི། ",
            "ཕྱག་རྒྱ་ཆེན་པོའི་གནས་ལུགས་མ་ཤེས་ཤིང་མ་རྟོགས་ན་",
            "རྣལ་འབྱོར་གཞན་འབུམ་ཕྲག་ཙམ་ཤེས་ཀྱང་",
            "རྣམ་གྲོལ་གྱི་འབྲས་བུ་མཆོག་མི་འཐོབ་པ་དང༌། ",
            "དེ་ཤེས་ཤིང་རྟོགས་ན་ཆོས་ཐམས་ཅད་ཤེས་པ་དང་",
            "རྡོ་རྗེ་སེམས་དཔར་འགྱུར་བར་གསུངས་ཏེ",
            ""
        ],
        [
            "ཕྱག་ཆེན་ཐིག་ལེར། ",
            "གང་ཞིག་ཕྱག་རྒྱ་ཆེ་མི་ཤེས།། ",
            "སངས་རྒྱས་ཡིན་ཡང་རྣལ་འབྱོར་མིན།། ",
            "ཕྱག་རྒྱ་ཆེན་པོའི་ཐིག་ལེ་འདི། །",
            " གང་ཞིག་དག་པ་མ་ཤེས་པ། །",
            " རྣལ་འབྱོར་རྣལ་འབྱོར་མ་ཡི་རྒྱུད། །",
            " འབུམ་གཅིག་རྣལ་འབྱོར་དེས་ཤེས་ཀྱང༌། །",
            " དེ་ལྟ་མོད་ཀྱི་འབྲས་རབ་དེས། །",
            " ནམ་ཡང་འབྱུང་བར་མི་འགྱུར་རོ། །",
            " ཐམས་ཅད་ཆོས་ཀུན་རབ་ཤེས་ན། ",
            "དེ་ནི་ངེས་པར་སངས་རྒྱས་ཡིན།། ",
            "ཕྱག་རྒྱ་ཆེན་པོ་རབ་ཤེས་ན།། ",
            "དེ་དཔལ་རྡོ་རྗེ་སེམས་དཔར་འགྱུར།།",
            ""
        ],
        [
            "དེ་ཡི་རང་བཞིན་ཡེ་ཤེས་ནི། །",
            " ཕྱག་རྒྱ་ཆེན་པོའི་མཚན་ཉིད་དོ།། ",
            "ཞེས་དང༌། ",
            "བྱང་ཆུབ་སེམས་འགྲེལ་ལས། ",
            "གང་དག་སྟོང་ཉིད་མི་ཤེས་པ། །",
            " དེ་དག་ཐར་པ་བསྟེན་མ་ཡིན།། ",
            "འགྲོ་དྲུག་སྲིད་པའི་བཙོན་རར་ནི། །",
            " རྨོངས་པ་དེ་དག་འཁོར་བར་འགྱུར།། ",
            "ཞེས་དང༌། ",
            "མཻ་ཏྲི་པས། ",
            "གང་གི་དེ་ཉིད་མངོན་རྟོགས་ན།། ",
            "སྣང་སྲིད་ཐམས་ཅད་ཕྱག་རྒྱ་ཆེ།། ",
            "ཆོས་སྐུ་ཁྱབ་གདལ་ཆེན་པོ་འོ།།",
            ""
        ],
        [
            "ཞེས་དང༌། ",
            "དེ་ཉིད་མི་རྟོགས་གང་གིས་ཀྱང༌། །",
            " གནས་སྐབས་ཙམ་ལས་གྲོལ་མི་འགྱུར།། ",
            "དེ་ཉིད་རྟོགས་ན་",
            "གང་གིས་འཆིང༌། །",
            " ཞེས་བཤད་པ་ལྟར་རོ། །",
            " གཉིས་པ་༼དེ་ཉིད་མདོ་རྒྱུད་མཐའ་དག་ནས་བསྟན་ཚུལ་༽ནི། ",
            "མདོ་སྡེ་རྣམས་སུ་ཕྱག་རྒྱ་ཆེན་པོའི་དོན་འདི་ཉིད་ལ་",
            "ཕྱག་རྒྱའི་མཚན་གཞན་ཅི་རིགས་པར་བཏགས་ནས་གསུངས་ཏེ",
            "བློ་གྲོས་རྒྱ་མཚོས་ཞུས་པའི་མདོ་ལས། ",
            "བློ་གྲོས་རྒྱ་མཚོ་ཆོས་ཐམས་ཅད་ནི་",
            "རྣམ་པར་གྲོལ་བའི་ཕྱག་རྒྱས་བཏབ་པ་སྟེ་",
            "གཉིས་སུ་མེད་ཅིང་ཡོངས་སུ་དག་པའོ།།",
            "ཞེས་དང༌། ",
            "ཆོས་ཐམས་ཅད་ནམ་མཁའི་དཀྱིལ་ལྟར་བྱེ་བྲག་མེད་པའི་ཕྱིར་",
            "ཆོས་ཐམས་ཅད་མཉམ་པ་ཉིད་ཀྱི་ཕྱག་རྒྱས་བཏབ་པའོ།།",
            ""
        ],
        [
            "ཞེས་དང༌། ",
            "ངར་འཛིན་པ་ཡོངས་སུ་དག་པས་དྲི་མ་མེད་པའི་ཕྱག་རྒྱ་དང༌། ",
            "ཞེས་སོགས་ཕྱག་རྒྱ་ཉི་ཤུ་གསུངས་།",
            "ཆོས་འདི་དྲི་མེད་དག་དགེ་རང་བཞིན་འོད་གསལ་ཏེ།། ",
            "ནམ་མཁའ་མཚུངས་ཤིང་མཉམ་ལ་གདོད་ནས་སྐྱེ་བ་མེད།། ",
            "མ་སྐྱེས་མ་བྱུང་གནས་པ་མེད་ཅིང་འགག་པ་མེད།། ",
            "འདི་ནི་རྒྱལ་བའི་ཕྱག་རྒྱ་དྲི་མེད་གཡོ་བ་མེད།། ",
            "ཅེས་དང༌། ",
            "བྱམས་པ་འཇུག་པའི་མདོར། ",
            "རིགས་ཀྱི་བུ་ཆོས་ཐམས་ཅད་ནི་",
            "སྟོང་པ་ཉིད་ཀྱི་ཕྱག་རྒྱ་དང༌། ",
            "ཞེས་སོགས་ཀྱི་ཕྱག་རྒྱ་བཅོ་ལྔ་།",
            ""
        ],
        [
            "ནམ་མཁའ་མཛོད་ཀྱིས་ཞུས་པར་སྔར་བཤད་པའི་ཕྱག་རྒྱ་བཅུ་།",
            "བུ་མོ་རིན་ཆེན་གྱིས་ཞུས་པར། ",
            "ཆོས་རྣམས་ཀུན་གྱི་མཚན་ཉིད་ནི། །",
            " ནམ་མཁའ་མཉམ་པའི་མཚན་ཉིད་དོ།། ",
            "མཚན་ཉིད་ཕྱག་རྒྱ་དེ་འདྲ་བས། །",
            " ཕྱག་རྒྱས་གང་བཏབ་ཕྱིར་མི་ལྡོག། ",
            "ཅེས་སོགས་ཕྱག་རྒྱ་མང་དུ་གསུངས་ཤིང༌། ",
            "གཞན་ཡང་སྐལ་བཟང་དུ་ཡེ་ཤེས་ཀྱི་ཕྱག་རྒྱ་དང་ཆོས་ཀྱི་ཕྱག་རྒྱའི་ཐ་སྙད་དང༌། ",
            "གོ་ཆ་བཀོད་པ་བསྟན་པར་ཆོས་ཀྱི་ཕྱག་རྒྱའི་ཐ་སྙད་གསུངས་པ་སོགས་མང་དུ་སྣང་ངོ༌། །",
            "རྒྱུད་སྡེ་འོག་མར་ནི། ",
            "འཇམ་དཔལ་རྩ་རྒྱུད་དུ་ལག་པའི་ཕྱག་རྒྱ་འཆིང་ཚུལ་ལ་",
            "ཕྱག་ཆེན་དུ་བཏགས་པ་དང༌། ",
            "རྣམ་སྣང་མངོན་བྱང་དུ་ལྷའི་ཕྱག་མཚན་ལ་ཕྱག་ཆེན་དུ་བཏགས་པ་དང༌། ",
            "རྣལ་འབྱོར་རྒྱུད་དུ་ལག་པའི་ཕྱག་རྒྱ་འཆིང་ཚུལ་ལ་",
            "ཕྱག་རྒྱ་བཞིར་བཏགས་པ་སོགས་མང་པོ་ཞིག་སྣང་ཡང༌། ",
            "དོན་བསྡུ་ན",
            "མདོ་རྒྱུད་ཐམས་ཅད་དུ་སེམས་ཅན་གྱི་རྒྱུད་ལ་",
            "དེ་བཞིན་གཤེགས་པའི་སྙིང་པོ་གདོད་མ་ནས་གནས་པར་སྟོན་པ་དང༌། ",
            "སེམས་ཀྱི་རང་བཞིན་འོད་གསལ་བར་སྟོན་པ་སོགས་",
            "གཞིའི་གནས་ལུགས་གསུངས་པ་ཐམས་ཅད་ཀྱིས་གཞིའི་ཕྱག་རྒྱ་ཆེན་པོ་དང༌། ",
            "སྙིང་པོའི་ཁམས་རྒྱས་པར་བྱེད་པའི་ཆོས་སྤྲོས་བྲལ་དང་",
            "སྟོང་པ་ཉིད་ཀྱི་བྱེ་བྲག་དང་ཆོས་ཐམས་ཅད་བདེན་མེད་དང་",
            "བདག་མེད་པ་དང་མཉམ་པ་ཉིད་དང་ཟུང་དུ་འཇུག་པར་སྟོན་པ་ཐམས་ཅད་ཀྱིས་ལམ་གྱི་ཕྱག་རྒྱ་ཆེན་པོ་དང༌། ",
            "སྐུ་བཞི་ཡེ་ཤེས་ལྔ་ལ་སོགས་པ་རྣམ་པ་ཐམས་ཅད་མཁྱེན་པའི་ཡེ་ཤེས་སུ་",
            "བྱང་ཆུབ་པའི་ཚུལ་གསུངས་པ་ཐམས་ཅད་ཀྱིས་འབྲས་བུའི་ཕྱག་ཆེན་བསྟན་པ་ཡིན་ནོ།། ",
            "གསུམ་པ་༼ཁྱད་པར་བླ་མེད་ཀྱི་རྒྱུད་ནས་གསུངས་ཚུལ་།",
            ""
        ],
        [
            "ཕྱག་རྒྱ་གསུམ་དང་བཞིའི་རྣམ་གཞག་གསུངས་ཚུལ། ",
            "ཐུན་མོང་མིན་པའི་ཕྱག་ཆེན་གསུངས་ཚུལ། ",
            "ཞར་བྱུང་གཞན་གྱི་ལོག་རྟོག་བསལ་བ་གསུམ་གྱི། ",
            "དང་པོ་༼ཕྱག་རྒྱ་གསུམ་དང་བཞིའི་རྣམ་གཞག་གསུངས་ཚུལ་༽ནི། ",
            "དུས་འཁོར་རྩ་རྒྱུད་ལས། ",
            "ལས་ཀྱི་ཕྱག་རྒྱ་བརྟགས་པ་ཡིས། །",
            " ཡེ་ཤེས་ཕྱག་རྒྱ་ཡོངས་སྤངས་ནས། ",
            "མཆོག་ཏུ་མི་འགྱུར་སྦྱོར་བ་ཡིས། །",
            " ཕྱག་རྒྱ་ཆེན་པོ་རྣམ་པར་སྒོམ།། ",
            "ཞེས་དང༌། ",
            "ལས་ཀྱི་ཕྱག་རྒྱའི་རབ་སྦྱོར་དང༌། །",
            " ཡེ་ཤེས་ཕྱག་རྒྱའི་རྗེས་ཆགས་དང༌། །",
            " ཕྱག་རྒྱ་ཆེན་མོ་གཅིག་སྦྱོར་བ། །",
            " མི་འགྱུར་བ་དེ་འཕེལ་བར་འགྱུར།། ",
            "ཞེས་དང༌། ",
            "པདྨ་བཛྲ་གྱིས་གསང་བ་གྲུབ་པར། ",
            "ལས་ཀྱི་ཕྱག་རྒྱ་ཁྲོ་སྒྱུ་ཅན། །",
            " ཡེ་ཤེས་ཕྱག་རྒྱ་ཡང་དེ་བཞིན། །",
            " རྣམ་རྟོག་མང་བ་སྤང་བྱས་ལ།། ",
            "ཕྱག་རྒྱ་ཆེན་པོ་རྣམ་བསྒོམ་བྱ།། ",
            "ཞེས་དང༌། ",
            "འཇམ་དཔལ་གྱིས་རང་གི་ལྟ་བའི་",
            "འདོད་པ་མདོར་བསྟན་པ་ལས། ",
            "ལས་ཀྱི་ཕྱག་རྒྱ་གཡོན་ཅན་གདུག །",
            " ཡེ་ཤེས་ཕྱག་རྒྱ་དེ་བཞིན་དུ། །",
            " རྣམ་རྟོག་མང་བ་དོར་བྱས་།",
            ""
        ],
        [
            "ཕྱག་རྒྱ་ཆེན་པོ་བསྟེན་པར་བྱོས།། ",
            "ཞེས་ལས་ཀྱི་ཕྱག་རྒྱ་དང་ཡེ་ཤེས་ཀྱི་ཕྱག་རྒྱ་དང་ཕྱག་རྒྱ་ཆེན་པོ་གསུམ་གསུངས་པ་ལྟར་",
            "གྲུབ་ཆེན་འགའ་ཞིག་གིས་ཀྱང་བཤད་།",
            "སྒྲོན་གསལ་ལེའུ་བཞི་པར། ",
            "ཕྱག་རྒྱ་ནི་ཆོས་ཀྱི་ཕྱག་རྒྱ་དང་མཚན་མའི་ཕྱག་རྒྱ་དང་",
            "ཕྱག་རྒྱ་ཆེན་པོ་དང་གསུམ་།",
            "ཞེས་པའི་ཕྱག་རྒྱ་གསུམ་ཡང་བཤད་དོ།།",
            "བཤད་རྒྱུད་རྡོར་ཕྲེང་དུ། ",
            "དེ་ནས་བཅོམ་ལྡན་རྡོ་རྗེས་གསུངས།། ",
            "ཕྱག་རྒྱའི་དབྱེ་བ་བླ་ན་མེད།།",
            ""
        ],
        [
            "ཆོས་དང་ལས་དང་དམ་ཚིག་དང༌། །",
            " ཕྱག་རྒྱ་ཆེན་པོ་མ་ནོར་བརྗོད།། ",
            "ཅེས་པའི་ཕྱག་རྒྱ་བཞི་དང༌། ",
            "ཟླ་གསང་ཐིག་ལེར། ",
            "དང་པོ་ཆོས་ཀྱི་ཕྱག་རྒྱ་སྟེ།། ",
            "གཉིས་པ་དམ་ཚིག་ཕྱག་རྒྱ་ཡིན།། ",
            "གསུམ་པ་ཕྱག་རྒྱ་ཆེན་པོ་སྟེ།། ",
            "བཞི་པ་ལས་ཀྱི་ཕྱག་རྒྱར་བཤད།། ",
            "ཅེས་དང༌། ",
            "ཡེ་ཤེས་སྙིང་པོའི་རྒྱུད་དུ་ཕྱག་རྒྱ་ཆེན་པོ་ལ་",
            "ལས་ཀྱི་ཕྱག་རྒྱ་དང་དམ་ཚིག་གི་ཕྱག་རྒྱ་དང་",
            "ཡེ་ཤེས་ཀྱི་ཕྱག་རྒྱ་དང་ཆོས་ཀྱི་ཕྱག་རྒྱ་བཞིར་ཕྱེ་ནས་",
            ""
        ],
        [
            "།",
            "སངས་རྒྱས་མཉམ་སྦྱོར་གྱི་འགྲེལ་པ་དགའ་རབ་རྡོ་རྗེས་མཛད་པར། ",
            "ཕྱག་རྒྱ་ཆེན་པོ་དང་དམ་ཚིག་གི་ཕྱག་རྒྱ་དང་",
            "ཆོས་ཀྱི་ཕྱག་རྒྱ་དང་ལས་ཀྱི་ཕྱག་རྒྱ་བཞིར་།",
            "སློབ་དཔོན་ཨ་བྷྱེ་ཀ་རས་སངས་རྒྱས་ཐོད་པའི་འགྲེལ་པར། ",
            "རྫོགས་རིམ་དང་འབྲས་དུས་དང་བསྐྱེད་རིམ་པའི་ཕྱག་རྒྱ་བཞི་ཕྱེ་།",
            "རེ་རེ་ལའང་ལས་རྒྱ་དང་ཆོས་རྒྱ་དང་ཕྱག་ཆེན་དང་",
            "དམ་ཚིག་གི་ཕྱག་རྒྱ་བཞི་བཞི་།",
            "ནཱ་རོ་པའི་ཀྱེའི་རྡོ་རྗེའི་འགྲེལ་པར། ",
            "ལས་དང་ཡེ་ཤེས་ཕྱག་རྒྱ་ཆེ།། ",
            "དམ་ཚིག་ཅེས་བྱ་འོད་གསལ་རྣམས། །",
            " རྒྱུ་དང་བསྒོམ་བྱ་དེ་བཞིན་དུ། །",
            " འཐོབ་བྱ་བཞི་པ་འཇིག་པ་མེད།།",
            ""
        ],
        [
            "ཅེས་ལས་རྒྱ་དང་ཡེ་རྒྱ་དང་ཕྱག་ཆེན་དང་དམ་ཚིག་གི་ཕྱག་རྒྱ་བཞི་།",
            "མཻ་ཏྲི་པའི་ཕྱག་རྒྱ་བཞི་གཏན་ལ་དབབ་པར། ",
            "ལས་ཀྱི་ཕྱག་རྒྱ་ཆོས་ཀྱི་ཕྱག་རྒྱ་ཕྱག་རྒྱ་ཆེན་པོ་དམ་ཚིག་གི་ཕྱག་རྒྱ་བཞི་།",
            "དེ་བཞིན་དུ་གྲུབ་ཆེན་གྱི་གཞུང་འགྲེལ་མང་པོར་",
            "ཕྱག་རྒྱ་བཞི་གོ་རིམ་མི་འདྲ་བ་དང་",
            "ངོས་འཛིན་མི་འདྲ་བ་མང་པོ་ཞིག་བཤད་སྣང་ཡང་",
            "མང་བར་འགྱུར་བས་མ་སྤྲོས་སོ།།",
            "ཚུལ་འདི་དག་ལ་ཁ་ཅིག",
            "ནཱ་རོ་དང་ནི་མཻ་ཏྲི་པའི། །",
            " ཕྱག་རྒྱ་ཆེན་པོ་གང་ཡིན་པ། །",
            " དེ་ནི་ལས་དང་ཆོས་དང་ནི། །",
            " དམ་ཚིག་དང་ནི་ཕྱག་རྒྱ་ཆེ།། ",
            "གསང་སྔགས་རྒྱུད་ནས་ཇི་སྐད་དུ། །",
            " གསུངས་པ་དེ་ཉིད་ཁོང་བཞེད་དོ།།",
            ""
        ],
        [
            "ཞེས་འཆད་པ་ནི། ",
            "གྲུབ་ཆེན་དེ་གཉིས་ཀྱིས་སྔགས་གཞུང་ལྟར་ཕྱག་རྒྱ་བཞིའི་བཤད་པ་མཛད་པ་ལའང་",
            "གོ་རིམ་དང་ངོས་འཛིན་མི་འདྲ་བ་ཡོད་པ་མ་ངེས་པ་དང༌། ",
            "གནས་ལུགས་ཕྱག་རྒྱ་ཆེན་པོའི་བཞེད་གཞུང་གཞན་ཡོད་པ་",
            "གཏན་མ་མཐོང་བའི་ཚོད་གཏམ་ཁོ་ནར་སྣང་སྟེ",
            "དེ་གཉིས་ཀྱིས་མཛད་པའི་ཕྱག་རྒྱ་བཞིའི་བཤད་པ་ལའང་གོ་རིམ་དང་",
            "ངོས་འཛིན་མི་འདྲ་བ་དུ་མ་ཡོད་པའི་ཕྱིར་དང༌། ",
            "དེ་གཉིས་ཀའི་གོ་རིམ་དང་ཁྱེད་ཀྱིས་བསྐྱར་བའང་གོ་རིམ་མ་འགྲིགས་པར་སྣང་བའི་ཕྱིར་དང༌། ",
            "བརྗོད་པ་དེའི་ཟུར་ལ་དཔྱད་ན",
            "གྲུབ་ཆེན་དེ་གཉིས་ཀྱིས་ཕྱག་རྒྱ་བཞིའི་རྣམ་གཞག་སྔགས་གཞུང་ལྟར་",
            "བཤད་པ་མ་གཏོགས་པའི་གནས་ལུགས་ཕྱག་ཆེན་གྱི་བཞེད་གཞུང་གཞན་མེད་པར་འཕངས་པའི་ཕྱིར་རོ། །",
            "དེ་ལྟར་ན་ཤིན་ཏུ་མི་འཐད་དེ",
            "ནཱ་རོ་པ་མདོ་རྒྱུད་རྒྱ་མཚོ་ལྟ་བུའི་ཕ་རོལ་ཏུ་སོན་ཡང༌། ",
            "དེས་ཐུགས་མ་ཚིམས་པར་དཀའ་ཆེན་བཅུ་གཉིས་སྤྱད་དེ་",
            "གྲུབ་ཆེན་ཏཻ་ལོ་པ་བསྟེན་།",
            "དེས་གསང་སྔགས་ཀྱི་ལམ་ལ་མ་ལྟོས་པའི་སྙིང་པོ་དོན་གྱི་ཕྱག་རྒྱ་ཆེན་པོ་བསྟན་ནས་",
            "གྲོལ་བར་བཤད་པ་དང༌། ",
            "དེ་ལྟ་བུའི་ཕྱག་ཆེན་གྱི་གཞུང་ལ་ཏཻ་ལོ་པའི་དོ་ཧའི་རིགས་གཞན་མང་པོ་དང་",
            "གང་གཱ་མར་གྲགས་པ་དང༌། ",
            "ནཱ་རོའི་ཕྱག་ཆེན་ཚིག་བསྡུས་དང་ཡེ་ཤེས་གསལ་བྱེད་དང་",
            "ལྟ་བ་མདོར་བསྡུས་སོགས་མང་དུ་",
            "ཡོད་པ་རྣམས་ནཱ་རོའི་བཞེད་པ་མ་ཡིན་པར་འགྱུར་བའི་ཕྱིར་དང༌། ",
            "མཻ་ཏྲི་པས་ཀྱང་མདོ་སྔགས་ཀྱི་མཁྱེན་རྟོགས་མཐར་ཕྱིན་ནས",
            ""
        ],
        [
            "དེས་ཀྱང་ཐུགས་མ་ཚིམས་པར་དཔལ་ཤ་ཝ་རི་དབང་ཕྱུག་།",
            "དེ་ལས་ཀྱང་གསང་སྔགས་ལ་མ་བརྟེན་པའི་",
            "སྙིང་པོ་དོན་གྱི་གདམས་པ་ཐོབ་སྟེ་",
            "གྲོལ་བ་དང༌། ",
            "དེའི་ཆོས་སྐོར་ལ་ས་ར་ཧ་ཆེ་ཆུང་གི་དོ་ཧ་རྣམས་དང་",
            "མཻ་ཏྲི་པ་ཉིད་ཀྱི་དོ་ཧ་དང་ཕྱག་རྒྱ་ཆེན་པོ་",
            "ཚིག་བསྡུས་སོགས་ཀྱི་གཞུང་ཡོད་པ་",
            "རྣམས་མཻ་ཏྲི་པའི་བཞེད་པ་མ་ཡིན་པར་འགྱུར་པའི་ཕྱིར་དང༌། ",
            "དེ་དག་ནཱ་རོ་པ་དང་མཻ་ཏྲི་པའི་བཞེད་གཞུང་དུ་ཁས་ལེན་།",
            "ནཱ་རོ་དང་ནི་མཻ་ཏྲི་པའི། །",
            "ཕྱག་རྒྱ་ཆེན་པོ་གང་ཡིན་པ། །",
            "ཞེས་གང་ཡིན་པའི་ཚིག་གི་ནུས་པས་",
            "དེ་གཉིས་ཀྱིས་མཛད་པའི་ཕྱག་རྒྱ་བཞིའི་ནང་ཚན་མ་གཏོགས་པའི་",
            "ཕྱག་རྒྱ་ཆེན་པོའི་བཞེད་གཞུང་གཞན་འགོག་པར་",
            "འགྱུར་བ་དང་འགལ་བའི་ཕྱིར་རོ། །",
            " གཉིས་པ་༼ཐུན་མོང་མིན་པའི་ཕྱག་ཆེན་གསུངས་ཚུལ་༽ནི། ",
            "གོང་དུ་ཕྱག་རྒྱ་གསུམ་དང་བཞི་བཤད་པའི་",
            "ཕྱག་ཆེན་འགའ་ཞིག་གིས་ཀྱང་ཐུན་མོང་མ་ཡིན་པའི་",
            "ཕྱག་རྒྱ་ཆེན་པོ་བསྟན་པ་དུ་མ་སྣང་ལ",
            "དུས་འཁོར་ནས་བཤད་པའི་ཕྱག་རྒྱ་ཆེན་པོ་དེ་ཡང་",
            "ཐུན་མོང་མ་ཡིན་པའི་ཕྱག་ཆེན་དུ་འགྱུར་བར་སྣང་།",
            "དེར་རྣམ་ཀུན་མཆོག་ལྡན་གྱི་སྟོང་པ་དང་",
            "མི་འགྱུར་བའི་བདེ་བ་རོ་གཅིག་ཏུ་གྱུར་པ་",
            "ཕྱག་རྒྱ་ཆེན་པོར་བཞེད་པ་དང༌། ",
            "ཕྱག་རྒྱ་ཆེན་པོ་མི་འགྱུར་བདེ།།",
            ""
        ],
        [
            "ཞེས་པའི་མི་འགྱུར་བའི་བདེ་བ་ནི། ",
            "ལས་རྒྱ་དང་ཡེ་རྒྱ་སོགས་ཀྱི་ཉམས་མྱོང་ལ་བརྟེན་པའི་ཡེ་ཤེས་བཏགས་པ་བ་ལ་",
            "མི་བཞེད་པར་རང་བཞིན་ལྷན་སྐྱེས་ཀྱི་བདེ་བ་ལ་བཞེད་པས་ཀྱང་ཆེས་གསལ་བ་ཡིན་ནོ།།",
            "གཞན་ཡང་རྒྱུད་རྡོར་ཕྲེང་གི་ལེའུ་ཞེ་དྲུག་པར། ",
            "དེ་ནས་གཞན་ཡང་བཤད་བྱ་བ། །",
            " ཕྱག་རྒྱ་ཆེན་པོའི་དོན་མཚན་ཉིད། །",
            " རྣལ་འབྱོར་ཆེན་པོའི་འབྲས་བུ་ཞི།། ",
            "ཡེ་ཤེས་ཆེན་པོའི་དོན་བསྡུས་པ། །",
            " བདེ་བ་ཆེན་པོའི་སྐལ་བ་ཆེ།། ",
            "རོ་མཆོག་ཆེན་པོའི་བདག་ཉིད་ཅན། །",
            " སྒྱུ་མ་ཆེན་པོ་མཆོག་ཏུ་ཕྲ། །",
            " ཆེན་པོའི་ཆེན་པོ་ནམ་མཁའ་ཆེ།། ",
            "ཕྱག་རྒྱ་དེ་བཞིན་གཤེགས་ཡེ་ཤེས། །",
            " རྣམ་རྟོག་མེད་པའི་གོ་འཕང་བསྟེན།། ",
            "མི་ཕྱེད་རྡོ་རྗེ་སེམས་དཔའི་གནས། །",
            " རྣམ་རྟོག་མེད་པའི་བདེ་བ་ཆེ།།",
            ""
        ],
        [
            "ནམ་མཁའ་བཞིན་དུ་གོས་པ་མེད།། ",
            "ཅེས་གཞིའི་གནས་ལུགས་ཀྱི་ཕྱག་ཆེན་དང༌། ",
            "རང་བཞིན་མེད་ཅིང་གཞི་དང་བྲལ།། ",
            "གཉིས་མེད་བདག་མེད་བརྗོད་དུ་མེད།། ",
            "རྣལ་འབྱོར་རྣམས་ནི་རང་རིག་པ། །",
            " ཕུང་པོ་ཁམས་དང་སྐྱེ་མཆེད་ཆའི། །",
            " ཀུན་རྟོག་ཆོས་ནི་ཡོངས་སུ་སྤངས།། ",
            "སྒོམ་དང་བསྒོམ་བྱ་སྙོམས་འཇུག་དང༌། །",
            " རིམ་པ་གཉིས་ནི་རྣམ་པར་སྤངས།། ",
            "རྣམ་ཤེས་ཡེ་ཤེས་དང་བྲལ་བ། །",
            " སྔགས་དང་བཟླས་བརྗོད་བསྙེན་པ་སྤངས།།",
            ""
        ],
        [
            "ཞེས་ལམ་གྱི་ཕྱག་ཆེན་དང༌། ",
            "དངོས་པོ་ཀུན་གྱི་གནས་ལས་བརྒལ།། ",
            "ཡེ་ཤེས་ཆེན་པོ་རབ་རྩོལ་བ། །",
            " དངོས་གྲུབ་ཆེན་པོ་འདིར་ཤེས་བྱ།། ",
            "ཕྱག་རྒྱ་ཆེན་པོ་བླ་ན་མེད།། ",
            "ཅེས་འབྲས་བུའི་ཕྱག་ཆེན་བསྟན་པར་བཞེད་།",
            "རྒྱུད་འདིའི་འགྲེལ་པ་པཎྜི་ཏ་ཨ་ལངྒ་ཀ་ལ་ཤས་མཛད་པ་ལས་",
            "གཞུང་ཚིག་དེ་རྣམས་ཀྱི་འགྲེལ་པར་གསལ་བར་བཤད་དོ།།",
            "ཕྱག་ཆེན་ཐིག་ལེ་ལས་ཀྱང༌། ",
            "བཅོམ་ལྡན་ཡེ་ཤེས་མཁའ་འགྲོ་ཉི། །",
            " མི་ཤེས་མུན་པ་མེད་བྱེད་པ། །",
            " གསང་བ་ཀུན་གྱིས་གསུངས་པ་ལ།།",
            ""
        ],
        [
            "ཕྱག་རྒྱ་ཆེན་པོ་དེ་མ་གསུངས།། ",
            "ཕྱག་རྒྱ་ཆེན་པོ་ཇི་ལྟར་ལགས། །",
            " རྒྱལ་བའི་དབང་ཕྱུག་ཡང་དག་གསུངས།། ",
            "ཞེས་གསོལ་བ་བཏབ་པའི་ལན་དུ། ",
            "བཅོམ་ལྡན་འདས་ཀྱིས་བཀའ་བསྩལ་པ། ",
            "རབ་ཏུ་བདེ་བའི་རྣམ་པ་མཆོག །",
            " ཉོན་ཅིག་ལྷ་མོ་ཕྱག་རྒྱ་ཆེ།། ",
            "ཕྱག་རྒྱ་ཆེན་པོ་གསང་བ་ཆེ།། ",
            "བརྗོད་མེད་མི་ཟད་མ་སྐྱེས་པ། །",
            " ཐམས་ཅད་གཟུགས་དང་གཟུགས་དང་བྲལ།། ",
            "གཟུགས་མེད་གཟུགས་ནི་བདག་ཉིད་མཆོག །",
            " ཕྲ་སྦོམ་ལ་སོགས་དང་བྲལ་བ། །",
            " གཞལ་དུ་མེད་པའི་རང་བཞིན་ནོ།།",
            ""
        ],
        [
            "ཡང་དག་དྲི་མེད་རྣམ་པའི་འོད། །",
            " གང་དུ་ཡང་ནི་གནས་མེད་པ། །",
            " ཤར་བ་མ་ཡིན་ནུབ་མ་ཡིན།། ",
            "རྟག་ཏུ་ཤར་བ་རྒྱར་ཡང་མཆོག །",
            " དུས་དང་གནས་སྐབས་གྲོལ་བ་སྟེ།། ",
            "སྐྱེ་དང་འཇིག་པར་བྱེད་པའོ།། ",
            "ཞེས་པ་ལ་སོགས་པ་གཞིའི་གནས་ལུགས་དང༌། ",
            "དེ་རྟོགས་པར་བྱེད་པའི་ཐབས་དང༌། ",
            "མི་ཤེས་པ་དང་ཤེས་པའི་སྐྱོན་ཡོན་དང༌། ",
            "འབྲས་བུ་དང་མཚན་ཉིད་ངོས་བཟུང་བ་རྣམས་གསུངས་ལ",
            "དེ་དག་གི་དོན་རྣམས་སློབ་དཔོན་ཟབ་པའི་རྡོ་རྗེས་",
            "མཛད་པའི་འགྲེལ་པར་ཡང་གསལ་བར་བསྟན་ནོ།།",
            "ཡེ་ཤེས་ཐིག་ལེར། ",
            "ཚངས་པའི་ཡུལ་ལས་བྱེ་བ་མཐར། །",
            " ལེགས་དགྱེས་ཁྱེད་ཀྱིས་རྒྱ་ཡིས་བཏབ།།",
            ""
        ],
        [
            "གྲངས་མེད་པ་ལ་རྒྱས་བཏབ་སྟེ།། ",
            "དེ་ཕྱིར་ཕྱག་རྒྱ་ཆེ་ཁྱོད་གྲགས།། ",
            "ཞེས་དང༌། ",
            "དེའི་འགྲེལ་པ་གསང་བའི་དེ་ཁོ་ན་ཉིད་ལས། ",
            "དེ་ཡིས་ནི་སྤྲོས་པ་མེད་པའི་ཕྱག་རྒྱ་ཆེན་པོའི་",
            "གཏུམ་མོ་ཡེ་ཤེས་ཀྱི་འོད་ལ་བརྟེན་པ་།",
            "དགའ་བའི་རིམ་པས་རང་བཞིན་དགའ་བ་དེ་ཉིད་ལས་",
            "སྤྲོས་པ་མེད་པའི་རང་བཞིན་དགའ་བ་ཕྱག་རྒྱ་ཆེན་པོའི་རང་བཞིན་རྙེད་པའོ།།",
            "ཞེས་དང༌། ",
            "སེམས་ཅན་ཐམས་ཅད་སངས་རྒྱས་ཀྱི་རང་བཞིན་ཅན་ཡིན་པས་",
            "ཕྱག་རྒྱ་ཆེན་པོ་བཅོམ་ལྡན་འདས་ཡུམ་དང༌། ",
            "རྒྱུ་དང་འབྲས་བུའི་རང་བཞིན་དུ་གཅིག་པའི་ཕྱིར་དང༌། ",
            "རྒྱས་བཏབ་པའི་ངེས་ཚིག་གསུངས་པ་ནི། ",
            "དེ་ཕྱིར་ཕྱག་རྒྱ་ཆེ་ཁྱོད་གྲགས།།",
            "ཞེས་སྤྲོས་མེད་དང་རང་བཞིན་གྱི་དགའ་བ་དང་",
            "གཞིའི་ཆོས་ཉིད་ལ་ཕྱག་རྒྱ་ཆེན་པོར་བཤད་པ་དང༌། ",
            "སངས་རྒྱས་ཐོད་པའི་དཀའ་འགྲེལ་ས་ར་ཧས་མཛད་པ་ལས། ",
            "ཕྱག་རྒྱ་ཆེན་པོའི་བློ་ཅན་མ། །",
            "ཞེས་པ་ནི་སྟོང་པ་ཉིད་ཆེན་པོའི་རང་བཞིན་གྱི་",
            "དེ་བཞིན་གཤེགས་པ་རྣམས་རྒྱས་འདེབས་པས་ན་ཕྱག་རྒྱ་ཆེན་པོའོ།།",
            ""
        ],
        [
            "ཞེས་སྟོང་པ་ཆེན་པོ་རྣམ་ཀུན་མཆོག་ལྡན་གྱི་རྒྱ་ལ་ཕྱག་རྒྱ་ཆེན་པོར་བཤད་པ་དང༌། ",
            "དུས་འཁོར་གྱི་དཀའ་འགྲེལ་པདྨ་ཅན་ལས། ",
            "ཕྱག་རྒྱ་ཆེ་ཞེས་བྱ་བ་ནི་འདས་པ་དང་མ་བྱོན་པ་དང་",
            "ད་ལྟར་བྱུང་བའི་དེ་བཞིན་གཤེགས་པ་ཐམས་ཅད་བསྐྱེད་པར་མཛད་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ལ",
            "ཞེས་ཤེར་ཕྱིན་གྱི་ལྟ་བ་ལ་ཕྱག་ཆེན་དུ་བཤད་པ་དང༌། ",
            "དབང་བསྐུར་ངེས་བསྟན་གྱི་དཀའ་འགྲེལ་ར་མ་པཱ་ལས་མཛད་པ་ལས། ",
            "ཕྱག་རྒྱ་གསུམ་ལ་རྒྱས་གདབ་པའི་ཕྱིར། ",
            "འདི་ཆེན་པོ་ཡང་ཡིན་ལ་",
            "ཕྱག་རྒྱ་ཡིན་ཏེ། ",
            "དཔྱད་པས་མ་འོངས་པ་མི་གནས་པའི་ངོ་བོ་ཉིད། ",
            "ལམ་གྱི་ཡེ་ཤེས་གུས་པ་དང་བཅས་ཤིང་རྒྱུན་མི་འཆད་པར་གོམས་པར་བྱས་པ་མངོན་དུ་བྱས་པ་དངོས་པོ་མེད་པ། ",
            "ཤེས་བྱ་ལ་སོགས་པའི་སྒྲིབ་པ་སྤངས་པ། ",
            "ཕུན་སུམ་ཚོགས་པ་མ་ལུས་པའི་གཞིར་གྱུར་པ། ",
            "སྲིད་པ་དང་མྱ་ངན་ལས་འདས་པ་ངོ་བོ་ཉིད་ཀྱིས་གཅིག་པ། ",
            "དམིགས་པ་མེད་པའི་སྙིང་རྗེ་ཆེན་པོའི་ལུས་ཅན། ",
            "བདེ་བ་ཆེན་པོའི་སྐུ་གཅིག་པུ་ནི་ཕྱག་རྒྱ་ཆེན་པོའོ།།",
            "ཞེས་ཕྱག་ཆེན་གྱི་ངེས་ཚིག་དང་ངོ་བོ་ངོས་འཛིན་དང༌། ",
            "དེ་རྣམས་ཀྱིས་གཞི་ལམ་འབྲས་བུའི་ཕྱག་ཆེན་ངོས་བཟུང་བ་དང༌། ",
            "དེ་བཞིན་དུ། ",
            "སངས་རྒྱས་མཉམ་སྦྱོར་སྡོམ་འབྱུང་གུར་བརྟག་ས་ཊི་སོགས་ཀྱི་རྒྱུད་ལས་གསུངས་ཚུལ་དང༌། ",
            "གྲུབ་པ་སྡེ་བདུན་ལ་སོགས་པ་གྲུབ་ཆེན་གྱི་གཞུང་ལས་གསུངས་ཚུལ་ཤིན་ཏུ་མང་བ་ཡོད་ཀྱང་",
            "འདིར་མངས་པར་འགྱུར་བས་མ་སྤྲོས་ལ",
            "མདོར་ན་རྒྱུད་དང་གྲུབ་ཆེན་གྱི་གཞུང་རྣམས་སུ་",
            "ཆོས་ཐམས་ཅད་ཀྱི་གཞིའི་གནས་ལུགས་དང་རང་བཞིན་སྟོང་ཉིད་དང་རང་བཞིན་ལྷན་སྐྱེས་དང་མཉམ་པ་ཉིད་དང་",
            "མི་འགྱུར་བའི་བདེ་བ་དང་བདེ་བ་ཆེན་པོ་དང་སྐྱེ་འགག་གནས་བྲལ་དང་",
            "ཟབ་ཞི་སྤྲོས་བྲལ་སྟོན་པ་ཐམས་ཅད་ཀྱིས་ཕྱག་རྒྱ་ཆེན་པོ་བསྟན་པར་ཤེས་པར་བྱའོ།།",
            "དེ་ལྟར་ན་ཁ་ཅིག",
            ""
        ],
        [
            "དེས་ན་རྒྱུད་ལས་མ་གསུངས་པའི། །",
            "ཕྱག་རྒྱ་ཆེན་པོ་ངེད་མི་འདོད།།",
            "ཅེས་གཞན་ལ་ཟུར་ཟ་བ་ནི་མདོ་རྒྱུད་མཐའ་དག་གི་དགོངས་དོན་ལ་རྣམ་དཔྱོད་ཀྱིས་མ་བརྟགས་པའི་གཏམ་ཁོ་ན་།",
            "ཚུལ་འདི་དག་ལ་རྣམ་གཅོད་དང་ཡོངས་གཅོད་གང་ཡང་མ་ཞུགས་པར་སྣང་བའི་ཕྱིར་རོ། །",
            " གསུམ་པ་༼ཞར་བྱུང་གཞན་གྱི་ལོག་རྟོག་བསལ་བ་༽ནི། ",
            "ཁ་ཅིགད་ལྟའི་ཕྱག་རྒྱ་ཆེན་པོ་དང༌། །",
            " རྒྱ་ནག་ལུགས་ཀྱི་རྫོགས་ཆེན་ལ།། ",
            "ཡས་འབབ་དང་ནི་མས་འཛེག་གཉིས། །",
            " རིམ་གྱིས་པ་དང་ཅིག་ཅར་བར། །",
            " མིང་འདོགས་བསྒྱུར་བ་མ་གཏོགས་པ། །",
            " དོན་ལ་ཁྱད་པར་དབྱེ་བ་མེད།། ",
            "ཅེས་སྨྲ་བ་ནི་སྨྲ་འདོད་ཙམ་དུ་ཟད་།",
            ""
        ],
        [
            "རྫོགས་ཆེན་ནི་ཨ་ཏི་ཡོ་ག་ཞེས་པ་གསང་སྔགས་ཀྱི་མཐར་ཐུག་ཏུ་བཞེད་པ་དང༌། ",
            "ཧྭ་ཤང་གི་སྒོམ་ནི་མདོ་སྡེ་བརྒྱད་ཅུ་ཁུངས་སུ་བྱས་པར་འདོད་པས། ",
            "དེ་གཉིས་སྒོམ་རིམ་གྱི་ཁྱད་པར་མི་འདྲ་བར་མ་ཟད། ",
            "བསྟན་ཁུངས་ཙམ་ཡང་མི་འདྲ་བའི་ཕྱིར་དང༌། ",
            "རྒྱ་ནག་ལུགས་ཀྱི་རྫོགས་ཆེན་ཡོད་པ་",
            "ཚད་ལྡན་སུས་ཀྱང་མ་བཤད་པའི་ཕྱིར་དང༌། ",
            "རྫོགས་ཆེན་ཧྭ་ཤང་གི་སྒོམ་དུ་སྨྲ་ན་",
            "ཆོས་ལ་ཆོས་མིན་དུ་སྐུར་བ་བཏབ་པར་འགྱུར་བའི་ཕྱིར་དང༌། ",
            "ཕྱག་རྒྱ་ཆེན་པོའི་དོན། ",
            "དོ་ཧ་སྐོར་གསུམ་དོ་ཆུང་མཛོད་བརྒྱད་གྲུབ་སྙིང་དང་",
            "ཨ་མ་ན་སིའི་ཆོས་སྐོར་སོགས་ཀྱི་དགོངས་པར་གནས་པའང་",
            "གཏན་མ་གོ་བར་སྣང་བའི་ཕྱིར་རོ། །",
            "དེ་བཞིན་དུ། ཆོས་ལུགས་འདི་འདྲ་འབྱུང་བ་ཡང༌། །",
            "ཞེས་སོགས་ཀྱི་ལོ་རྒྱུས་བསྡེབས་པ་ལའང་",
            "ཡིད་བརྟན་ཅི་ཡང་མི་སྣང་སྟེ",
            "སྒོམ་རིམ་གྱི་དབུ་ན་ཀ་མ་ལ་ཤཱི་ལའི་སློབ་མས་",
            "ཡི་གེར་བཀོད་སྣང་བ་སོགས་ཀྱི་",
            "ལོ་རྒྱུས་ཁུངས་བཙུན་ཐམས་ཅད་དང་མི་མཐུན་པའི་",
            "བློ་བཟོ་མང་དུ་སྣང་བའི་ཕྱིར་རོ། །",
            "ཡང༌། ",
            "རྒྱ་ནག་མཁན་པོའི་གཞུང་ལུགས་ཀྱི། ། ",
            "ཡི་གེ་ཙམ་ལ་བརྟེན་ནས་ཀྱང༌། །",
            " དེ་ཡི་མིང་འདོགས་གསང་ནས་ནི། །",
            " ཕྱག་རྒྱ་ཆེན་པོར་མིང་བསྒྱུར་ནས། ",
            "ད་ལྟའི་ཕྱག་རྒྱ་ཆེན་པོ་ནི། །",
            " ཕལ་ཆེར་རྒྱ་ནག་ཆོས་ལུགས་ཡིན།།",
            ""
        ],
        [
            "ཞེས་པའང་རང་གི་ཞེ་འདོད་བདེན་པར་སྒྲུབ་པའི་རྫུན་རིབ་ཁོ་ནར་སྣང་།",
            "རྒྱ་ནག་མཁན་པོའི་གཞུང་ལ་བརྟེན་ནས་",
            "ཕྱིས་ཕྱག་རྒྱ་ཆེན་པོར་མིང་བསྒྱུར་པའི་ཁུངས་དང་",
            "ཤེས་བྱེད་ཅི་ཡང་མེད་པའི་ཕྱིར་དང༌། ",
            "ཕྱག་རྒྱ་ཆེན་པོའི་མཚན་རྒྱུད་འགྲེལ་རྣམས་དང་",
            "པཎ་གྲུབ་ཐམས་ཅད་ལ་སྔོན་ནས་གྲགས་ཟིན་པའི་ཕྱིར་དང༌། ",
            "དེ་སྟོན་པའི་རྒྱུད་གཞུང་ཕལ་ཆེར་ལ་རྟོག་པ་མཚུངས་པའི་རང་སྐྱོན་སྦས་ནས་",
            "ཆོས་ཆོས་མིན་དུ་ཁ་ཚོན་གཅོད་པ་ནོངས་པར་འགྱུར་བའི་ཕྱིར་དང༌། ",
            "མ་ངེས་བཞིན་དུ་བསྙོན་ནས་སྨྲ་བ་གཟུར་གནས་རྣམས་ཀྱི་སྤྱོད་ཡུལ་མ་ཡིན་པའི་ཕྱིར་རོ། །",
            " ཡང་ཁ་ཅིག་ན་རེ། ",
            "རྒྱ་ནག་ཧྭ་ཤང་དེས་སྤྱོད་པའི་སྐབས་སུ་རྒྱུ་འབྲས་ཁས་མི་།",
            "ལྟ་སྒོམ་གྱི་སྐབས་སུ་མདོ་སྡེ་བརྒྱད་ཅུ་ཁུངས་སུ་དྲངས་ཏེ་",
            "རྟོག་པ་བཟང་ངན་གང་ཡང་ཡིད་ལ་མི་།",
            "འབྲས་བུའི་སྐབས་སུ་སེམས་རྟོགས་པ་ལས་",
            "གཞན་པའི་སངས་རྒྱས་ཁས་མི་ལེན་པ་ཡིན་པས། ",
            "དེང་སང་གི་ཕྱག་རྒྱ་ཆེན་པོ་སྒོམ་པོ་རྣམས་ཀྱང་",
            "དེའི་ལུགས་སུ་སྣང་ཞེས་ཁ་ཅིག་ཟེར་བ་དང༌། ",
            "ཕྱིས་ཀྱི་མཁས་རློམ་དག་གིས་ཀྱང་རྣམ་དཔྱོད་ཀྱིས་",
            "མ་བརྟགས་པར་སླར་བཤད་ཚུལ་དེ་ཉིད་ཅལ་སྒྲོགས་སུ་སྨྲ་བ་རྣམས་ནི། ",
            "ཕྱོགས་སྔ་མའི་གྲུབ་མཐའ་དང་ལྟ་སྒོམ་གྱི་གནད་མ་གོ་བཞིན་དུ་བསྙོན་ཚིག་གི་སྒྲོ་མང་པོ་བཏགས་ནས་",
            "ཅལ་ཅོལ་དུ་སྨྲ་བ་ཁོ་ནར་སྣང་སྟེ",
            ""
        ],
        [
            "སྒོམ་རིམ་ཐ་མ་ལས། ",
            "གང་ཞིག་སེམས་ཀྱི་རྣམ་པར་རྟོག་པ་བསྐྱེད་པའི་དགེ་བ་དང་",
            "མི་དགེ་བའི་ལས་ཀྱི་དབང་གིས་སེམས་ཅན་རྣམས་མཐོ་རིས་ལ་སོགས་པའི་",
            "འབྲས་བུ་མྱོང་ཞིང་འཁོར་བ་ན་འཁོར་རོ། །",
            "གང་དག་ཅི་ཡང་མི་སེམས་ཅི་ཡང་མི་བྱེད་པ་དེ་དག་ནི་",
            "འཁོར་བ་ལས་ཡོངས་སུ་ཐར་བར་འགྱུར་རོ། །",
            "དེ་ལྟ་བས་ན་ཅི་ཡང་མི་བསམ་མོ། །",
            "སྦྱིན་པ་ལ་སོགས་པ་དགེ་བ་སྤྱད་པར་མི་བྱའོ།།",
            "སྦྱིན་པ་ལ་སོགས་པ་སྤྱད་པ་ནི་བླུན་པོའི་དབང་དུ་མཛད་ནས་",
            "བསྟན་པ་ཁོ་ན་ཡིན་ནོ།།",
            "སྙམ་དུ་སེམས་ཤིང་དེ་སྐད་ཀྱང་སྨྲ་བ་དེས་ནི་",
            "ཐེག་པ་ཆེན་པོ་མཐའ་དག་སྤངས་པ་ཡིན་ནོ།།",
            "ཐེག་པ་ཐམས་ཅད་ཀྱི་རྩ་བ་ནི་ཐེག་པ་ཆེན་པོ་ཡིན་པས་དེ་སྤངས་ན་",
            "ཐེག་པ་ཐམས་ཅད་སྤངས་པར་འགྱུར་རོ། །",
            "འདི་ལྟར་ཅི་ཡང་མི་བསམ་མོ་ཞེས་སྨྲ་བ་ན་ཡང་དག་པར་",
            "སོ་སོར་རྟོག་པའི་མཚན་ཉིད་ཀྱི་ཤེས་རབ་སྤངས་པར་འགྱུར་རོ། །",
            "ཡང་དག་པའི་ཡེ་ཤེས་ཀྱི་རྩ་བ་ནི་ཡང་དག་པར་སོ་སོར་རྟོག་པ་ཡིན་པས་དེ་སྤངས་ན་",
            ""
        ],
        [
            "རྩ་བ་བཅད་པའི་ཕྱིར་འཇིག་རྟེན་ལས་འདས་པའི་ཤེས་རབ་སྤངས་པར་འགྱུར་རོ། །",
            "སྦྱིན་པ་ལ་སོགས་པ་སྤྱད་པར་མི་བྱའོ་ཞེས་སྨྲས་པས་ཀྱང་སྦྱིན་པ་ལ་སོགས་པ་",
            "ཐབས་ཤིན་ཏུ་ཟུར་ཕྱིན་པར་སྤངས་པ་ཡིན་ནོ།།",
            "ཞེས་པ་ལ་སོགས་པ་ཧཱ་ཤང་གི་འདོད་པ་བཀོད་ནས་",
            "བཀག་པ་ལས། ",
            "ལྟ་སྒོམ་གྱི་སྐབས་སུ་སོ་སོར་རྟོག་པའི་ཤེས་རབ་སྤངས་པ་དང༌། ",
            "སྐབས་དེར་སྦྱིན་སོགས་ཀྱི་དགེ་བ་ཁྱད་དུ་གསོད་པ་ཙམ་སྣང་།",
            "རྒྱུ་འབྲས་ཁས་མི་ལེན་ཟེར་བ་དང་ཉིད་ཀྱིས་མ་གོ་བ་།",
            "འདོད་པ་བཀོད་པའི་ཐོག་མར་དགེ་སྡིག་གི་ལས་འབྲས་སྨོས་སྣང་བའི་ཕྱིར་དང༌། ",
            "མདོ་སྡེ་བརྒྱད་ཅུ་ཁུངས་སུ་འཛིན་ན་",
            "དེས་ཀྱང་རྒྱུ་འབྲས་ཤེས་པར་འགྱུར་བའི་ཕྱིར་རོ། །",
            "གཞན་ཡང་ཁྱེད་ཅག་གི་བསྟན་བཅོས་སུ་ཧཱ་ཤང་དང་",
            "ཀ་མ་ལ་ཤཱི་ལ་རྩོད་པ་བྱས་པའི་ལོ་རྒྱུས་ཞིབ་ཏུ་བྲིས་སྣང་བ་ལའང༌། ",
            "འབྲེལ་མེད་དང་བསྙོན་ཚིག་གི་སྒྲོ་འདོགས་དང་",
            "ནང་འགལ་དང་ཀ་མ་ལ་ཤཱི་ལས་མཛད་པའི་སུན་འབྱིན་འབྲེལ་མ་ཆགས་པ་སོགས་མང་དུ་སྣང་བས་",
            "ཡིད་བརྟན་ཅི་ཡང་མི་སྣང་ངོ༌། །",
            "དེ་བཞིན་དུ་གནས་ལུགས་ཕྱག་ཆེན་གྱི་སྒོམ་དེ་",
            ""
        ],
        [
            "དང་མཐུན་ཟེར་བ་ཡང་སྒྲོ་འདོགས་ཁོ་ནར་ཟད་ཀྱང་",
            "དེའི་སུན་འབྱིན་ནི་མངས་པའི་འཇིགས་པས་རེ་ཞིག་མི་སྤྲོ་།",
            "འོན་ཀྱང་འདིར་ལོག་རྟོག་ཞི་བའི་ཆེད་དུ་",
            "ཕྱག་རྒྱ་ཆེན་པོ་དང་ཧཱ་ཤང་གི་ལུགས་མི་འདྲ་བའི་",
            "ཚུལ་ཉུང་ཟད་ཙམ་ཞིག་བརྗོད་།",
            "སྤྱོད་པའི་སྐབས་སུ། ",
            "ཧཱ་ཤང་ནི་བསག་སྦྱང་གི་ལས་བླུན་པོ་",
            "དེ་ཉིད་མི་ཤེས་པའི་དབང་དུ་བྱས་ནས་",
            "གསུངས་པར་འདོད་ཅིང་དོན་ལ་བསག་སྦྱང་ཁྱད་དུ་གསད་།",
            "འདིར་སྟོང་ཉིད་རྒྱུ་འབྲས་སུ་འཆར་བ་ཞེས་",
            "བྱ་བ་སྟོང་ཉིད་རྟོགས་ནས་",
            "རྒྱུ་འབྲས་ཀྱི་རྟེན་འབྲེལ་ལ་ཤིན་ཏུ་བརྩོན་དགོས་པའི་ཕྱིར་དང༌། ",
            "དེ་བཞིན་དུ་རོ་གཅིག་དུ་མའི་རྟེན་འབྲེལ་དུ་ཤར་མ་ཤར་དང༌། ",
            "ཀུན་རྫོབ་ལ་རང་བྱན་ཚུད་མ་ཚུད་དང༌། ",
            "གཟུགས་སྐུའི་ས་བོན་འདེབས་ཤེས་མ་ཤེས་ལ་སོགས་པའི་",
            "རྣམ་དབྱེ་ཤིན་ཏུ་ཕྲ་བ་ཡོད་པའི་ཕྱིར་རོ། །",
            " སྒོམ་པའི་སྐབས་སུ་ཧཱ་ཤང་ནི་",
            "གང་ཅི་ཡང་ཡིད་ལ་མི་སེམས་ཤིང་",
            "ཡིད་ལ་མི་བྱེད་པར་འདོད་ལ",
            ""
        ],
        [
            "འདིར་ནི་ཐོག་མའི་གནས་པ་སྒྲུབ་པ་ནའང་དམིགས་པ་ལས་",
            "མ་ཡེངས་པའི་དྲན་པ་དང་བྱིང་རྒོད་རྟོགས་པའི་ཤེས་བཞིན་གསལ་པོ་བསྟེན་དགོས་པའི་ཕྱིར་དང༌། ",
            "ཧཱ་ཤང་ནི་མི་རྟོག་པར་རྩོམ་འཇོག་བྱེད་པ་ལས་སྐྱོན་ཡོན་ཅི་ཡང་མི་རྟོག་ལ",
            "འདིར་དེ་འདྲ་ལ་རྟོག་མེད་སྟེངས་པོ་ཞེས་སྐྱོན་དུ་བྱེད་པའི་ཕྱིར་དང༌། ",
            "ཧཱ་ཤང་ནི་སྒོམ་ལ་རྟོག་དཔྱོད་ཅི་ཡང་མི་བྱེད་།",
            "འདིར་ནི་ཅི་རིགས་པར་སོ་སོར་རྟོག་པའི་ཤེས་རབ་ཀྱིས་སྒོམ་དོན་ལ་",
            "རྟོག་ཅིང་དཔྱོད་དགོས་པའི་ཕྱིར་དང༌། ",
            "ཧཱ་ཤང་ནི་དྲན་རིག་དང་བྲལ་བའི་ལུང་མ་བསྟན་གྱི་ཡིད་ལ་",
            "མི་བྱེད་པའི་ངང་དུ་འཇོག་ལ",
            "འདིར་ནི་སྒོམ་དོན་སོ་སོའི་དྲན་རིག་ལས་སྐད་ཅིག་ཀྱང་མ་ཡེངས་པ་དགོས་པའི་ཕྱིར་དང༌། ",
            "ཧཱ་ཤང་ནི་ཅི་ཡང་མི་བསམ་པར་བྱས་པ་ཁོ་ནས་ཆོག་ལ",
            "འདིར་ནི་དེ་ལྟ་བུ་ལ་སོགས་པ་གོལ་ས་དང་ཤོར་སར་བྱས་ནས་",
            ""
        ],
        [
            "དེའི་སྐྱོན་སེལ་དགོས་པའི་ཕྱིར་རོ། །",
            " ལྟ་བའི་སྐབས་སུ་ཧཱ་ཤང་ནི་བསམ་བྱུང་དང་",
            "སྒོམ་བྱུང་གི་ཤེས་རབ་མི་འདོད་ལ",
            "འདིར་ནི་ཤེས་རབ་དེ་གཉིས་ཀྱིས་",
            "གནས་ལུགས་ཀྱི་ལྟ་བ་འཚོལ་བ་དང་",
            "དེ་རྟོགས་པར་བྱེད་དགོས་པའི་ཕྱིར་དང༌། ",
            "ཧཱ་ཤང་ནི་དེ་ཁོ་ན་ཉིད་རྟོགས་པའི་ལྟ་བ་དང་བྲལ་ལ",
            "འདིར་ནི་གཟུང་འཛིན་ཐམས་ཅད་ཀྱི་གཞི་རྩ་བཅད་ནས་",
            "དེ་དག་གི་གནས་ལུགས་རིག་པའི་ལྟ་བ་སྐྱོང་དགོས་པའི་ཕྱིར་རོ། །",
            " འབྲས་བུའི་སྐབས་སུ་ཧཱ་ཤང་ནི་ཅི་ཡང་",
            "མི་སེམས་པ་ཙམ་གྱི་རྒྱུན་གོམས་པ་ཁོ་ནས་",
            "ཐར་པ་འཐོབ་པར་འདོད་ལ",
            "འདིར་ནི་དེ་ཁོ་ན་ཉིད་རྟོགས་ནས་",
            "ཀྱང་དེ་ལས་མ་ཡེངས་པའི་ཚུལ་གྱིས་",
            "གོམས་པར་བྱས་ནས་"
        ],
        [
            "གཉིས་སྣང་ཕྲ་ཞིང་ཕྲ་བའང་མ་ལུས་པ་དག་དགོས་པར་བཞེད་པའི་ཕྱིར་རོ། །",
            "དེས་ན་ཡང་དག་པའི་དོན་ལ་ཕྲག་དོག་གི་སྒོ་ནས་",
            "སྒྲོ་བཏགས་ཀྱི་སྐུར་འདེབས་སྨྲ་བར་མི་རུང་།",
            "རང་ལ་ཡིད་རྟོན་པ་དག་ཆོས་སྤོང་གི་ལས་ལ་དགོད་པར་འགྱུར་བའི་ཕྱིར་རོ། །",
            "ཁྱེད་རང་གི་ལུགས་།",
            "ངེད་ཀྱི་ཕྱག་རྒྱ་ཆེན་པོ་ནི། །",
            " དབང་ལས་བྱུང་བའི་ཡེ་ཤེས་དང༌། །",
            " རིམ་པ་གཉིས་ཀྱི་ཏིང་འཛིན་ལས། །",
            " བྱུང་བའི་རང་བྱུང་ཡེ་ཤེས་ཡིན།། ",
            "ཞེས་འདོད་པ་ལ་དཔྱད་།",
            "རིམ་གཉིས་ཀྱི་ཏིང་ངེ་འཛིན་བསྒོམས་པ་ལ་བརྟེན་ནས་",
            "སྤྱིར་ཕྱག་རྒྱ་བཞི་དང༌། ",
            "ཐུན་མོང་མ་ཡིན་པ་གནས་ལུགས་ཕྱག་ཆེན་གྱི་རྟོགས་པ་འཆར་བར་འགྱུར་བ་ན་གདོན་མི་ཟ་མོད་ཀྱང༌། ",
            "དབང་གསུམ་པ་ལ་བརྟེན་ནས་",
            ""
        ],
        [
            "བྱུང་བའི་འཛག་བདེ་ལུས་ཤེས་འཁོར་གྱི་ཚོར་བ་སིམ་པའི་བདེ་བ་ལ་སྟོང་པས་",
            "རྒྱས་བཏབ་པའི་ཉམས་མྱོང་ལ་ཕྱག་རྒྱ་ཆེན་པོར་འདོད་པ་ཤིན་ཏུ་མི་འཐད་དེ",
            "ཨིནྡྲ་བོ་དྷིས། ",
            "དབང་པོ་གཉིས་འབྱུང་བདེ་བ་ནི། །",
            " དེ་ཉིད་ཡིན་ཞེས་སྐྱེ་ངན་སྨྲའི། །",
            " དེ་ནི་བདེ་བ་ཆེ་ཡིན་ཞེས། །",
            " རྒྱལ་བ་མཆོག་གིས་མ་གསུངས་སོ།། ",
            "རྟེན་ཅིང་འབྲེལ་འབྱུང་ལས་སྐྱེས་པ། །",
            " གང་དུའང་དེ་ཉིད་ཤེས་མི་འགྲུབ།། ",
            "གང་ཕྱིར་བདེ་དེ་ཐམས་ཅད་དུ། །",
            " ངོ་བོ་ཉིད་ཀྱིས་ཡོད་མ་ཡིན།། ",
            "བདེ་གཤེགས་ཀུན་གྱི་ཡེ་ཤེས་ནི། །",
            " རང་ཉིད་ངོ་བོ་ཉིད་མཁྱེན་པའི། །",
            " བདེ་བ་ཀུན་གྱི་གཙོར་གྱུར་པས། །",
            " བདེ་བ་ཆེན་པོ་ཞེས་བཤད་དོ།། ",
            "བདེ་ཆེན་མི་རྟག་མ་ཡིན་ཏེ།།",
            ""
        ],
        [
            "བདེ་བ་ཆེན་པོ་རྟག་ཏུ་རྟག། ",
            "ཅེས་སོགས་ཀྱིས་བཀག་པ་ལྟར་མང་པོས་བཀག་པའི་ཕྱིར་དང༌། ",
            "དུས་འཁོར་ནས་ཕྱག་རྒྱ་ཆེན་པོ་མི་འགྱུར་བའི་",
            "བདེ་བར་གསུངས་པ་དང་ཡང་འགལ་བའི་ཕྱིར་།",
            "དེ་ཉིད་འཕོ་འགྱུར་དང་བཅས་པའི་",
            "འཛག་བདེའི་ཚོར་བ་ཡིན་པའི་ཕྱིར་རོ། །",
            "དེ་ལ་དཔྱད་སྟོང་གིས་རྒྱས་འདེབས་པ་དེ་བས་ཀྱང་མི་འཐད་།",
            "དུས་འཁོར་ལས། ",
            "ཕུང་པོ་རྣམ་དཔྱད་སྟོང་པ་ཉིད། །",
            " ཆུ་ཤིང་བཞིན་དུ་སྙིང་པོ་མེད།། ",
            "རྣམ་པ་ཀུན་གྱི་མཆོག་ལྡན་པའི། །",
            " སྟོང་ཉིད་དེ་ལྟར་འགྱུར་མ་ཡིན།། ",
            "ཞེས་དང༌། ",
            "དུས་འཁོར་ཡེ་ཤེས་ལེའུའི་མཆོག་ཏུ་མི་འགྱུར་བའི་ཡེ་ཤེས་གྲུབ་པར། ",
            "རྡུལ་ཕྲ་རབ་ཚོགས་པའི་བདག་ཉིད་ཀྱི་ཆོས་རྣམ་པར་དཔྱད་པའི་",
            "སྟོང་པ་ཆད་པའི་སྟོང་ཉིད་ལས་རིང་དུ་བྱས་པ། ",
            "ཞེས་ཕུང་པོ་རྣམ་དཔྱད་ཀྱི་སྟོང་པ་ཆད་སྟོང་དུ་བཤད་པའི་ཕྱིར་དང༌། ",
            "གཞན་ཡང་ཁྱེད་ཀྱི་ལུགས་ལ་དབང་གསུམ་པའི་དཔེའི་",
            "ཡེ་ཤེས་འཛག་བདེ་འཕོ་འགྱུར་ཅན་ལ་ངོ་སྤྲོད་པ་དང༌། ",
            "དབང་བཞི་པའི་དོན་གྱི་ཡེ་ཤེས་སྤྲོས་བྲལ་དུ་མིང་བཏགས་པའི་",
            "ཆད་སྟོང་དུ་ངོ་སྤྲོད་པར་བྱེད་པ་ཡང་ཤིན་ཏུ་མི་འཐད་དེ",
            ""
        ],
        [
            "དུས་འཁོར་དང་ཡེ་ཤེས་གྲུབ་པ་གཉིས་སུ་བཀག་པའི་ཕྱོགས་སྔ་ཁས་བླངས་པར་འགྱུར་བའི་ཕྱིར་དང༌། ",
            "དཔེ་དོན་གྱི་ཡེ་ཤེས་དེ་གཉིས་ཀྱང་རྒྱུ་འབྲས་རིགས་འདྲ་མཚུངས་ཤིང་འབྲེལ་བ་ཞིག་",
            "དགོས་པ་ལ་",
            "འབྲེལ་མེད་རིགས་མི་མཐུན་གཉིས་སུ་ངོ་སྤྲོད་པར་སྣང་བའི་ཕྱིར་རོ། །",
            "ཡང་ཁྱེད་ཀྱི་ཐུབ་དགོངས་སུ། ",
            "ཕྱག་རྒྱ་ཆེན་པོ་ཡིན་ན་",
            "དབང་ལས་འབྱུང་དགོས་པའི་ཁྱབ་པ་འཆའ་བའང་མི་རིགས་།",
            "དེ་ལྟར་ན་ཆོས་ཐམས་ཅད་ཀྱི་གདོད་མའི་གནས་ལུགས་གཞིའི་ཕྱག་རྒྱ་ཆེན་པོ་",
            "དེ་ཡང་དབང་བསྐུར་ལས་བྱུང་ཚུལ་བརྗོད་དགོས་པར་འགྱུར་བའི་ཕྱིར་དང༌། ",
            "དེ་འདྲའི་གཞིའི་ཕྱག་ཆེན་ཁས་མི་ལེན་ན",
            "གཞི་ལ་གནས་པ་ལམ་གྱི་གོམས་པར་བྱས་ནས་",
            "འབྲས་བུ་མངོན་དུ་བྱེད་དགོས་པས། ",
            "ལམ་གྱི་ཕྱག་ཆེན་དང་འབྲས་བུའི་ཕྱག་ཆེན་ཡང་",
            "མེད་པར་སྨྲ་དགོས་པའི་ཕྱིར་དང༌། ",
            "སྔར་བཤད་པའི་ས་ར་ཧ་ཆེ་ཆུང་ཏཻ་ལོ་ནཱ་རོ་མཻ་ཏྲི་པ་སོགས་ཀྱི་",
            "ཕྱག་རྒྱ་ཆེན་པོའི་གཞུང་དང༌། ",
            "གྲུབ་པ་སྡེ་བདུན་ལ་སོགས་པའི་གཞུང་མང་པོ་ལ་",
            "ཆོས་སྤོང་གི་ལས་སྒྲུབ་དགོས་པར་འགྱུར་བའི་ཕྱིར་དང༌། ",
            "གཞུང་མཛད་པའི་གྲུབ་ཆེན་དེ་དག་ཀྱང་ལོག་ལྟས་སུན་འབྱིན་དགོས་པར་འགྱུར་བའི་ཕྱིར་རོ། །",
            " བཞི་པ་༼མདོ་རྒྱུད་ཐམས་ཅད་ཀྱི་ཟབ་དོན་ཡིན་ཚུལ་།",
            "ལམ་འདི་ཉིད་ཀྱི་ངོ་བོ་ཇི་ལྟར་ཡིན་ངོས་བཟུང་བ་དང༌། ",
            "འདི་ལ་མདོ་རྒྱུད་ཀྱི་ཟབ་དོན་འདུས་ཚུལ་གཉིས་ཀྱི། ",
            "དང་པོ་༼ལམ་འདི་ཉིད་ཀྱི་ངོ་བོ་ཇི་ལྟར་ཡིན་ངོས་བཟུང་བ་༽ནི། ",
            "དོ་ཧའི་སྐོར་དང་ཕྱག་ཆེན་བརྡ་བརྒྱུད་ཀྱི་སྐོར་འགའ་ཞིག་ཏུ། ",
            "ལམ་སྲོལ་འདི་ཉིད་མདོ་སྔགས་གཉིས་ཀྱི་ནང་ནས་",
            "གསང་སྔགས་ཀྱི་ཐེག་པ་དང༌། ",
            "དེ་ལ་བྱིན་རླབས་ཀྱི་ལམ་དང༌། ",
            "དབུགས་དབྱུང་གི་ལམ་དང༌། ",
            "མངོན་སུམ་གྱི་ལམ་གསུམ་དུ་ཕྱེ་བའི་ཕྱི་མ་ཡིན་པར་འཆད་ལ",
            ""
        ],
        [
            "སྨིན་བྱེད་དུ་དབང་རྒྱས་བསྡུས་གང་ཡང་རུང་བ་ཞིག་",
            "དགོས་པར་བཤད་པ་དང༌། ",
            "ཐེག་པ་སྔ་མ་རྣམས་ལམ་སྟེགས་ལྟ་བུར་བཞེད་པས་",
            "ཁྱད་དུ་མི་གསོད་ཅིང་ཅི་རིགས་སྒོམ་པར་བཤད་དོ།།",
            "གསང་སྤྱོད་ཀྱི་སྐོར་།",
            "གདུལ་བྱ་བློ་དམན་འབྲིང་མཆོག་གསུམ་གྱི་དབང་གིས། ",
            "མཚན་ཉིད་ཕར་ཕྱིན་ཐེག་པ་དང༌། ",
            "གསང་སྔགས་རྡོ་རྗེའི་ཐེག་པ་དང༌། ",
            "བླ་མེད་སྙིང་པོའི་ཐེག་པ་གསུམ་དུ་ཕྱེ་བའི་",
            "ཕྱི་མ་ཡིན་པར་བཞེད་ཅིང༌། ",
            "ཐེག་པ་སྔ་མ་གཉིས་དང་དངོས་སུ་མི་མཐུན་པ་དང༌། ",
            "མི་འགལ་བ་དང༌། ",
            "ཆ་མཐུན་པ་དང༌། ",
            "ཁྱད་པར་དུ་འཕགས་པ་བཞིའི་ཚུལ་རྣམས་བཤད་ལ",
            "འོན་ཀྱང་དབང་དང་བྱིན་རླབས་རྒྱས་བསྡུས་གང་རུང་རེ་དགོས་པ་དང༌། ",
            "སྐབས་ཅི་རིགས་པར་ལྷ་སྒོམ་པའི་ཚུལ་ཡང་བཤད་།",
            "དེ་ལྟར་ན་གསང་སྔགས་ཀྱི་ཐེག་པའི་དབྱེ་བར་བསྡུ་དགོས་སོ།།",
            "བྲམ་ཟེ་ཆེན་པོ་ཉིད་ཀྱི་གཞུང་ལ་དཔྱད་ན་སྙིང་པོའི་ལམ་ཞེས་",
            "གསེང་ལམ་ཞིག་ཏུ་བཞེད་པར་སྣང་།",
            ""
        ],
        [
            "དོ་ཧ་ལས། ",
            "ཐེག་པ་ཆེན་པོ་བླ་མེད་སྙིང་པོའི་ལམ་འདི་ནི། །",
            "འབྲས་བུ་ལམ་དུ་ཁྱེར་བས་གདོད་ནས་འབྲས་བུར་གནས། །",
            "ཞེས་དང༌། ",
            "དཀྱིལ་འཁོར་པ་དང་སྦྱིན་སྲེག་པས་སྟོང་ཞིང༌།། ",
            "སྔགས་དང་ཕྱག་རྒྱ་རབ་གནས་ལ་སོགས་རྣམ་བྲལ་བ། །",
            " རྒྱུད་དང་བསྟན་བཅོས་ཀུན་གྱིས་སྒྲུབ་པར་མི་ནུས་པའི། །",
            " རྡོ་རྗེ་ཡེ་ཤེས་འདི་ནི་རང་བཞིན་གནས་ན་མཛེས།། ",
            "ཞེས་དང༌། ",
            "རྒྱུད་མེད་སྔགས་མེད་བསམ་བྱ་བསམ་གཏན་མེད།།",
            "དེ་ཀུན་རང་ཡིད་འཁྲུལ་བར་བྱེད་པའི་རྒྱུ། །",
            "ཞེས་དང༌། ",
            "མར་མེ་ཅི་དགོས་ལྷ་བཤོས་དེ་ཅི་དགོས།།",
            "དེ་ལ་ཅི་བྱ་གསང་སྔགས་བསྟེན་པས་ཅི། །",
            "ཞེས་པ་ལ་སོགས་པ་གསུངས་པས་ལམ་རང་གི་ངོ་བོ་གསང་སྔགས་ལ་མ་བལྟོས་པར་བཤད་ཅིང༌། ",
            "དེ་ཡང་རྐྱེན་གསུམ་དང་བྲལ་བ། ",
            "དགའ་བ་བཞི་ལས་འདས་པ། ",
            "འོད་གསལ་ལས་ཁྱད་པར་དུ་གྱུར་པ་ཞིག་བཞེད་ལ",
            "བཙུན་མོ་དོ་ཧར་ལས་ཀྱི་ཕྱག་རྒྱ་བསྟེན་ཚུལ་དང༌། ",
            "དེ་དབང་གིས་སྨིན་པར་བྱ་ཚུལ་དང༌། ",
            "བརྟུལ་ཞུགས་ཀྱི་སྤྱོད་པ་སྤྱད་ཚུལ་ཡང་བཤད་པས་",
            "གསང་སྔགས་དང་སྦྲེལ་ན་སྦྲེལ་དུ་རུང་བར་བཞེད་དོ།།",
            ""
        ],
        [
            "མཉམ་མེད་དྭགས་པོའི་གསུང་ལས། ",
            "སྤྱིར་ལམ་གསུམ་།",
            "རྗེས་དཔག་ལམ་དུ་བྱེད་པ་ནི། ",
            "ཆོས་ཐམས་ཅད་གཅིག་དང་དུ་བྲལ་གྱིས་གཞིགས་ནས་",
            "རང་བཞིན་མེད་པར་བྱས་ཤིང་འགྲོ་ས་འདི་ལས་མེད་ཟེར་ནས་དེ་སྒོམ་པའོ།།",
            "བྱིན་རླབས་ལམ་དུ་བྱེད་པ་ནི། ",
            "ལྷའི་སྐུ་བསྐྱེད་པའི་རིམ་པ་ལ་བརྟེན་ནས་རྩ་རླུང་ལ་སོགས་པ་སྦྱོང་བའོ།།",
            "མངོན་སུམ་ལམ་དུ་བྱེད་པ་ནི། ",
            "གཉུག་མ་ཕྱག་རྒྱ་ཆེན་པོའོ།།",
            "ཡང་ལམ་གསུམ་།",
            ""
        ],
        [
            "གཞི་སྤོང་བའི་ལམ་ནི་ཕ་རོལ་ཏུ་ཕྱིན་པ་།",
            "སྤང་བྱ་དང་གཉེན་པོ་ཐ་དད་དུ་བྱས་ནས་སྤོང་བ་།",
            "གཞི་བསྒྱུར་བའི་ལམ་ནི་གསང་སྔགས་པ་།",
            "རྟེན་བསྒྱུར་པ་ལུས་ལྷར་།",
            "བརྟེན་པ་བསྒྱུར་བ་དབང་པོ་རྡོ་རྗེ་དང་པདྨར་།",
            "ཆོས་བསྒྱུར་བ་ཉོན་མོངས་པ་ལམ་དུ་།",
            ""
        ],
        [
            "རྟོག་པ་ཡེ་ཤེས་སུ་།",
            "དྲི་མས་དྲི་མ་འཁྲུད། ",
            "རྟོག་པས་རྟོག་པ་གཅོད་པའོ།།",
            "གཞི་ཤེས་པའི་ལམ་ནི་ཕྱག་རྒྱ་ཆེན་པོ་།",
            "སྤང་བྱ་མེད་གཉེན་པོ་མེད་བསྒྱུར་དུ་མེད་སྒྱུར་བྱེད་མེད་།",
            "ཐམས་ཅད་སེམས་ཀྱི་ཆོ་འཕྲུལ་ཡིན་།",
            "སེམས་ཉིད་གདོད་མ་ནས་སྐྱེ་བ་མེད་པའི་",
            "དོན་ཆོས་སྐུ་རང་ཆས་སུ་ཡོད་པ་ངོ་ཤེས་ཤིང་",
            "མཐོང་བ་གོམས་པར་བྱེད་པས་འཚང་རྒྱ་བའོ།།",
            ""
        ],
        [
            "ཡང་ལམ་གསུམ་།",
            "དབང་པོ་རྟུལ་པོ་ཚོགས་ཀྱི་ལམ་དུ་འཇུག་པ་ནི་ཕ་རོལ་ཏུ་ཕྱིན་པའོ།།",
            "འབྲིང་རྟོག་པ་དང་ཉོན་མོངས་པ་ཅན་ཐབས་ཀྱི་ལམ་དུ་འཇུག་པ་ནི་",
            "གསང་སྔགས་སོ།།",
            "དབང་པོ་རྣོན་པོ་ཤེས་རབ་ཅན་དེ་ཁོ་ན་ཉིད་ལ་འཇུག་པ་ནི་ཕྱག་རྒྱ་ཆེན་པོའོ།།",
            "ཞེས་གསུངས་པས་མདོ་སྔགས་གཉིས་ཀ་ལས་ལོགས་སུ་གྱུར་པའི་",
            "གསེང་ལམ་ཞིག་ཡིན་པར་བཞེད་ཅིང༌། ",
            "སྐབས་འགའ་ཞིག་ཏུ་བྱིན་རླབས་ཀྱི་ལམ་ཞེས་པའི་ཐ་སྙད་ཀྱང་གསུངས་ཏེ",
            "བླ་མ་རྟོགས་པ་དང་ལྡན་པ་ཞིག་གིས། ",
            "སློབ་མ་སྐལ་ལྡན་ཚེ་འདིའི་བྱ་བ་བློས་བཏང་བ་ཞིག་འཁྲིད་པ་།",
            ""
        ],
        [
            "མདོ་སྔགས་ཀྱི་གཞུང་ལམ་ལ་མ་བལྟོས་པར་",
            "ཕྱག་རྒྱ་ཆེན་པོའི་ལམ་གཅིག་ཆོད་ཀྱིས་གྲོལ་བར་བཞེད་པ་ཡིན་།",
            "ཕྱིས་ཀྱི་སྒྲུབ་བརྒྱུད་པ་དག་གིས། ",
            "མདོ་སྔགས་གཉིས་ཀ་དང་སྒོ་བསྟུན་པའི་དབང་དུ་བྱས་།",
            "སྨིན་བྱེད་དུ་དབང་དགོས་པ་དང་སྔོན་འགྲོའི་སྐོར་དང་",
            "བོགས་འདོན་གྱི་སྐབས་ཅི་རིགས་སུ་མདོ་སྔགས་ཀྱི་ཉམས་ལེན་མང་པོ་སྦྱར་བར་སྣང་བས། ",
            "དེ་ལྟར་ན་མདོ་སྔགས་ཐུན་མོང་བའི་ཟབ་ལམ་དུ་བྱས་ཀྱང་",
            "བློ་མཆོག་དམན་མང་པོ་ལ་མཁོ་ཞིང་འགལ་བ་མེད་པ་ཡིན་ནོ།། ",
            "གཉིས་པ་༼འདི་ལ་མདོ་རྒྱུད་ཀྱི་ཟབ་དོན་འདུས་ཚུལ་༽ནི། ",
            "རྒྱལ་བའི་གསུང་རབ་མདོ་རྒྱུད་ཐམས་ཅད་ནི་",
            "ཆོས་ཐམས་ཅད་ཀྱི་གནས་ལུགས་དེ་ཁོ་ན་ཉིད་རྟོགས་པའི་ཐབས་སུ་གསུངས་ལ",
            "དེ་དག་གི་དགོངས་དོན་ཐམས་ཅད་དེ་ཁོ་ན་ཉིད་ལ་གཞོལ་བ་དང༌། ",
            "ཉམས་ལེན་གྱི་མཐར་ཐུག་དེ་ཁོ་ན་ཉིད་ལ་འབབ་པ་དང༌། ",
            "ཟབ་པ་དང་རྒྱ་ཆེ་བའི་ཚུལ་ཅི་དང་ཅི་གསུངས་པའང་",
            "དེ་ཁོ་ན་ཉིད་ལ་ཕྱོགས་པར་གསུངས་པ་།",
            ""
        ],
        [
            "མདོ་ལས། ",
            "དེ་བཞིན་གཤེགས་པའི་གསུང་རབ་ཐམས་ཅད་ནི། ",
            "དེ་ཁོ་ན་ཉིད་ལ་གཞོལ། ",
            "དེ་ཁོ་ན་ཉིད་ལ་འབབ། ",
            "དེ་ཁོ་ན་ཉིད་ལ་མངོན་དུ་ཕྱོགས། ",
            "ཞེས་དང༌། ",
            "སྒོམ་རིམ་བར་པ་ལས། ",
            "བཅོམ་ལྡན་འདས་ཀྱི་བཀའ་ཐམས་ཅད་ནི་",
            "ལེགས་པར་གསུངས་པ་།",
            "མངོན་སུམ་དུའམ་བརྒྱུད་པས་དེ་ཁོ་ན་མངོན་དུ་",
            "གསལ་བར་བྱེད་པ་དང་དེ་ཁོ་ན་ལ་གཞོལ་བ་ཉིད་དོ།།",
            "ཞེས་དང༌། ",
            "ཇོ་བོ་རྗེས། ",
            "ཆོས་ཀྱི་ཕུང་པོ་བརྒྱད་ཁྲི་དང༌། །",
            " བཞི་སྟོང་གསུངས་པ་ཐམས་ཅད་ནི། །",
            " ཆོས་ཉིད་འདི་ལ་གཞོལ་ཞིང་འབབ། །",
            " ཅེས་སོ།།",
            "དེ་ལྟར་ན་གནས་ལུགས་སྟོང་པ་ཉིད་རྟོགས་པའི་",
            "ཐབས་ལས་གཞན་པའི་མདོ་དང་རྒྱུད་གང་ཡང་མ་གསུངས་།",
            "རིམ་ལྔ་ལས། ",
            "སྣ་ཚོགས་མདོ་དང་རྒྱུད་རྣམས་སུ། །",
            " དེ་ཉིད་གང་ཞིག་ཉེར་བསྟན་པ། །",
            " ཐམས་ཅད་སྟོང་པ་འདི་ཉིད་ལས། །",
            " དེར་ནི་གཞན་དག་མ་གསུངས་སོ།། ",
            "ཞེས་དང༌། ",
            "སྒྲིབ་པ་རྣམ་སེལ་གྱིས་བཅོམ་ལྡན་འདས་ལ་བསྟོད་པ་ལས། ",
            "ཁྱོད་ཀྱིས་ཆོས་རྣམས་བསྟན་པ་ནི། །",
            " གདོད་ནས་ཞི་ཞིང་"
        ],
        [
            "སྐྱེ་བ་མེད།། ",
            "རང་བཞིན་མྱ་ངན་འདས་པ་ཡི། །",
            " ཆོས་ཀྱི་འཁོར་ལོ་རབ་ཏུ་བསྐོར།། ",
            "ཞེས་པ་ལྟར་རོ། །",
            "དེ་ལྟར་སྟོང་ཉིད་རྟོགས་པར་བྱེད་པའི་ཐབས་སུ་",
            "མདོ་རྒྱུད་ཀྱི་ལམ་གཉིས་གསུངས་པ་ལས། ",
            "མདོའི་ལམ་གྱི་མཐིལ་པོ་ནི་སྤྱིར་ཐོས་བསམ་སྒོམ་གསུམ་དང༌། ",
            "ཁྱད་པར་ཕར་ཕྱིན་དྲུག་གི་ཉམས་ལེན་དག་ཡིན་ལ",
            "དེ་དག་གི་དོན་ནི་གནས་ལུགས་སྒོམ་པ་ལ་འདུས་པར་བཤད་།",
            "རྡོ་རྗེ་ཏིང་ངེ་འཛིན་གྱི་མདོ་ལས། ",
            "སྟོང་པ་ཉིད་ལས་མ་གཡོས་ན།།",
            "ཕ་རོལ་ཕྱིན་པ་དྲུག་འདུས་སོ།།",
            ""
        ],
        [
            "ཞེས་དང༌། ",
            "ཁྱད་པར་སེམས་ཀྱིས་ཞུས་པའི་མདོ་ལས། ",
            "མི་སེམས་པ་ནི་སྦྱིན་པའོ།།",
            "ཐ་དད་མ་ཡིན་པ་ནི་ཚུལ་ཁྲིམས་སོ།།",
            "བྱེ་བྲག་མི་བྱེད་པ་ནི་བཟོད་པའོ།།",
            "བླང་དོར་མེད་པ་ནི་བརྩོན་འགྲུས་སོ།།",
            "མ་ཆགས་པ་ནི་བསམ་གཏན་ནོ།།",
            "མི་རྟོག་པ་ནི་ཤེས་རབ་བོ། །",
            "ཞེས་དང༌། ",
            "བྲམ་ཟེ་ཆེན་པོས། ",
            "ཀློག་པ་དེ་ཡིན་འཛིན་དང་སྒོམ་པའང་དེ་ཡིན་ཏེ།།",
            ""
        ],
        [
            "བསྟན་བཅོས་སྙིང་ལ་འཆང་བའང་དེ་ཡིན་ནོ།།",
            "ཞེས་དང༌། ",
            "རབ་ཏུ་མི་གནས་པའི་རྒྱུད་ལས། ",
            "མ་བཅོས་རྣལ་མའི་ཟས་ཤིག་ཟོས་གྱུར་པ། །",
            " གྲུབ་མཐའ་མ་ལུས་ཀུན་ཀྱང་ཚིམ་པར་འགྱུར།། ",
            "བྱིས་པས་མ་རྟོགས་ཐ་སྙད་ཚིག་ལ་བརྟེན།། ",
            "ཐམས་ཅད་རང་གི་སེམས་ཀྱི་མཚན་ཉིད་ཡིན།། ",
            "ཞེས་སོ།།",
            "གཞན་ཡང་སྔགས་ལམ་གྱི་མཐིལ་པོ་ལ་",
            "ལམ་རིམ་པ་གཉིས་གསུངས་པའི་སྤྲོས་བྱས་",
            "རྣམས་སྤྲོས་མེད་ཀྱི་ཡེ་ཤེས་རྟོགས་པ་ལ་",
            "སྦྱོར་བའི་ཆེད་དུ་གསུངས་པ་ཡིན་།",
            ""
        ],
        [
            "མཐར་ཐུག་གི་དགོངས་དོན་སྤྲོས་མེད་ཉིད་ཡིན་།",
            "རྡོ་རྗེ་མཁའ་།",
            "རྣལ་མའི་སྦྱོར་བ་རྟོགས་བྱའི་ཕྱིར། །",
            "བཅོས་མ་ཡི་ནི་སྒོམ་པ་དང༌། །",
            "བཅོས་མ་ཡི་ནི་བཟླས་པ་བྱ།།",
            "བཅོས་མའི་སྦྱོར་བའི་ཕྱི་རོལ་པ། །",
            "རྣལ་མའི་སྦྱོར་བ་རྟོགས་གྱུར་པས། །",
            "བཅོས་མ་དག་ནི་མི་བྱའོ།།",
            "དཔེར་ན་གཟིངས་ལ་འཇུས་ནས་ནི། །",
            "ཆུ་ཡི་ཕ་རོལ་འགྲོ་བར་བྱེད།།",
            "ཕ་རོལ་ཕྱིན་ནས་འདོར་བ་ལྟར། །",
            "བཅོས་མ་དག་ཀྱང་དེ་བཞིན་ནོ།།",
            "ཞེས་དང༌། ",
            "རྡོ་རྗེ་སྙིང་འགྲེལ་དུ། ",
            "རྣམ་རྟོག་བག་ཆགས་ཀྱིས་བཅིངས་ལ།།",
            ""
        ],
        [
            "ཐོག་མར་རྟོག་པའི་ཆོ་ག་བསྟེན།། ",
            "རྣམ་རྟོག་རང་བཞིན་ཤེས་པ་ན།། ",
            "མི་རྟོག་པ་ལ་རྣམ་འཇུག་བྱ།། ",
            "ཞེས་སོ།།",
            "དེས་ན་སྤྲོས་མེད་ཀྱི་དེ་ཁོ་ན་ཉིད་ལ་",
            "གསང་སྔགས་ཀྱི་རྣལ་འབྱོར་རྣམས་ཀྱི་དོན་ཚང་བར་གསུངས་།",
            "བརྟག་གཉིས་སུ། ",
            "སྤྲོས་པ་མེད་པའི་རང་བཞིན་ལས། །",
            "སྔགས་དང་ལྷ་ནི་ཡང་དག་གནས། །",
            "ཞེས་དང༌། ",
            "དེ་ནི་སྔགས་བཟླས་དེ་དཀའ་ཐུབ་དང་དེ་སྦྱིན་སྲེག །",
            " དེ་ནི་དཀྱིལ་འཁོར་ཅན་དང་དེ་ནི་དཀྱིལ་འཁོར་ཉིད། །",
            " མདོར་བསྡུས་ན་ནི་སེམས་ནི་འདུས་པའི་གཟུགས་ཅན་ནོ།།",
            ""
        ],
        [
            "ཞེས་དང༌། ",
            "གསང་བ་བདུད་རྩི་རྒྱལ་པོའི་རྒྱུད་ལས། ",
            "མཆོད་དང་གཏོར་མ་ལ་སོགས་པའི། །",
            " ལས་དང་བྱ་བ་སྣ་ཚོགས་ཀུན། །",
            " སེམས་ཀྱི་དེ་ཉིད་རྙེད་གྱུར་པས། །",
            " ཐམས་ཅད་འདི་ཡིས་བསྡུད་པར་ངེས།། ",
            "ཞེས་སོ།།",
            "ཡང་དག་པའི་ཡེ་ཤེས་རྟོགས་པར་བྱེད་པ་ལའང་",
            "ཕྱག་རྒྱ་ཆེན་པོའི་གདམས་པ་འདི་ཉིད་མེད་ན་",
            "མདོ་སྔགས་ཀྱི་གཞུང་ལམ་ཁོ་ནས་ནི་",
            "དོན་དམ་པའི་གནས་ལུགས་འོད་གསལ་ཕྱག་རྒྱ་ཆེན་པོ་རྟོགས་དཀའ་བར་བཤད་དེ",
            "བྲམ་ཟེ་ཆེན་པོས། ",
            "དགེ་སློང་དགེ་ཚུལ་གནས་བརྟན་ཞེས་བྱ་བའི། །",
            " བན་དེ་རྣམས་ནི་དེ་ལྟར་རབ་བྱུང་ནས།། ",
            "ཁ་ཅིག་མདོ་སྡེ་འཆད་པར་བྱེད་ཅིང་།",
            ""
        ],
        [
            "ལ་ལ་རོ་གཅིག་སེམས་ཀྱི་ཚུལ་འཛིན་མཐོང༌།། ",
            "གཞན་དག་ཐེག་ཆེན་དེ་ལ་རྒྱུ་བྱེད་དེ།། ",
            "དེ་ནི་གཞུང་ལུགས་མཚན་མའི་བསྟན་བཅོས་ཏེ།། ",
            "གཞན་དག་དཀྱིལ་འཁོར་འཁོར་ལོ་མ་ལུས་སྒོམ།། ",
            "ཁ་ཅིག་བཞི་པའི་དོན་འཆད་པ་ལ་ཞུགས།། ",
            "ལ་ལ་ནམ་མཁའི་ཁམས་ལ་རྟོག་པར་བྱེད།།",
            ""
        ],
        [
            "གཞན་དག་སྟོང་ཉིད་ལྟ་བར་བྱེད་པ་སྟེ།། ",
            "ཕལ་ཆེར་མི་མཐུན་ཕྱོགས་ལ་ཞུགས་པ་སྟེ།། ",
            "ལྷན་ཅིག་སྐྱེས་བྲལ་གཞན་གང་གིས། །",
            " མྱ་ངན་འདས་གང་སྒོམ་བྱེད་པ། །",
            " དེ་དག་འགས་ཀྱང་དོན་དམ་ནི། །",
            " ཅིག་ཤོས་འགྲུབ་པར་མི་འགྱུར་རོ། །",
            " ཞེས་དང༌། ",
            "ཏཻ་ལོ་པས། ",
            "སྔགས་སུ་སྨྲ་དང་ཕ་རོལ་ཕྱིན་པ་དང༌། །",
            " འདུལ་བ་མདོ་སྡེ་སྡེ་སྣོད་སྣ་ཚོགས་ཀྱི། །",
            " རང་རང་གཞུང་དང་གྲུབ་པའི་མཐའ་ཡིས་ནི། །",
            " འོད་གསལ་ཕྱག་རྒྱ་ཆེན་པོ་མཐོང་མི་འགྱུར།། ",
            "ཞེས་སོ།།",
            "ངེས་དོན་ཕྱག་རྒྱ་ཆེན་པོའི་གདམས་པ་འདི་ཉིད་ལ་",
            "བསྟེན་ན་ནི་དོན་དམ་པའི་",
            "གནས་ལུགས་རྟོགས་སླ་བར་བཤད་།",
            "ཨ་བྷི་དྷ་ནའི་རྒྱུད་ལས། ",
            "ཕྱག་རྒྱ་ཆེ་ལ་ངེས་པར་རོལ།།",
            ""
        ],
        [
            "སྒོམ་པ་མངོན་དུ་གྱུར་པ་ཡིན།།",
            "རྣམ་གྲོལ་སངས་རྒྱས་ཐམས་ཅད་ཀྱང༌། །",
            "སྐྱེ་བ་འདི་ལ་མངོན་དུ་འགྱུར།།",
            "ཞེས་དང༌། ",
            "ཉི་ཟླ་གྲུབ་པར། ",
            "རྣལ་འབྱོར་དབང་རབ་རྣམས་ཀྱིས་ནི། །",
            " དོན་དམ་ཕྱག་རྒྱ་ཆེ་བསྟེན་ནས།། ",
            "མི་གཡོ་བསམ་གཏན་སྦྱོར་བ་ཡིས། །",
            " རྒྱུ་མཐུན་བདེ་སྟོང་ཏིང་འཛིན་སྒོམ།། ",
            "ལོ་གསུམ་ཟླ་ཕྱེད་གསུམ་གྱིས་ནི། །",
            " མཆོག་གི་དངོས་གྲུབ་ཐོབ་པར་གསུངས།། ",
            "ཞེས་སོ།།",
            ""
        ],
        [
            "གཉིས་པ་ཉམས་སུ་བླངས་པའི་གང་ཟག་གི་ཆེ་བ་བཤད་པ་།",
            "རྒྱ་གར་དུ་དོན་བརྒྱུད་འདི་ཉིད་ཆེ་ཚུལ་དང༌། ",
            "བོད་དུ་སྒྲུབ་བརྒྱུད་འདི་ཉིད་ཆེ་ཚུལ་གཉིས་ཀྱི། ",
            "དང་པོ་༼རྒྱ་གར་དུ་དོན་བརྒྱུད་འདི་ཉིད་ཆེ་ཚུལ་༽ནི། ",
            "སྟོན་པ་རྡོ་རྗེ་འཆང་གིས་བླ་ན་མེད་པའི་རྒྱུད་སྡེ་མཐའ་ཡས་པ་གསུངས་ཤིང༌། ",
            "ཁྱད་པར་སྙིང་པོ་དོན་གྱི་རྒྱུད་ཕྱག་རྒྱ་ཆེན་པོ་ཐིག་ལེ་དང༌། ",
            "དཔལ་རྙོག་པ་མེད་པ་དང༌། ",
            "རབ་ཏུ་མི་གནས་པའི་རྒྱུད་ལ་སོགས་པ་གསུངས་ནས་",
            "གསང་བའི་བདག་པོ་ལ་།",
            "དེས་ཨུ་རྒྱན་གྱི་ཡུལ་དུ་ཡེ་ཤེས་ཀྱི་མཁའ་འགྲོ་མ་རྣམས་ལ་གདམས་པ་ལས། ",
            "སྤྲུལ་པའི་རྒྱལ་པོ་བི་སུ་ཀ་ལ་བ་ཞེས་བྱ་བས་ཨུ་རྒྱན་དུ་།",
            "ཡེ་ཤེས་ཀྱི་མཁའ་འགྲོ་མ་རྣམས་ལས་གདམས་པ་དང་",
            "རྗེས་སུ་བསྟན་པ་ཐམས་ཅད་མནོས་ཤིང་གསང་སྔགས་མང་པོ་སྤྱན་དྲངས་།",
            "དེས་སྣོད་བརྟགས་པས་དབང་པོ་ཡང་རབ་ཅིག་ཅར་བའི་ལས་ཅན་",
            "གང་ཟག་མཆོག་ཏུ་གྱུར་པ་བྲམ་ཟེ་ཆེན་པོ་ས་ར་ཧ་གཟིགས་ནས་",
            ""
        ],
        [
            "དེ་ལ་གདམས་པ་བསྟན་པས་གྲོལ་ནས་",
            "དེ་ཉིད་ཀྱིས་དོན་གྱི་གདམས་པ་མཐའ་དག་གླུར་བླངས་ཤིང་",
            "སྐལ་ལྡན་མང་པོ་གྲོལ་བར་མཛད་པ་ལས་དོན་གྱི་",
            "བརྒྱུད་པ་འདི་བྱུང་བར་ཡོངས་སུ་གྲགས་ལ",
            "དོ་ཧ་དང་བརྡ་རྩ་དང་རྒྱ་གར་གསང་སྤྱོད་སོགས་ཀྱི་ལོ་རྒྱུས་ལྟར་།",
            "ཡང་དག་པར་རྫོགས་པའི་སངས་རྒྱས་ཀྱིས་",
            "གདུལ་བྱ་རིགས་ཅན་གསུམ་ལ་",
            "ཆོས་འཁོར་རིམ་གསུམ་དུ་བསྐོར་།",
            "དགོངས་པ་མྱ་ངན་ལས་འདའ་བའི་ཚུལ་སྟོན་ཁར། ",
            "ཆོས་ཐམས་ཅད་ཀྱི་སྙིང་པོའི་དོན་རྨད་དུ་བྱུང་",
            "བ་སྟོན་པའི་དུས་ལ་བབ་པར་གཟིགས་།",
            "ལྷོ་ཕྱོགས་ཀྱི་རྒྱུད་དུ་གཤེགས་།",
            ""
        ],
        [
            "བེ་ཏའི་གྲོང་ཁྱེར་དུ་བྱང་ཆུབ་སེམས་དཔའ་དཔག་ཏུ་མེད་པ་འདུས་པ་།",
            "འཇམ་དཔལ་དང་སྤྱན་རས་གཟིགས་ཀྱིས་ཞུས་ནས་",
            "སྙིང་པོ་དོན་གྱི་ཆོས་འདི་བཀའ་བསྩལ་།",
            "ཕྱིས་སྙིང་པོའི་དོན་སྟོན་པའི་བྱང་ཆུབ་སེམས་དཔའ་གཉིས་དང༌། ",
            "བྲམ་ཟེ་ས་ར་ཧ་དང་ཀླུ་སྒྲུབ་དང་ཤ་ཝ་རི་སོགས་འབྱུང་བར་ལུང་བསྟན། ",
            "ཕྱིས་འཇམ་དཔལ་གྱིས་ལྷ་སྲས་བློ་གྲོས་རིན་ཆེན་དང༌། ",
            "སྤྱན་རས་གཟིགས་ཀྱིས་ལྷ་སྲས་བདེ་བའི་མགོན་པོར་སྤྲུལ་པའི་སྒྱུ་མ་བཟུང་།",
            "དེ་གཉིས་ཀྱིས་བྲམ་ཟེ་ཆེན་པོ་ལ་གསུངས་པས་ཅིག་ཅར་དུ་གྲོལ་བར་གྲག་གོ། ",
            "ཡང་ལོ་རྒྱུས་འགའ་ཞིག་ཏུ་གཞན་ཕལ་ཆེར་ཕྱོགས་འདྲ་བ་ལས། ",
            "བློ་གྲོས་རིན་ཆེན་སངས་རྒྱས་ཉིད་ཀྱི་སྤྲུལ་པར་བཤད་པ་དང༌། ",
            "བདེ་བའི་མགོན་པོ་གསང་བདག་གི་སྤྲུལ་པར་བཤད་པ་སོགས་",
            "སྣ་ཚོགས་པ་སྣང་ཡང་ཐམས་ཅད་འགལ་བ་མེད་དེ",
            "དོན་དམ་པར་ཕུན་སུམ་ཚོགས་པ་ལྔ་ལ་སོགས་པ་",
            "ཐམས་ཅད་སྟོན་པའི་རྣམ་རོལ་དུ་བཤད་པའི་ཕྱིར་རོ། །",
            "དེ་ལྟར་ན་སྟོན་པ་རྡོ་རྗེ་འཆང་གིས་སྤྲུལ་པའི་བྱང་སེམས་རྣམ་པ་གཉིས་ལ་།",
            ""
        ],
        [
            "དེ་གཉིས་ཀྱིས་འཕགས་ཡུལ་པའི་གྲུབ་ཆེན་ཐམས་ཅད་ཀྱི་",
            "སྤྱི་མེས་ལྟ་བུར་གྱུར་པ་བྲམ་ཟེ་ཆེན་པོ་ས་ར་ཧ་ལ་གསུངས་ནས་གྲོལ་བར་།",
            "དེས་རྒྱལ་བ་གཉིས་པ་ལྟར་གྲགས་པ་མགོན་པོ་ཀླུ་སྒྲུབ་ལ་།",
            "འདི་གཉིས་ནི་འཕགས་ཡུལ་གྱི་གྲུབ་ཆེན་སྔ་རབས་པ་",
            "ཕལ་ཆེ་བའི་བླ་མར་གྱུར་ཅིང༌། ",
            "ཁྱད་པར་ཀླུ་སྒྲུབ་ཀྱིས་ཅིག་ཅར་བའི་",
            "ལས་ཅན་མཆོག་ཏུ་གྱུར་ཅིང་",
            "གར་མཁན་གྱི་རིགས་ལས་བྱུང་བ་",
            "དཔལ་ཤ་ཝ་རི་དབང་ཕྱུག་གྲོལ་བར་མཛད་པ་དང༌། ",
            "ཕྱིས་ཤ་ཝ་རིས་ཀྱང་བྱང་སེམས་རྣམ་པ་གཉིས་དང་",
            "ས་ར་ཧ་ཉིད་ལའང་སྙིང་པོ་དོན་གྱི་གདམས་པ་དངོས་སུ་",
            "ནོད་པའི་ལོ་རྒྱུས་སྣང་ངོ༌། །",
            "དེ་དག་ནི་སྒྱུ་མའི་སྐུའམ་ནམ་མཁའི་སྐུ་བརྙེས་ནས་",
            "ལྷོ་དཔལ་གྱི་རི་ལ་སྐལ་བ་དང་ལྡན་པས་ཕྱིས་ཀྱང་མཇལ་དུ་ཡོད་ཅེས་གྲག་།",
            "དེ་དག་ལས་རིམ་པར་བརྒྱུད་དེ་ཕྱག་རྒྱ་ཆེན་པོ་གྲུབ་པ་སྡེ་བདུན། ",
            "སྙིང་པོ་སྐོར་དྲུག ",
            "ཨ་མ་ན་སིའི་ཆོས་སྐོར་ཉེར་བཞི། ",
            "གཞན་ཡང་དོ་ཧའི་གཞུང་ཆེ་ཆུང་ལ་སོགས་པ་སྙིང་པོའི་",
            "གདམས་པ་མང་པོ་འཕགས་ཡུལ་དུ་དར་བར་།",
            "དེ་ལ་བརྟེན་ནས་ཕྱིས་ཀྱི་པཎ་གྲུབ་དཔྱོད་ལྡན་ཕལ་མོ་ཆེ་ཡང་",
            "སྙིང་པོ་དོན་གྱི་གདམས་པ་འདི་ཉིད་ལ་མཆོག་ཏུ་ངོ་མཚར་སྐྱེས་།",
            "བརྒྱུད་པ་འདིའི་བླ་མ་དང་",
            "གདམས་པ་འཚོལ་བ་ལ་ཕྱོགས་པར་གྱུར་ཏོ།།",
            ""
        ],
        [
            "དེ་བཞིན་དུ་མཁས་གྲུབ་མཻ་ཏྲི་པས་ཀྱང་",
            "སྙིང་པོ་དོན་གྱི་ཆོས་དང་བརྒྱུད་པའི་ཆེ་བ་གསན་།",
            "དཀའ་བ་དཔག་ཏུ་མེད་པས་ལྷོ་ཕྱོགས་དཔལ་གྱི་རི་ལ་བགྲོད་ནས་",
            "ཤ་ཝ་རི་དབང་ཕྱུག་བཙལ་བས་ཐོག་མར་མ་རྙེད་པར་ལྕེབ་པ་ལ་ཐུག་པའི་དུས་མཇལ་ནས་",
            "རིམ་པས་སྙིང་པོའི་གདམས་པ་མནོས་ཏེ་ཡུལ་དབུས་སུ་།",
            "ཕྱིས་དེ་ལ་བརྟེན་ནས་རྡོ་རྗེ་གདན་ཉིད་དུའང་",
            "མངའ་བདག་མཻ་ཏྲི་པ་ཆེན་པོ་ཞེས་གཞན་ལས་ཕུལ་དུ་བྱུང་།",
            "སྙིང་པོ་དོན་གྱི་མན་ངག་གི་གཞུང་འགྲེལ་མང་པོ་།",
            "ཁྱད་པར་རྒྱ་གར་ཕྱག་ན་ལས་བརྒྱུད་དེ་",
            "དོ་ཧ་དང་བརྡ་རྩ་དང་གསང་སྤྱོད་ལ་སོགས་པ་",
            "སྙིང་པོའི་དོན་གྱི་གདམས་པ་མང་དུ་འཕེལ་ལོ། །",
            " ཡང་སྒྲུབ་བརྒྱུད་འདི་ཉིད་ལ་ཡོངས་སུ་གྲགས་པ་ལྟར་།",
            ""
        ],
        [
            "མི་ལས་འདས་པའི་གྲུབ་ཆེན་ཏཻ་ལོ་པར་གྲགས་པ་དེ་ཉིད། ",
            "འགའ་ཞིག་ཏུ་བཅོམ་ལྡན་འདས་བདེ་མཆོག་གི་སྤྲུལ་པར་བཤད་།",
            "ལ་ལར་བྱང་ཆུབ་སེམས་དཔའ་ཐུགས་ཀྱི་རྡོ་རྗེའི་སྤྲུལ་པར་ཡང་གྲགས་།",
            "དེས་སྒྱུ་མའི་སྐུ་དེ་ཉིད་ཀྱིས་འོག་མིན་དུ་བྱོན་ནས་",
            "རྡོ་རྗེ་འཆང་ཉིད་ལ་ཟབ་པ་དང་རྒྱ་ཆེ་བའི་ཆོས་ཐམས་ཅད་གསན་།",
            "གསང་སྔགས་ལ་དབང་བསྒྱུར་བ་ཕྱག་ན་རྡོ་རྗེ་ལྟར་གྱུར་།",
            "སྔགས་ཀྱི་བསྐྱེད་རིམ་ཐམས་ཅད་ཡན་ལག་དྲུག་དང་བཞི། ",
            "ཕ་རྒྱུད་ཀྱི་རྫོགས་རིམ་ཐམས་ཅད་རིམ་པ་ལྔ། ",
            "མ་རྒྱུད་ཀྱི་རྫོགས་རིམ་ཐམས་ཅད་ཕྱག་རྒྱ་བཞི་དང་ཡན་ལག་དྲུག་ཏུ་བསྡུས་ཤིང༌། ",
            "ཏཻ་ལོ་ང་ལ་མིའི་བླ་མ་མེད་ཅེས་གསུངས་པས་གཞན་ཐེ་ཚོམ་གྱི་གནས་སུ་གྱུར་པ་།",
            "གཞན་གྱིས་འཕྱ་བ་སེལ་བའི་ཕྱིར་",
            "སྤྱིའི་སྣང་ཚུལ་དུ་སླར་མིའི་བླ་མ་བསྟེན་པའི་ཚུལ་།",
            ""
        ],
        [
            "སློབ་དཔོན་ཀླུ་སྒྲུབ་དང༌། ",
            "ནག་པོ་སྤྱོད་པ་དང༌། ",
            "གྲུབ་ཆེན་ལ་ཝ་པ་དང༌། ",
            "མཁའ་འགྲོ་མ་སྐལ་བ་བཟང་མོ་སྟེ་བཀའ་བབས་བཞིའི་བླ་མ་དང༌། ",
            "གཞན་ཡང་ལོ་ཧི་པའི་སློབ་མ་ཌེ་ཀི་པ་དང་དཱ་རི་ཀ་པ་མཆེད་དང༌། ",
            "ཨིནྡྲ་བོ་དྷི་དང་རྡོ་རྗེ་དྲིལ་བུ་པ་ལ་སོགས་པའི་",
            "གྲུབ་ཆེན་མང་པོ་དང་རྣལ་འབྱོར་མ་དུ་མ་ཞིག་ཀྱང་བླ་མར་བསྟེན་ནས་",
            "གྲོལ་བའི་ཚུལ་བསྟན་ཏོ།།",
            "དེ་ནས་ཤར་ཕྱོགས་ཟ་ཧོར་གྱི་རྒྱལ་ཁམས་ཆེན་པོར་བྱོན་།",
            "གྲོང་ཁྱེར་གྱི་དབུས་སུ་ཆོས་གསུངས་པས་",
            "མི་འབུམ་ཕྲག་མང་པོ་མཁའ་སྤྱོད་དུ་སོང་ནས་",
            "གྲོང་ཁྱེར་སྟོངས་པར་གྱུར་ཅེས་གྲག་ཅིང༌། ",
            "རྫུ་འཕྲུལ་གྱིས་བརྟུལ་བའི་གྲུབ་ཐོབ་བརྒྱད་དུ་གྲགས་པས་ཀྱང་",
            "འགྲོ་བ་གྲངས་ལས་འདས་པ་གྲོལ་བར་མཛད་པའི་ལོ་རྒྱུས་དང༌། ",
            "ཏཻ་ལོ་པ་ཉིད་ཇི་སྲིད་སངས་རྒྱས་ཀྱི་བསྟན་པ་གནས་ཀྱི་བར་སྒྱུ་མའི་སྐུས་རྣལ་འབྱོར་གྱི་སྤྱོད་པ་སྐྱོང་ཞིང་",
            "བཞུགས་པར་གྲག་།",
            ""
        ],
        [
            "དེའི་ཚེ་མདོ་སྔགས་རིག་གནས་དང་བཅས་པ་ལ་མཁས་ཤིང་",
            "སྔགས་ཀྱི་དངོས་གྲུབ་བརྙེས་པའི་སློབ་དཔོན་ཆེན་པོ་ནཱ་རོ་པ་དེས་",
            "བཅོམ་ལྡན་འདས་འཁོར་ལོ་བདེ་མཆོག་དང་",
            "མཁའ་འགྲོ་མའི་ལུང་བསྟན་ལ་བརྟེན་ནས",
            "ཤར་ཟ་ཧོར་གྱི་ཡུལ་ཕྱོགས་སུ་རྣལ་འབྱོར་གྱི་",
            "དབང་ཕྱུག་ཆེན་པོ་དེ་ཉིད་འཚོལ་བའི་ཕྱིར་",
            "གཤེགས་པ་ལས་དེ་ཉིད་རྙེད་།",
            "བྱ་དཀའ་བ་བཅུ་གཉིས་ལ་སོགས་པའི་",
            "རིམ་གྲོས་མཉེས་པར་མཛད་པ་ལས། ",
            "གདམས་པ་མ་ལུས་པ་བུམ་པ་གང་བྱོའི་",
            "ཚུལ་དུ་གནང་ཞིང་སླར་ཡུལ་དབུས་སུ་བྱོན་།",
            "མཻ་ཏྲི་པ་ལ་སོགས་པ་རང་དང་འདྲ་བ་བདུན། ",
            "བེན་ཏ་པ་ལ་སོགས་པ་གྲུབ་ཐོབ་བརྒྱ་རྩ་བརྒྱད། ",
            "བརྟུལ་ཞུགས་གྲུབ་པའི་རྣལ་འབྱོར་པ་ལྔ་བཅུ་རྩ་བཞི། ",
            "མཚན་ལྡན་གྱི་རྣལ་འབྱོར་མ་སྟོང་ཆིག་བརྒྱ། ",
            "བལ་པོ་ཕམ་འདིང་པ་དང་བོད་ཀྱི་མར་པ་ལོ་ཙཱ་སོགས་",
            "སློབ་མ་མང་པོའི་དོན་མཛད་ཅིང་",
            "འཆི་མེད་འཇའ་ཚོན་ལྟ་བུའི་སྐུ་བརྙེས་པར་གྲག་གོ། ",
            "གཉིས་པ་༼བོད་དུ་སྒྲུབ་བརྒྱུད་འདི་ཉིད་ཆེ་ཚུལ་༽ནི། ",
            "དེ་ནས་མངའ་བདག་མར་པ་ལོ་ཙཱ་དེ་ཉིད་ཀྱིས་རྒྱ་གར་དུ་ལན་གསུམ་།",
            "རྗེ་ནཱ་རོ་པ་དང་མཻ་ཏྲི་པ་སོགས་གྲུབ་ཐོབ་ཀྱི་",
            "བླ་མ་མཐའ་དག་ཡུན་རིང་དུ་།",
            ""
        ],
        [
            "གདམས་ངག་ཟབ་དགུ་ཐམས་ཅད་ཐུགས་ཉམས་སུ་བཞེས་ནས་",
            "སྒྲོ་འདོགས་བཅད་པས་རྒྱ་གར་དུ་ལོ་ཙཱ་བ་བྱོན་ནོ་ཅོག་ལ་མངའ་བདག་མར་པ་",
            "འདི་ཉིད་གདམས་པ་ཟབ་པ་དང་རྒྱ་ཆེ་བར་ཡོངས་སུ་གྲགས་།",
            "སྐད་གཉིས་སྨྲ་བ་ཐམས་ཅད་ཀྱི་དབང་པོར་གྱུར་ཅིང་",
            "གྲུབ་ཐོབ་ཀྱི་སྙན་པས་ཁྱབ་།",
            "མེས་རྔོག་རམ་གསུམ་དང་མཚུར་སྟོན་མགོ་ལེགས་ལ་སོགས་པའི་",
            "གྲུབ་ཐོབ་ཀྱི་སློབ་མ་མང་དུ་བྱོན་ནོ།།",
            "ཁྱད་པར་དུ་གུང་ཐང་གི་མི་ལ་བཞད་པའི་རྡོ་རྗེ་དེས། ",
            "མངའ་བདག་ཆེན་པོ་དེ་ཉིད་ལུས་ཐོག་ནས་བྱ་དཀའ་བ་དང་དུ་བླངས་པའི་",
            "ཚུལ་མཐའ་ཡས་པས་མཉེས་པར་མཛད་པ་ལས། ",
            "གདམས་པ་སྤྱི་དང་ཁྱད་པར་སྙིང་པོ་དོན་གྱི་མན་ངག་ཕྱག་རྒྱ་ཆེན་པོ་དང་",
            "ཟབ་མོ་སྙན་བརྒྱུད་ཀྱི་གདམས་པ་ཁྱད་པར་ཅན་གནང་།",
            "ངོ་མཚར་རྨད་དུ་བྱུང་ཞིང་",
            "ཐོས་ཀྱང་ཡིད་བརྣངས་པར་འགྱུར་པའི་དཀའ་བ་མང་པོ་སྤྱད་ནས་",
            ""
        ],
        [
            "སྒྲུབ་པའི་རྒྱལ་མཚན་བཙུགས་པས། ",
            "གངས་ཅན་པའི་རྣལ་འབྱོར་གྱི་དབང་ཕྱུག་ཆེན་པོར་ཡོངས་སུ་གྲགས་ཏེ",
            "རས་པ་ཆེ་བཞི་ཆུང་བརྒྱད་དང་",
            "སྟོན་པ་དྲུག་གིས་ཐོག་དྲངས་པའི་གྲུབ་ཐོབ་ཀྱི་སློབ་མ་མང་དུ་བྱོན་ནོ།།",
            "འོན་ཀྱང་རྗེ་བཙུན་ཆེན་པོ་ཡན་གྱི་སྒྲུབ་བརྒྱུད་ལ་",
            "གསང་སྔགས་ཀྱི་མན་ངག་རྣམས་གཙོ་བོར་སྒོམ་།",
            "གཏུམ་མོ་དང་འོད་གསལ་ལ་སོགས་པའི་",
            "སྐབས་ཅི་རིགས་སུ་ཕྱག་རྒྱ་ཆེན་པོའི་གདམས་པ་སྟོན་པར་མཛད་པ་ལས། ",
            "རྗེ་སྒམ་པོ་པ་ཆེན་པོ་དེས་ཚད་མེད་པའི་ཐུགས་རྗེས་ཀུན་ནས་བསླངས་།",
            "གདུལ་བྱ་མཆོག་དམན་ཐམས་ཅད་ཀྱིས་རྟོགས་སླ་བའི་ཆེད་དུ། ",
            "སྙིང་པོ་དོན་གྱི་གདམས་པ་ཕྱག་རྒྱ་ཆེན་པོ་འདི་ཉིད་རྩལ་དུ་ཕྱུང་སྟེ་",
            "བསྟན་པས་ཤིན་ཏུ་འཕེལ་ཞིང་",
            ""
        ],
        [
            "རྒྱས་པ་དང༌། ",
            "སྐལ་བ་ཅན་ཐམས་ཅད་ཀྱིས་བགྲོད་པ་གཅིག་པའི་ལམ་དུ་གྱུར་པ་ཡིན་ནོ།། ",
            "འདི་ལ་སྔོན་གྱི་རྟེན་འབྲེལ་ཆེས་ཁྱད་པར་དུ་གྱུར་པའང་སྣང་།",
            "དེའི་ཚུལ་ཅུང་ཟད་བརྗོད་།",
            "དེ་ཡང་རྗེ་སྒམ་པོ་པ་དེ་ཉིད་སྔོན་བཅོམ་ལྡན་འདས་ཐུབ་པའི་དབང་པོའི་འཁོར་དུ་",
            "བྱང་ཆུབ་སེམས་དཔའ་ཟླ་འོད་གཞོན་ནུར་གྱུར་པ་ཞེས་བྱ་བར་གྱུར་པ་།",
            "སྟོན་པས་མདོ་སྡེ་ཏིང་ངེ་འཛིན་གྱི་རྒྱལ་པོ་གསུངས་པའི་དུས་ཤིག་གི་ཚེ། ",
            "བྱང་ཆུབ་སེམས་དཔའི་འཁོར་ཚོགས་མང་པོ་ལ་",
            "མི་བཟད་པའི་ཕྱི་དུས་དམ་པའི་ཆོས་འཇིག་པའི་ཚེ། ",
            "མདོ་སྡེ་འདིའི་དོན་བཤད་པ་དང་རྒྱས་པར་བྱེད་པ་",
            "སུ་དག་ཡོད་ཅེས་བཀའ་བསྩལ་པ་།",
            "ཟླ་འོད་གཞོན་ནུར་གྱུར་པས་ལངས་ཏེ་ཁས་བསླངས་ཤིང་དམ་བཅས་པ་།",
            ""
        ],
        [
            "སྟོན་པས་དེའི་སྤྱི་བོར་ཕྱག་བཞག་ཅིང་",
            "མ་ཕམ་པ་ལ་སོགས་པ་བྱང་སེམས་ཀྱི་འཁོར་རྣམས་དང༌། ",
            "ལྷ་དང་བཅས་པའི་འཇིག་རྟེན་དག་ཀྱང་དབང་དུ་བཀོད་།",
            "མ་འོངས་པའི་ཕྱི་དུས་འཇིགས་པ་ཆེན་པོ་ལ་",
            "ཟླ་འོད་གཞོན་ནུར་གྱུར་པས་རྟག་ཏུ་",
            "ཚངས་སྤྱོད་ལ་གནས་པ་དང༌། ",
            "ཏིང་ངེ་འཛིན་དམ་པ་རྒྱས་པར་བྱེད་པ་དང༌། ",
            "བདེ་བར་གཤེགས་པའི་ཆོས་ཀྱི་གཏེར་འབྱེད་པ་དང༌། ",
            "འཁོར་ལྔ་བརྒྱ་ལས་མི་ཉུང་བ་འབྱུང་བ་དང༌། ",
            "དེ་ནས་རྒྱལ་བ་དྲི་མེད་འོད་དུ་",
            "འཚང་རྒྱ་བ་ལ་སོགས་པར་ལུང་བསྟན་ཞིང་",
            "དེ་དག་ལ་བར་ཆད་མི་འབྱུང་བར་",
            "བྱིན་གྱིས་བརླབས་པ་དང༌། ",
            "དེ་བཞིན་དུ་ཆོས་སྨྲ་བ་བརྒྱད་བརྒྱ་དག་ཀྱང་ལངས་ཏེ་",
            "སྔར་བཞིན་དུ་ཏིང་ངེ་འཛིན་གྱི་རྒྱལ་པོའི་",
            "དོན་འཛིན་པར་དམ་བཅས་པ་དང༌། ",
            "ལྷ་དང་ཀླུ་དང་གནོད་སྦྱིན་སོགས་བྱེ་བ་བརྒྱད་བཅུ་ལ་སོགས་པས་ཀྱང་",
            "སྐྱེས་བུ་དམ་པ་དེ་རྣམས་བསྲུང་བར་དམ་བཅས་པའི་ཚུལ་",
            "རྣམས་མདོ་ཏིང་ངེ་འཛིན་གྱི་རྒྱལ་པོར་གསུངས་ལ",
            "ཡང་སྟོན་པ་མྱ་ངན་ལས་འདས་ནས་",
            "བྱང་ཕྱོགས་ཀྱི་རྒྱུད་དུ་དགེ་སློང་འཚོ་བྱེད་ཅེས་བྱ་བ་འབྱོན་པ་དང༌། ",
            "དེ་ལ་བསྔགས་པ་མང་པོ་བརྗོད་པ་དང༌། ",
            "དེས་སྟོན་པའི་བསྟན་པ་ཡངས་ཤིང་རྒྱས་པར་བྱེད་པར་འགྱུར་ཞེས་",
            "ཀུན་དགའ་བོ་དབུགས་དབྱུང་བར་མཛད་པ་དང༌། ",
            "དེ་འཆི་བའི་དུས་བྱས་མ་ཐག་འོད་དཔག་མེད་ཀྱི་",
            "ཞིང་བདེ་བ་ཅན་དུ་འཇིག་རྟེན་གྱི་ཁམས་ཡོན་ཏན་གྱིས་བརྒྱན་པ་ཞེས་བྱ་བར། ",
            "དེ་བཞིན་གཤེགས་པ་འོད་དྲི་མ་མེད་པར་",
            "འཚང་རྒྱ་བར་འགྱུར་པ་སོགས་མདོ་སྙིང་རྗེ་པད་དཀར་དུ་བཤད་པ་དང༌། ",
            "གཞན་ཡང༌། ",
            "རྡོ་རྗེ་གདན་གྱི་བྱང་ཕྱོགས་ཁ་བ་ཅན་གྱི་ལྗོངས། ",
            "ཆུ་བོ་མ་ཧཱ་ལོ་ཧི་ཏའི་འགྲམ། ",
            "རི་བྲག་ཚང་ཚིང་ཅན་དུ་ཆོས་སྨྲ་བ་དགེ་སློང་འཚོ་བྱེད་ཅེས་བྱ་བ་",
            "འཁོར་ལྔ་བརྒྱ་ལས་མི་ཉུང་བ་དང་",
            "ལྷན་ཅིག་དེ་བཞིན་གཤེགས་པའི་ཡེ་ཤེས་ལ་",
            "ལོངས་སྤྱོད་པར་བཤད་པ་སོགས་ལུང་བསྟན་དུ་མ་ཞིག་གསུངས་ཀྱང་",
            "མངས་པར་དོགས་པས་འདིར་མ་བྲིས་ལ",
            "སྤྲོ་ན་མདོ་དེ་དག་ཏུ་བལྟ་བར་བྱའོ།།",
            ""
        ],
        [
            "དེ་ལྟར་ལུང་བསྟན་དེ་དག་དང་མཐུན་པར། ",
            "རྡོ་རྗེ་གདན་གྱི་བྱང་ཕྱོགས་ན་དཔལ་དྭགས་ལྷ་སྒམ་པོའི་གནས་རི་བྲག་ཚང་ཚིང་ཅན་དུ། ",
            "རྗེ་སྒམ་པོ་པ་དགེ་སློང་འཚོ་བྱེད་དུ་གྲགས་པ། ",
            "འཁོར་བུ་སློབ་ལྔ་བརྒྱ་ལས་མི་ཉུང་བ་དང་བཅས་པར་བྱོན་ཏེ",
            "མདོ་སྡེ་ཏིང་ངེ་འཛིན་གྱི་རྒྱལ་པོའི་དགོངས་དོན་སྙིང་པོ་དོན་གྱི་གདམས་པ་",
            "ཕྱག་རྒྱ་ཆེན་པོ་ཞེས་བྱ་བ་ཐུགས་ཉམས་སུ་བཞེས་ཤིང༌། ",
            "བུ་སློབ་རྣམས་ལའང་རྒྱ་ཆེར་སྤེལ་ལོ། །",
            "དེ་བཞིན་དུ་སྔོན་གྱི་བྱང་ཆུབ་སེམས་དཔའ་ཆོས་སྨྲ་བ་བརྒྱད་བརྒྱས་",
            "དམ་བཅས་པའི་ལུང་དང་མཐུན་པར། ",
            "བོད་ཡུལ་གྱི་ལྗོངས་སུ་མཉམ་མེད་དྭགས་པོའི་སློབ་མ་ཡང་སློབ་ལ་སོགས་པའི་",
            "གྲུབ་ཆེན་ཡོངས་སུ་གྲགས་པ་མང་པོ་ཞིག་བྱོན་ནས",
            "སྙིང་པོའི་བསྟན་པ་འཛིན་པ་དང་སྐྱོང་བ་དང་སྤེལ་བར་མཛད་པས། ",
            "བོད་ཁ་བ་ཅན་གྱི་རྒྱལ་ཁམས་ཐམས་ཅད་དུ་སྙན་གྲགས་ཀྱི་སྒྲ་ཆེན་པོས་",
            "འཇིག་རྟེན་གཡོ་བར་ནུས་པ་ཙམ་དུ་གྱུར་ཅིང༌། ",
            "རྒྱ་གར་དང་བལ་ཡུལ་རྒྱ་ནག་དང་ཧོར་ཡུལ་ལ་སོགས་པའི་",
            "ཡུལ་གྲུ་གཞན་དག་ཏུའང་དཔལ་ལྡན་དྭགས་པོའི་བཀའ་བརྒྱུད་ཅེས་ཡོངས་སུ་གྲགས་པར་གྱུར་ཏེ",
            "དུས་སྙིགས་མ་ལས་ཀྱང་ཆེས་ཆེར་སྙིགས་པ་དེང་སང་གི་བར་དུའང་",
            "གང་ཟག་ཚེ་འདིའི་ཞེན་ཆགས་བློས་བཏང་།",
            "འཇིགས་པའི་དུར་ཁྲོད་དང༌། ",
            "རི་བོའི་བྱ་སྐྱིབས་དང༌། ",
            "མི་མེད་ལུང་སྟོང་དང༌། ",
            "དབེན་པའི་བས་མཐའ་ལ་སོགས་པར་སྒྲུབ་པའི་རྒྱལ་མཚན་འཛུགས་པ་ལ་",
            "བརྒྱུད་པ་གཞན་ལས་ཆེས་ཁྱད་པར་དུ་འཕགས་པར་སྐྱེ་བོ་ཡོངས་ཀྱི་",
            "མིག་ལམ་དུ་བབས་པ་འདི་ཡིན་ནོ།།",
            "དེ་དག་གིས་ཡིད་ཆེས་བསྐྱེད་པའི་རྣམ་ངེས་ཅུང་ཟད་བཤད་ཟིན་ཏོ།།།།",
            ""
        ],
        [
            "གཉིས་པ་སྒོམ་རིམ་གྱི་སྔོན་དུ་འགྲོ་བའི་རྣམ་གཞག་།",
            "བསྟན་པ་སྤྱིའི་ལམ་གྱི་གོ་རིམ། ",
            "ལམ་སྲོལ་འདི་ཉིད་ཀྱི་སྔོན་འགྲོའི་རྣམ་དབྱེ། ",
            "སྐབས་སུ་བབ་པའི་སྔོན་འགྲོ་བཤད་པ་གསུམ་གྱི། ",
            "དང་པོ་༼བསྟན་པ་སྤྱིའི་ལམ་གྱི་གོ་རིམ་༽ནི། ",
            "སྤྱིར་འཁོར་བའི་སྡུག་བསྔལ་གྱིས་སྐྱོ་ནས་",
            "ཐར་པ་དོན་དུ་གཉེར་བའི་གང་ཟག་རྣམས། ",
            "སངས་རྒྱས་ཀྱི་བསྟན་པ་རིན་པོ་ཆེ་ལ་ཞུགས་ནས་",
            "དམ་པའི་ཆོས་ཉམས་སུ་ལེན་པའི་གོ་རིམ་།",
            "ཐོག་མར་ལམ་གྱི་རྩ་བ་དགེ་བའི་བཤེས་གཉེན་མཚན་ཉིད་ཚང་བ་ཞིག་",
            "བརྟགས་ཤིང་དཔྱད་ནས་བཙལ་ཞིང་།",
            "དེ་ལ་ཡོན་ཏན་སྐྱེ་བའི་གཞི་རྟེན་དུ་",
            "ཚུལ་ཁྲིམས་ཀྱི་བསླབ་པ་ཅི་རིགས་བླངས་ཏེ་",
            ""
        ],
        [
            "ཚུལ་བཞིན་དུ་བསྲུང༌། ",
            "རྒྱལ་བའི་གསུང་རབ་སྤྱི་དང་ཁྱད་པར་དུ་བློ་ཁ་དམ་པའི་ཆོས་ཚུལ་ལ་སྦྱོར་ཞིང་",
            "ཕྱིར་མི་ལྡོག་པར་བྱེད་པའི་ལམ་བསླུ་བ་མེད་པ་སྐྱེས་བུ་གསུམ་གྱི་ལམ་རིམ་ལྟ་བུའི་ཆོས་ལ་ཐོས་པ་ཞིབ་ཏུ་།",
            "ཐོས་པའི་དོན་ཡང་ལན་རེ་ཙམ་གྱི་གོ་ཡུལ་དུ་ཤར་བས་",
            "ཅུང་ཟད་མི་འོང་བས་ཡང་ནས་ཡང་དུ་བསམ་མནོ་ལེགས་པར་གཏང༌། ",
            "དེས་ཚེ་འདིའི་སྣང་ཤས་ལ་ཞེན་ཆགས་གཏིང་ནས་ལོག་སྟེ་",
            "ཕྱི་མའི་ངེས་ལེགས་དོན་གཉེར་གྱི་བློ་ཐུན་མོང་མ་ཡིན་པ་ཞིག་སྐྱེ་བར་།",
            "དེས་ཆོས་བྱེད་དུ་རློམ་པ་ཅི་རིགས་ཀྱི་བྱ་བ་ལ་བརྟགས་ཤིང་དཔྱད་པས། ",
            "འགའ་ཞིག་ཞོར་ཆོས་དང་ཟ་ཆོས་དང་",
            "བཤད་ཆོས་དང་མཛེས་ཆོས་པ་ལྟ་བུར་གོ་ནས",
            "དེས་ཕྱི་མ་ལ་མི་ཕན་ཞིང་ལ་ལས་གནོད་པར་ཤེས་ཏེ་",
            ""
        ],
        [
            "ཆོས་ཚུལ་བཞིན་དུ་ཉམས་སུ་ལེན་པའི་སྒོམ་སྒྲུབ་ལ་",
            "ཅི་ནས་ཀྱང་འཇུག་པར་སྤྲོ་བ་ཞིག་འོང་བ་ཡིན་ཏེ",
            "ཀླུ་སྒྲུབ་ཀྱིས། ",
            "ཤེས་རབ་རྒྱས་བྱེད་པ་ནི་ཐོས་པ་སྟེ།། ",
            "བསམ་པ་དང་ནི་གཉིས་པོ་ཡོད་གྱུར་ན།། ",
            "དེ་ལས་སྒོམ་པ་ལ་ནི་རབ་ཏུ་སྦྱོར།། ",
            "དེ་ལས་དངོས་གྲུབ་བླ་ན་མེད་པ་འབྱུང༌།།",
            ""
        ],
        [
            "ཞེས་དང༌། ",
            "མཛོད་ལས། ",
            "ཚུལ་གནས་ཐོས་དང་བསམ་ལྡན་པས། །",
            "སྒོམ་པ་ལ་ནི་རབ་ཏུ་སྦྱོར།།",
            "ཞེས་དང༌། ",
            "སྒོམ་རིམ་ལས། ",
            "དེ་ལ་ཐོག་མར་རེ་ཞིག་ཐོས་པ་ལས་བྱུང་བའི་ཤེས་རབ་བསྐྱེད་པར་བྱ་།",
            "དེས་རེ་ཞིག་ལུང་གི་དོན་ཀུན་ཏུ་འཛིན་པར་བྱེད་དོ།།",
            "དེ་ནས་བསམ་པ་ལས་བྱུང་བའི་ཤེས་རབ་ཀྱིས་ངེས་པ་དང་",
            "དྲང་བའི་དོན་རྣམ་པར་འབྱེད་པར་བྱེད་དོ།།",
            "དེ་ནས་བྱེ་བྲག་ཕྱེད་པའི་དོན་ལ་བརྟེན་ནས་",
            "ཡང་དག་པའི་དོན་བསྒོམ་པར་བྱའི། ",
            "ཡང་དག་པ་མ་ཡིན་པ་ནི་མ་ཡིན་ནོ།།",
            "དེ་ལྟ་མ་ཡིན་དུ་།",
            ""
        ],
        [
            "ཕྱིན་ཅི་ལོག་ཏུ་བསྒོམས་ཤིང་ཐེ་ཚོམ་ཡང་མ་བསལ་བས་",
            "ཡང་དག་པའི་ཤེས་པ་འབྱུང་བར་མི་འགྱུར་།",
            "དེའི་ཕྱིར་སྒོམ་པ་དོན་མེད་པར་འགྱུར་བས་",
            "མུ་སྟེགས་ཅན་རྣམས་ཀྱི་སྒོམ་པ་དང་འདྲའོ།།",
            "ཞེས་བཤད་པའི་དོན་ནོ།།",
            "དེ་ལྟར་ན་ཐོག་མ་ཉིད་ནས་ཟབ་དོན་ཉམས་སུ་ལེན་པའི་",
            "སྐལ་བ་དམན་པ་རྣམས་ནི་ཐེམ་སྐས་ལ་འཛེག་པའི་ཚུལ་ལྟར་",
            "སྐྱེས་བུ་གསུམ་གྱི་ལམ་ལ་རིམ་པས་འཁྲིད་པ་ཉིད་ལེགས་པ་ཡིན་ཏེ",
            "སྤྱོད་བསྡུས་ལས། ",
            "སེམས་ཅན་དང་པོའི་ལས་ཅན་རྣམས། །",
            " དམ་པའི་དོན་ལ་འཇུག་པ་ལ།། ",
            "ཐབས་འདི་རྫོགས་པའི་སངས་རྒྱས་ཀྱིས། །",
            " སྐས་ཀྱི་རིམ་པ་ལྟ་བུར་།",
            ""
        ],
        [
            "ཅེས་དང༌། ",
            "བརྟག་གཉིས་ལས། ",
            "སྐལ་མེད་སེམས་ཅན་གདུལ་དཀའ་བ། །",
            " གང་གིས་འདུལ་བར་འགྱུར་བ་ལགས། །",
            " བཅོམ་ལྡན་འདས་ཀྱིས་བཀའ་བསྩལ་པ། །",
            " དང་པོར་གསོ་སྦྱོང་སྦྱིན་པར་བྱ།། ",
            "དེ་རྗེས་བསླབ་པའི་གནས་བཅུ་ཉིད། །",
            " དེ་ལ་བྱེ་བྲག་སྨྲ་བ་བསྟན།། ",
            "མདོ་སྡེ་པ་ཡང་དེ་བཞིན་ནོ།། ",
            "དེ་ནས་རྣལ་འབྱོར་སྤྱོད་པ་ཉིད། །",
            " དེ་ཡི་རྗེས་སུ་དབུ་མ་བསྟན།། ",
            "སྔགས་ཀྱི་རིམ་པ་ཀུན་ཤེས་ནས།། ",
            "དེ་རྗེས་ཀྱེ་ཡི་རྡོ་རྗེ་བསྟན།།",
            ""
        ],
        [
            "སློབ་མས་གུས་པས་བླངས་ནས་ནི། །",
            " འགྲུབ་འགྱུར་འདི་ལ་ཐེ་ཚོམ་མེད།། ",
            "ཅེས་དང་པོར་ཐེག་པའི་རིམ་པ་དང་དེ་ནས་",
            "སྔགས་ལའང་རིམ་པས་བསླབ་པར་གསུངས་པ་ལྟར་རོ། །",
            " གཉིས་པ་༼ལམ་སྲོལ་འདི་ཉིད་ཀྱི་སྔོན་འགྲོའི་རྣམ་དབྱེ་༽ནི། ",
            "ཟབ་དོན་ཉམས་སུ་ལེན་པར་བྱེད་པའི་གང་ཟག་ལའང་",
            "གཉིས་ཡོད་པའི་སྐལ་ལྡན་སྦྱངས་པ་ཅན་ལ་",
            "ཟབ་ལམ་ཅིག་ཅར་དུ་བསྟན་པས་ཆོག་པ་དང༌། ",
            "དང་པོའི་ལས་ཅན་ལ་ཟབ་ལམ་ཡང་རིམ་པས་",
            "སྟོན་དགོས་པའི་རྣམ་དབྱེ་ཤེས་དགོས་ཏེ",
            "ཀ་དཔེ་སྔ་ཕྱི་གཉིས་ཀ་ལས། ",
            "གང་ཟག་བློ་ཡི་ཁྱད་པར་གྱིས། །",
            " རིམ་གྱིས་པ་དང་ཅིག་ཅར་བ། །",
            " རིམ་གྱིས་པ་ཡི་སྨན་ཆེན་དེ།། ",
            "ཅིག་ཅར་བ་ཡི་དུག་ཆེན་ཡིན།། ",
            "ཅིག་ཅར་བ་ཡི་སྨན་ཆེན་དེ།། ",
            "རིམ་གྱིས་པ་ཡི་དུག་ཏུ་འགྱུར།།",
            ""
        ],
        [
            "དེས་ན་སྦྱངས་པའི་འཕྲོ་ཅན་ལ།། ",
            "ཅིག་ཅར་བ་ནི་བསྟན་པར་བྱ།། ",
            "སེམས་ཅན་དང་པོའི་ལས་ཅན་ལ།། ",
            "རིམ་གྱིས་པ་ནི་བསྟན་པར་བྱ།། ",
            "ཞེས་གསུངས་པ་ལྟར་རོ། །",
            "དེ་ལྟར་ན་ཟབ་ལམ་འདི་ཉིད་སྟོན་ཚུལ་ལའང༌། ",
            "རྗེ་སྒམ་པོ་པ་ནི་འདི་ཉིད་གསང་སྔགས་ལ་",
            "མ་བལྟོས་པའི་གསེང་ལམ་དུ་བཞེད་པས། ",
            "འདི་ཉིད་ཀྱི་སྔོན་འགྲོར་ཡང་སྨིན་བྱེད་ཀྱི་དབང་དགོས་པར་མ་གསུངས་ཤིང༌། ",
            "བླ་མ་དང་དཀོན་མཆོག་ལ་སྐྱབས་སུ་འགྲོ་བ་དང༌། ",
            "བྱམས་སྙིང་རྗེ་བྱང་ཆུབ་ཀྱི་སེམས་སྒོམ་པ་དང༌། ",
            "དེ་དག་ལ་མཎྜལ་དབུལ་ཞིང་སྡིག་པ་བཤགས་པ་དང༌། ",
            "མོས་གུས་དྲག་པོ་བསྐྱེད་ནས་",
            "གསོལ་བ་འདེབས་པའི་ཚུལ་ཁོ་ན་ལ་བརྟེན་ནས་",
            ""
        ],
        [
            "སེམས་དོན་ཉིད་ལ་ཁྲིད་ཚུལ་གསུངས་ལ",
            "དེ་ལའང་དབང་པོ་རབ་ཅིག་ཅར་བའི་རིགས་ཅན་ལ་ཐོག་མར་ལྟ་བ་བཙལ། ",
            "དེ་ནས་ལྟ་ཐོག་ཏུ་མཉམ་པར་འཇོག་ཐབས་ཀྱི་མན་ངག་སྟོན་པ་དེང་སང་གི་",
            "ཕྱག་རྒྱ་ཆེན་པོ་ཡི་གེ་བཞི་པའི་ཁྲིད་ཚུལ་ལྟ་བུ་དང༌། ",
            "དབང་པོ་དམན་པ་རིམ་གྱིས་པའི་རིགས་ཅན་།",
            "གཞི་གནས་ནས་རིམ་པས་ལྷག་མཐོང་ལ་",
            "ཁྲིད་པ་དེང་སང་གི་ལྷན་ཅིག་སྐྱེས་སྦྱོར་གྱི་ཁྲིད་ཚུལ་ལྟ་བུ་མཛད་པར་སྣང་།",
            "དེའི་རྒྱུ་མཚན་ནི། ",
            "གསུང་འབུམ་རིན་པོ་ཆེའི་ཁྲིད་ཡིག་དང་ཞལ་གདམས་དང་ཞུས་ལན་རྣམས་དང༌། ",
            "དཔལ་ཕག་མོ་གྲུབ་པ་དང་རྗེ་དུས་མཁྱེན་གྱི་གསུང་འབུམ་དུ་རྗེའི་ཞལ་གདམས་ཡི་གེར་",
            "མཛད་པ་རྣམས་ལས་ཤེས་པ་ཡིན་ནོ།།",
            "དེ་ནས་ཕྱིས་སྒྲུབ་བརྒྱུད་པ་རྣམས་ཀྱིས། ",
            "གསང་སྔགས་ཀྱི་ཉམས་ལེན་དང་སྒོ་བསྟུན་ནས་ཕྱག་རྒྱ་ཆེན་པོ་ལྔ་ལྡན་ཞེས་གྲགས་པ་།",
            "བྱང་ཆུབ་ཀྱི་སེམས་དང་ཡི་དམ་གྱི་ལྷ་དང་",
            "བླ་མའི་རྣལ་འབྱོར་དང་ཕྱག་ཆེན་རྣམས་རིམ་པས་སྒོམ་ཞིང་",
            ""
        ],
        [
            "རྗེས་བསྔོ་བ་བྱ་བ་རྣམས་ཀྱི་ཕྱག་བཞེས་དང༌། ",
            "ལྷན་ཅིག་སྐྱེས་སྦྱོར་དང་ཡི་གེ་བཞི་པའི་ཁྲིད་ལ",
            "འང་ཐོག་མར་སྒོམ་སྐྱེ་བར་བྱེད་པ་སྔོན་འགྲོ་བཞི་སྦྱོར་ཞེས། ",
            "མི་རྟག་པའི་སྐོར། ",
            "རྡོར་སེམས་ཀྱི་སྒོམ་བཟླས། ",
            "མཎྜལ་དབུལ་བ། ",
            "བླ་མའི་རྣལ་འབྱོར་རྣམས་སྦྱོར་བར་མཛད་དེ",
            "ཚུལ་དེ་ལྟར་བྱེད་ན་གསང་སྔགས་དང་བསྲེས་པར་སྣང་བས་",
            "སྔོན་དུ་སྨིན་བྱེད་ཀྱི་དབང་རྒྱས་བསྡུས་གང་རུང་ཞིག་ངེས་པར་དགོས་།",
            "ཕྱག་ཆེན་ཐིག་ལེར། ",
            "དབང་མེད་ན་ནི་དངོས་གྲུབ་མེད།།",
            "བྱེ་མ་བཙིར་ལ་མར་མེད་ལྟར། །",
            "ཞེས་དང༌། ",
            "སངས་རྒྱས་ཐོད་པར། ",
            "དཔེར་ན་པི་ཝང་སྦྱོར་ཀུན་ཚོགས། །",
            " རྒྱུད་དང་བྲལ་ན་བརྡུང་མི་རུང༌། །",
            " དེ་བཞིན་དབང་དང་བྲལ་ན་"
        ],
        [
            "ནི། །",
            " སྔགས་དང་བསམ་གཏན་འགྲུབ་མི་འགྱུར།། ",
            "ཞེས་གསུངས་པ་ལྟར་རོ། །",
            "དེ་ལྟར་ན་ཕྱག་ཆེན་ཁོ་ནའི་གཞུང་ཁྲིད་བྱེད་པ་།",
            "རྗེ་སྒམ་པོ་པ་ཉིད་ཀྱི་ཕྱག་བཞེས་ལྟར་",
            "སྨིན་བྱེད་ཀྱི་དབང་བསྐུར་མི་དགོས་ཤིང༌། ",
            "རྡོར་སེམས་ཀྱི་སྒོམ་བཟླས་དང་རང་ལྷར་",
            "བསྐྱེད་པ་དང་བླ་མ་རྡོ་རྗེ་འཆང་དུ་བསྐྱེད་ནས་",
            "དབང་ཞུ་བ་སོགས་ཀྱང་མི་བྱ་བར་རྗེ་སྒམ་པོ་པ་ཉིད་ཀྱིས་གསུངས་པའི་",
            "སྔོན་འགྲོ་ལྟར་བྱའོ།། ",
            "འོ་ན་ཞི་གནས་ལ་འཁྲིད་པའི་སྐབས་ཀྱི་རླུང་བགྲང་བཟུང་ལ་སོགས་པ་",
            "གསང་སྔགས་ཀྱི་རྣལ་འབྱོར་མ་ཡིན་ནམ་སྙམ་ན་མ་ཡིན་།",
            "མདོ་ཕྱོགས་ཀྱི་ཞི་གནས་སྒྲུབ་ཚུལ་ལའང་རླུང་བགྲང་བ་དང་",
            "རྗེས་འགྲོ་སོགས་དུ་མ་བཤད་པའི་ཕྱིར་རོ། །",
            "འོན་ཀྱང་དེང་སང་ཕྱག་ཆེན་དང་གསང་སྔགས་བསྲེས་ནས་བསྒོམས་ཏེ་",
            ""
        ],
        [
            "རྟོགས་པ་བོགས་འབྱིན་པར་བྱེད་པ་དང༌། ",
            "སྔོན་འགྲོ་ལའང་སྔགས་ཀྱི་ཉམས་ལེན་དུ་མ་སྦྱོར་བར་སྣང་བས། ",
            "དེ་ལྟར་དུ་བྱེད་ན་ནི་སྔོན་དུ་སྨིན་བྱེད་ཀྱི་",
            "དབང་ངེས་པར་དགོས་ཤིང༌། ",
            "དེ་ཡང་འཁོར་ལོ་སྡོམ་པ་ཡབ་ཡུམ་ལྟ་བུའི་ཡི་དམ། ",
            "རྒྱུད་སྡེ་ཁུངས་བཙུན་ཞིང་",
            "བརྒྱུད་པའི་བྱིན་རླབས་ཀྱི་རྒྱུན་དང་ལྡན་པ་ཞིག་གི་",
            "དབང་རྒྱས་བསྡུས་ཅི་རིགས་དགོས་སོ།། ",
            "གསུམ་པ་༼སྐབས་སུ་བབ་པའི་སྔོན་འགྲོ་བཤད་པ་།",
            "ཐུན་མོང་མ་ཡིན་པའི་སྔོན་འགྲོ་བཤད་པ་དང༌། ",
            "སྒོམ་རིམ་ཉིད་ཀྱི་སྔོན་དུ་ཇི་ལྟར་བྱ་བ་གཉིས་ལས། ",
            "དང་པོ་༼ཐུན་མོང་མ་ཡིན་པའི་སྔོན་འགྲོ་བཤད་པ་།",
            "ལེ་ལོ་བཟློག་ཕྱིར་མི་རྟག་པ་སོགས་བསམ་པ། ",
            "བར་ཆད་སེལ་ཕྱིར་སྐྱབས་འགྲོ་སེམས་བསྐྱེད་བྱ་བ། ",
            "ཚོགས་བསག་ཕྱིར་མཎྜལ་དབུལ་བ། ",
            "སྒྲིབ་པ་སྦྱང་ཕྱིར་རྡོར་སེམས་ཀྱི་སྒོམ་བཟླས་བྱ་བ། ",
            "བྱིན་རླབས་འཇུག་ཕྱིར་བླ་མའི་རྣལ་འབྱོར་སྒོམ་པ་དང་ལྔའི། ",
            "དང་པོ་༼ལེ་ལོ་བཟློག་ཕྱིར་མི་རྟག་པ་སོགས་བསམ་པ་༽ནི། ",
            "དལ་འབྱོར་རྙེད་དཀའ་བ། ",
            "རྙེད་པ་དོན་ཆེ་ཚུལ། ",
            "མྱུར་དུ་མི་རྟག་པར་འགྱུར་ཚུལ། ",
            "ཤི་ནས་"
        ],
        [
            "ལས་དབང་དུ་འགྲོ་ཚུལ། ",
            "ལས་དཀར་ནག་གི་རྣམ་གཞག ",
            "དེ་དག་གི་ཡང་ལྕིའི་ཁྱད་པར། ",
            "ལས་ཆུད་མི་ཟ་བར་སྨིན་ཚུལ། ",
            "ལས་འབྲས་གསུམ་མྱོང་ཚུལ། ",
            "དེ་ལ་བརྟེན་པའི་རིགས་དྲུག་གི་སྡུག་བསྔལ། ",
            "སྲིད་པའི་བདེ་བ་ལྟར་སྣང་གི་སྐྱོན་རྣམས་ཞིབ་ཏུ་བསམས་ནས",
            "ཐར་པ་ལ་དོན་གཉེར་གྱི་འདུན་པ་དྲག་པོ་བསྐྱེད་པ་ནི་",
            "ཆོས་ཀྱི་རྩ་བ་ཡིན་པས་རྣམ་པ་ཀུན་ཏུ་གལ་ཆེ་།",
            "ཞེན་ལོག་སྒོམ་གྱི་རྐང་པ་ཞེས་དང༌། ",
            "ཞེན་ལོག་སྒོམ་གྱི་བདག་པོ་ཞེས་གྲགས་ཤིང༌། ",
            "འདི་དག་ལན་རེ་ཙམ་གྱི་གོ་ཡུལ་དུ་ལུས་།",
            "དང་པོར་སྒོམ་སྐྱེས་ཀྱང་ཕྱིས་ཆགས་སྡང་རྨོངས་གསུམ་ཁ་མ་ནོན་པར་",
            "ཟས་གོས་སོགས་ཀྱི་འདོད་ཡོན་དང༌། ",
            "གྲགས་འདོད་སོགས་སྣང་ཤས་ཀྱི་དབང་དུ་སོང་ནས་",
            "སྒྲུབ་པ་མཐར་ཕྱིན་པ་དཀོན་པའི་རྒྱུ་མཚན་འདི་ལ་ཐུག་པ་ཡིན་ནོ།།",
            "དེ་ལྟར་ན་ཏཻ་ལོ་པས། ",
            "ཀྱེ་མ་འཇིག་རྟེན་ཆོས་ལ་ལེགས་རྟོགས་དང༌། །",
            " རྟག་མི་ཐུབ་སྟེ་རྨི་ལམ་སྒྱུ་མ་འདྲ།།",
            ""
        ],
        [
            "རྨི་ལམ་སྒྱུ་མ་དོན་ལ་ཡོད་མ་ཡིན།། ",
            "དེས་ན་སྐྱོ་བསྐྱེད་འཇིག་རྟེན་བྱ་བ་ཐོངས། །",
            " འཁོར་ཡུལ་ཆགས་སྡང་འབྲེལ་བ་ཀུན་ཆོད་ལ།། ",
            "གཅིག་པུར་ནགས་འདབ་རི་ཁྲོད་དགོན་པར་སྒོམས།། ",
            "ཞེས་གསུངས་པ་ལྟར་རོ། །",
            " གཉིས་པ་༼བར་ཆད་སེལ་ཕྱིར་སྐྱབས་འགྲོ་སེམས་བསྐྱེད་བྱ་བ་༽ནི། ",
            "འཁོར་བའི་སྡུག་བསྔལ་གྱིས་འཇིགས་ཤིང་སྐྲག་ནས་",
            "ཐར་པ་དོན་དུ་གཉེར་བ་དག་གིས་ཅི་ནས་ཀྱང་",
            "དཀོན་མཆོག་རིན་པོ་ཆེའི་སྐྱབས་འོག་ཏུ་ཞུགས་ནས་",
            "སྐྱབས་སུ་འགྲོ་བ་ནི་དམ་པའི་ཆོས་ཀྱི་རྩ་བ་ཡིན་པས་ཤིན་ཏུ་གལ་ཆེ་།",
            ""
        ],
        [
            "མདོ་ལས། ",
            "གང་ཚེ་གང་ཞིག་སངས་རྒྱས་དང༌། །",
            " ཆོས་དང་དགེ་འདུན་སྐྱབས་སོང་ལ།། ",
            "སྡུག་བསྔལ་སྡུག་བསྔལ་ཀུན་འབྱུང་དང༌། །",
            " སྡུག་བསྔལ་ཡང་དག་འདས་པ་དང༌། །",
            " འཕགས་ལམ་ཡན་ལག་བརྒྱད་བདེ་བ། ། ",
            "མྱ་ངན་འདས་པར་འགྲོ་འགྱུར་དང༌། ། ",
            "འཕགས་པའི་བདེན་པ་བཞི་པོ་དག །",
            " ཤེས་རབ་ཀྱིས་ནི་ལྟ་བྱེད་པ། །",
            " སྐྱབས་དེ་གཙོ་བོ་ཡིན་པ་སྟེ།། ",
            "སྐྱབས་དེ་མཆོག་ཏུ་གྱུར་པ་ཡིན།། ",
            "སྐྱབས་དེ་ལ་ནི་བརྟེན་ནས་ཀྱང༌། །",
            " སྡུག་བསྔལ་ཀུན་ལས་གྲོལ་བར་འགྱུར།། ",
            "ཞེས་སོ།།",
            "སྐྱབས་འགྲོའི་ཕན་ཡོན་ནི། ",
            "ཤེར་ཕྱིན་བསྡུས་པ་ལས། ",
            "སྐྱབས་སོང་བསོད་ནམས་གཟུགས་ཡོད་ན།།",
            ""
        ],
        [
            "ཁམས་གསུམ་འདི་ཡང་སྣོད་དུ་ཆུང༌།། ",
            "རྒྱ་མཚོ་ཆེན་པོ་ཆུ་ཡི་གཏེར། ། ",
            "ཕུལ་གྱིས་བཅའ་བར་གཞལ་མི་ནུས།། ",
            "ཞེས་བཤད་པ་ལྟར་བསམ་གྱིས་མི་ཁྱབ་ཅིང༌། ",
            "བྱེ་བྲག་ཏུ་ནང་པ་སངས་རྒྱས་པར་ཚུད་པ། ",
            "སྡོམ་པ་ཐམས་ཅད་ཀྱི་རྟེན་དུ་འགྱུར་བ། ",
            "སྔར་བྱས་ཀྱི་ལས་སྒྲིབ་ཟད་པར་འགྱུར་བ། ",
            "བསོད་ནམས་རྒྱ་ཆེན་པོ་གསོག་པ། ",
            "ངན་འགྲོར་མི་ལྟུང་བ། ",
            "མི་དང་མི་མ་ཡིན་གྱི་བར་ཆད་ཀྱིས་མི་ཚུགས་པ། ",
            "ཅི་བསམས་འགྲུབ་པ། ",
            "མྱུར་དུ་འཚང་རྒྱ་བ་སྟེ་བརྒྱད་དང༌། ",
            "ཐེག་ཆེན་གྱི་སྐྱབས་འགྲོ་ནི་ཕན་ཡོན་དེ་དག་གི་ཐོག་ཏུ། ",
            "ཐབས་མ་ཡིན་པ་དང༌། ",
            "ཐེག་དམན་དུ་ལྟུང་བ་སྐྱོབ་པར་བཤད་དོ།།",
            "དེ་ལྟར་ན་སྐྱབས་འགྲོའི་ཡུལ་དང་དུས་དང་བསམ་པ་དང་",
            "ཆོ་ག་སོགས་ལ་ཞིབ་ཏུ་ངེས་པ་རྙེད་པར་བྱས་ཏེ་",
            "སྐྱབས་འགྲོ་བྱེད་དགོས་ལ། ",
            "དེང་སང་ཁ་ཅིག",
            "སྐྱབས་འགྲོའི་རིམ་པ་ནི། ",
            "ལས་དང་པོ་པའི་འཇུག་སྒོ་ཙམ་དུ་སེམས་།",
            "ཕྱིས་གནད་ཆུང་བར་བྱས་ཏེ་",
            ""
        ],
        [
            "སྐྱབས་སྡོམ་གྱི་བསླབ་བྱ་ལ་",
            "མི་སློབ་ཅིང་ཁྱད་དུ་གསོད་པ་དག་ནི། ",
            "ནང་པ་སངས་རྒྱས་པའི་གྲངས་སུ་ཚུད་པའང་དཀའ་བས་",
            "ཤིན་ཏུ་མི་མཁས་པ་ཡིན་ནོ།། ",
            "སེམས་བསྐྱེད་ནི། ",
            "ཐེག་པ་ཆེན་པོ་ལ་ཞུགས་ནས་",
            "བླ་ན་མེད་པའི་བྱང་ཆུབ་ཐོབ་པར་འདོད་པ་ཐམས་ཅད་ཀྱི་འཇུག་སྒོ་དང་ལམ་གྱི་རྩ་བ་ནི་",
            "བྱང་ཆུབ་ཀྱི་སེམས་ཁོ་ན་ཡིན་ཏེ",
            "ཀླུ་སྒྲུབ་ཀྱིས། ",
            "བདག་ཉིད་དང་ནི་འཇིག་རྟེན་འདིས། །",
            " བླ་མེད་བྱང་ཆུབ་ཐོབ་འདོད་ན།། ",
            "དེ་ཡི་རྩ་བ་བྱང་ཆུབ་སེམས། །",
            " རི་དབང་རྒྱལ་པོ་ལྟར་བརྟན་དང༌། །",
            " ཞེས་དང༌། ",
            "སྡོང་པོ་བཀོད་པའི་མདོ་ལས། ",
            "རིགས་ཀྱི་བུ་བྱང་ཆུབ་ཀྱི་སེམས་ནི་",
            "སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ།།",
            ""
        ],
        [
            "ཞེས་གསུངས་པ་ལྟར་རོ། །",
            "བྱང་ཆུབ་ཀྱི་སེམས་དེ་ཡང་སེམས་ཅན་ལ་བྱམས་པ་དང་",
            "སྙིང་རྗེ་སྐྱེས་པ་ལས་འབྱུང་དགོས་ཤིང༌། ",
            "བྱམས་སྙིང་རྗེ་ཡང་སེམས་ཅན་ཐམས་ཅད་མར་ཤེས་པ་དང༌། ",
            "མ་ཐམས་ཅད་དྲིན་ཅན་དུ་ཤེས་པ་དང༌། ",
            "དྲིན་ཅན་ལ་བྱས་པ་དྲིན་དུ་གཟོ་བ་སོགས་ཀྱི་ལྷག་བསམ་ལ་རག་ལས་པས། ",
            "ཚུལ་དེ་དག་ཞིབ་ཏུ་ཤེས་པས་བསྒོམ་པར་བྱའོ།།",
            "དེ་ལྟ་བུའི་བྱམས་སྙིང་རྗེ་དང་བྱང་ཆུབ་ཀྱི་སེམས་བསྒོམས་པའི་ཕན་ཡོན་ནི། ",
            "རིན་ཆེན་ཕྲེང་བར། ",
            "༡རྫེའུ་ཚོས་སུམ་བརྒྱའི་ཁ་ཟས་དག །",
            " ཉིན་རེ་དུས་གསུམ་སྦྱིན་པས་ཀྱང༌། །",
            " བྱམས་པ་ཡུད་ཙམ་ཐང་ཅིག་གི །",
            " བསོད་ནམས་དག་ལ་ཆར་མི་ཕོད།། ",
            "ལྷ་མིས་བྱམས་པར་འགྱུར་བ་དང༌། །",
            " དེ་དག་གིས་ཀྱང་བསྲུང་བ་དང༌། །",
            " ཡིད་བདེ་བ་དང་བདེ་མང་དང༌། །",
            " དུག་དང་མཚོན་གྱིས་གནོད་མེད་དང༌། །",
            " འབད་པ་མེད་པར་དོན་ཐོབ་དང༌། །",
            " ཚངས་པའི་འཇིག་རྟེན་སྐྱེ་འགྱུར་ཏེ། ",
            "གལ་ཏེ་གྲོལ་བར་མ་གྱུར་ཀྱང༌། །",
            " བྱམས་ཆོས་ཡོན་ཏན་བརྒྱད་འཐོབ་བོ། །",
            " ཞེས་དང༌། ",
            "སྤྱན་རས་གཟིགས་ཀྱི་རྟོགས་བརྗོད་ལས། ",
            "ཆོས་གཅིག་ཡོད་ན་",
            "སངས་རྒྱས་ཀྱི་ཆོས་ཐམས་ཅད་ལག་མཐིལ་ཏུ་བཞག་པ་ལྟ་བུར་འགྱུར་ཏེ",
            "གཅིག་གང་ཞེ་ན། ",
            "འདི་ལྟ་སྟེ་སྙིང་རྗེ་ཆེན་པོའོ།།",
            ""
        ],
        [
            "ཞེས་དང༌། ",
            "ཟླ་གྲགས་ཀྱིས། ",
            "གང་ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས་འདིའི། །",
            " ས་བོན་དང་ནི་སྤེལ་ལ་ཆུ་འདྲ་ཡུན་རིང་དུ། །",
            " ལོངས་སྤྱོད་གནས་ལ་སྨིན་པ་ལྟ་བུར་འདོད་གྱུར་པ། །",
            " དེ་ཕྱིར་བདག་གིས་ཐོག་མར་སྙིང་རྗེ་བསྟོད་པར་བགྱི།། ",
            "ཞེས་དང༌། ",
            "དཔའ་སྦྱིན་གྱིས་ཞུས་པའི་མདོ་ལས། ",
            "བྱང་ཆུབ་སེམས་ཀྱི་བསོད་ནམས་གང༌། །",
            " གལ་ཏེ་དེ་ལ་གཟུགས་མཆིས་ན། ",
            "ནམ་མཁའི་ཁམས་ནི་ཀུན་གང་སྟེ།། ",
            "དེ་ནི་དེ་བས་ཁྱད་པར་འཕགས།། ",
            "ཞེས་དང༌། ",
            "གང་གཱའི་བྱེ་མའི་གྲངས་སྙེད་ཀྱི། །",
            " སངས་རྒྱས་ཞིང་རྣམས་མི་གང་གི །",
            " རིན་ཆེན་དག་གིས་ཡོངས་བཀང་།",
            ""
        ],
        [
            "བདེ་གཤེགས་རྣམས་ལ་ཕུལ་བ་བས། །",
            " གང་གིས་ཐལ་མོ་སྦྱར་བགྱིས་ཏེ།། ",
            "བྱང་ཆུབ་ཏུ་ནི་སེམས་བཏུད་ན།། ",
            "མཆོད་པ་འདི་ནི་ཁྱད་པར་འཕགས།། ",
            "དེ་ལ་མཐའ་ནི་མ་མཆིས་སོ།། ",
            "ཞེས་པ་ལ་སོགས་པ་མང་དུ་གསུངས་ཤིང༌། ",
            "གཞན་ཡང༌། ",
            "ཐེག་པ་ཆེན་པོར་ཚུད་པ། ",
            "བྱང་སེམས་ཀྱི་བསླབ་པ་ཐམས་ཅད་ཀྱི་རྟེན་དུ་འགྱུར་བ། ",
            "སྡིག་པ་རྣམས་རྩད་ནས་གཅོད་པ། ",
            "བྱང་ཆུབ་ཀྱི་རྩ་བ་ཚུགས་པ། ",
            "བསོད་ནམས་དཔག་མེད་འཐོབ་པ། ",
            "སངས་རྒྱས་ཐམས་ཅད་མཉེས་པར་འགྱུར་བ། ",
            "སེམས་ཅན་ཐམས་ཅད་ལ་ཕན་པར་འགྱུར་བ། ",
            "མྱུར་དུ་འཚང་རྒྱ་བར་འགྱུར་བ་སྟེ་",
            "སྨོན་སེམས་ཀྱི་ཕན་ཡོན་བརྒྱད་དང༌། ",
            "དེའི་ཐོག་ཏུ་རང་དོན་རྒྱུན་ཆགས་སུ་འབྱུང་བ་དང་",
            "གཞན་དོན་སྣ་ཚོགས་སུ་འབྱུང་བ་སོགས་",
            "འཇུག་སེམས་ཀྱི་ཕན་ཡོན་མང་པོ་བཤད་དོ།།",
            "དེ་ལྟར་ན་བྱམས་སྙིང་རྗེ་དང་བྱང་ཆུབ་ཀྱི་",
            "སེམས་སྒོམ་པའི་དམིགས་རྣམ་དང་ངོ་བོ་སོགས་ལ་",
            "ངེས་པ་རྙེད་པར་བྱས་པའི་སྒོ་ནས་ནན་ཏན་དུ་བསྒོམ་དགོས་།",
            ""
        ],
        [
            "བྱང་ཆུབ་ཀྱི་སེམས་དང་མི་ལྡན་པའི་དགེ་རྩ་སྤྱི་དང༌། ",
            "བྱེ་བྲག་ཏུ་སྟོང་ཉིད་སྒོམ་པ་སོགས་བྱས་ཀྱང་ཐེག་ཆེན་གྱི་ལམ་དུ་འགྱུར་བ་དང་",
            "རྫོགས་པའི་བྱང་ཆུབ་ཀྱི་རྒྱུར་འགྱུར་བར་མ་བཤད་པའི་ཕྱིར་རོ། །",
            " གསུམ་པ་༼ཚོགས་བསག་ཕྱིར་མཎྜལ་དབུལ་བ་༽ནི། ",
            "སྤྱིར་རྒྱུ་བསོད་ནམས་ཀྱི་ཚོགས་མ་བསགས་ན་",
            "གནས་སྐབས་དང་མཐར་ཐུག་གི་བདེ་བ་མི་འཐོབ་ཅིང༌། ",
            "ཁྱད་པར་འབྲས་བུ་ཡེ་ཤེས་ཀྱི་ཚོགས་གསོག་བྱེད་དུའང་བསོད་ནམས་ཀྱི་ཚོགས་མ་བསགས་ན་",
            "སྟོང་ཉིད་ཀྱི་ལྟ་བ་མི་རྟོགས་པས། ",
            "ཐོག་མར་བསོད་ནམས་ཀྱི་ཚོགས་བསག་པ་གལ་ཆེ་།",
            "མདོ་ལས། ",
            "བསོད་ནམས་བསགས་པས་བདེ་བ་འཐོབ།། ",
            "དེ་ཕྱིར་མི་ཡིས་བསོད་ནམས་བསག །",
            " དེ་ཡང་ཡང་དང་ཡང་དུ་བསག །",
            " དེ་རིང་ཉིད་ལ་བསྟུན་ཏེ་བསག །",
            " ཅེས་དང༌། ",
            "སྡུད་པ་ལས། ",
            "ཇི་སྲིད་དགེ་བའི་རྩ་བ་མ་རྫོགས་པར། །",
            "དེ་སྲིད་སྟོང་ཉིད་དམ་པ་འཐོབ་མི་འགྱུར།།",
            "ཞེས་སོ།།"
        ],
        [
            "ཚོགས་བསགས་པའི་ཕན་ཡོན་ནམ་དགོས་པ་ནི། ",
            "གསང་བ་བསམ་གྱིས་མི་ཁྱབ་པའི་མདོ་ལས། ",
            "ཡེ་ཤེས་ཀྱི་ཚོགས་ཀྱིས་ནི་ཉོན་མོངས་པ་ཐམས་ཅད་སྤོང་བར་འགྱུར་བ་ལགས་སོ། །",
            "བསོད་ནམས་ཀྱི་ཚོགས་ཀྱིས་ནི་",
            "སེམས་ཅན་ཐམས་ཅད་ཉེ་བར་འཚོ་བར་འགྱུར་བ་ལགས་སོ། །",
            "བཅོམ་ལྡན་འདས་དེ་ལྟ་ལགས་པས་བྱང་ཆུབ་སེམས་དཔའ་སེམས་དཔའ་ཆེན་པོས་",
            "བསོད་ནམས་དང་ཡེ་ཤེས་ཀྱི་ཚོགས་ལ་བརྩོན་པར་བགྱིའོ།།",
            "ཞེས་དང༌། ",
            "རིན་ཆེན་ཕྲེང་བར། ",
            "གཟུགས་ཀྱི་སྐུ་ནི་མདོར་བསྡུ་ན།། ",
            "རྒྱལ་པོ་བསོད་ནམས་ཚོགས་ལས་འཁྲུངས། །",
            " ཆོས་ཀྱི་སྐུ་ནི་མདོར་བསྡུ་ན།། ",
            "རྒྱལ་པོ་ཡེ་ཤེས་ཚོགས་ལས་འཁྲུངས། །",
            " ཞེས་དང་མདོར་ན་ཕར་ཕྱིན་དྲུག་གི་ཕན་ཡོན་ཐམས་ཅད་ཚོགས་གཉིས་ཀྱི་ཕན་ཡོན་ཡིན་ནོ།།",
            "དེ་ཡང་བསོད་ནམས་བསག་ཐབས་ནི། ",
            "སྤྱིར་ཆོས་སྤྱོད་བཅུ་དང༌། ",
            "བསྡུ་བའི་དངོས་པོ་བཞི་ལ་བསླབ་པར་བྱ་བ་ཡིན་ཀྱང༌། ",
            "སྐབས་འདིར་མཆོད་པའི་ཡན་ལག་ཏུ་མཎྜལ་གཙོ་བོར་བྱས་པའི་",
            "ཡན་ལག་བདུན་པས་ཚོགས་བསག་པར་བཤད་ལ",
            "མཎྜལ་འབུལ་ཚུལ་ནི། ",
            "སྒྲུབ་བརྒྱུད་པ་རྣམས་ཀྱིས་སྒྲུབ་པའི་མཎྜལ་དུ་ཚོགས་གསོག་པའི་",
            "ཞིང་ཅི་རིགས་པར་བསྐྱེད་པའམ་དམིགས་།",
            ""
        ],
        [
            "དེ་ལ་མཆོད་པའི་མཎྜལ་ཕུལ་།",
            "དེ་ཡང་ཡིད་ཀྱིས་།",
            "བདག་ཏུ་བཟུང༌། ",
            "བློས་བསླངས། ",
            "ལྟོས་པ་མེད་པར་འབུལ་ཞེས་གསུང་ངོ༌།།",
            "གཞན་ཡང་ཡན་ལག་བདུན་པའི་སྒོ་ནས་ཚོགས་བསག་པར་བྱ་།",
            "ཕྱག་དང་མཆོད་པ་དང་བསྐུལ་བ་དང་གསོལ་བ་འདེབས་པ་རྣམས་ཚོགས་བསག་ཉིད་དང༌། ",
            "བཤགས་པ་ནི་སྒྲིབ་སྦྱོང་དང༌། ",
            "ཡི་རང་ནི་དགེ་བ་སྤེལ་བ་དང༌། ",
            "བསྔོ་བ་ནི་བསག་སྦྱང་སྤེལ་གསུམ་གྱི་དགེ་བ་དེ་ཡང་རྒྱ་ཆེར་སྤེལ་ཞིང་",
            "ཆུད་མི་ཟ་བར་བྱེད་པ་།",
            ""
        ],
        [
            "ཚུལ་འདི་དག་གིས་བསོད་ནམས་ཀྱི་ཕུང་པོ་དཔག་ཏུ་མེད་",
            "པ་ཐོབ་པར་གསུངས་པས་འབད་པ་ཆེར་བྱའོ།། ",
            "བཞི་པ་༼སྒྲིབ་པ་སྦྱང་ཕྱིར་རྡོར་སེམས་ཀྱི་སྒོམ་བཟླས་བྱ་བ་༽ནི། ",
            "ཚེ་རབས་ཐོག་མེད་ནས་",
            "ད་ལྟའི་བར་དུ་ལས་ཉེས་བྱས་སྡིག་པ་བསགས་པའི་",
            "རྣམ་སྨིན་གྱིས་ཐར་པ་དང་ཐམས་ཅད་མཁྱེན་པའི་ལམ་གྱི་",
            "རྟོགས་པ་དང་འབྲས་བུ་མངོན་དུ་བྱེད་པ་ལ་",
            "སྒྲིབ་པ་ཤིན་ཏུ་སྟོབས་ཆེ་བ་ཡོད་ལ",
            "དེ་ཉིད་མ་སྦྱངས་ན་སྔར་ཡང་",
            "འཁོར་བ་མཐའ་མེད་དུ་འཁྱམས་ནས་སྡུག་བསྔལ་།",
            "སླར་ཡང་ཟོ་ཆུའི་རྒྱུན་བཞིན་དུ་འཁོར་བའི་",
            "སྡུག་བསྔལ་ཅི་ནས་ཀྱང་མྱོང་དགོས་པས། ",
            "དེས་ན་སྡིག་སྒྲིབ་སྦྱང་བ་ལ་འབད་དགོས་།",
            "ཚོམས་ལས། ",
            "སྡིག་པ་ཆུང་ངུ་བྱས་པས་ཀྱང༌། །",
            " འཇིག་རྟེན་ཕ་རོལ་འཇིག་ཆེན་དང༌། །",
            " ཕུང་ཁྲོལ་ཆེན་པོ་བྱེད་འགྱུར་ཏེ།།",
            ""
        ],
        [
            "ཁོང་པར་སོང་བའི་དུག་བཞིན་ནོ།། ",
            "ཞེས་དང༌། ",
            "བདག་ཉིད་བདེ་བ་འདོད་པའི་ཕྱིར། །",
            " རྒོད་ཅིང་སྡིག་པའི་ལས་བྱས་པའི། །",
            " སྡིག་ལས་དེ་ཡི་རྣམ་སྨིན་དག །",
            " ངུ་བཞིན་ཉམས་སུ་མྱོང་བར་འགྱུར།། ",
            "ཞེས་སོགས་མང་དུ་གསུངས་སོ།།",
            "དེ་ལ་སྡིག་པ་སྦྱང་ཐབས་ནི་སྤྱིར་སྟོབས་བཞི་གསུངས་།",
            "ཆོས་བཞི་བསྟན་པའི་མདོ་ལས། ",
            "བྱམས་པ། ",
            "བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་བཞི་དང་ལྡན་ན་",
            "སྡིག་པ་བྱས་ཤིང་བསགས་པ་ཟིལ་གྱིས་གནོན་པར་འགྱུར་རོ། །",
            "བཞི་གང་ཞེ་ན་འདི་ལྟ་།",
            ""
        ],
        [
            "རྣམ་པར་སུན་འབྱིན་པ་ཀུན་ཏུ་སྤྱོད་པ་དང༌། ",
            "གཉེན་པོ་ཀུན་ཏུ་སྤྱོད་པ་དང༌། ",
            "ཉེས་པ་ལས་ཟློག་པ་དང༌། ",
            "རྟེན་གྱི་སྟོབས་སོ།།",
            "ཞེས་པ་ལྟར་རོ། །",
            " དེ་ལ་སྟོབས་དང་པོ་ནི། ",
            "སྔར་བྱས་ཀྱི་སྡིག་པ་ལ་འགྱོད་པའི་སྒོ་ནས་བཤགས་པ་དང༌། ",
            "སྟོབས་གཉིས་པ་ནི། ",
            "མདོ་སྡེ་འཛིན་ཀློག་དང་སྟོང་ཉིད་ལ་མོས་པ་དང་བཟླས་པ་དང་",
            "སྐུ་གཟུགས་དང་མཆོད་རྟེན་བྱེད་པ་དང་དེ་དག་ལ་མཆོད་པ་དང་",
            "སངས་རྒྱས་བྱང་སེམས་ཀྱི་མཚན་སྒྲོག་པ་སོགས་དང༌། ",
            "སྟོབས་གསུམ་པ་ནི། ",
            "མི་དགེ་བཅུ་ཕྱིན་ཆད་ནས་སྡོམ་པ་དང༌། ",
            "སྟོབས་བཞི་པ་ནི། ",
            "སྐྱབས་འགྲོ་དང་བྱང་ཆུབ་ཀྱི་སེམས་སྒོམ་པ་སོགས་ལ་བཤད་དེ",
            "འོན་ཀྱང་སྐབས་འདིར་སྒོམ་བཟླས་ལ་བརྟེན་ནས་བཤགས་པ་ཡིན་།",
            "དེ་ཡང་སྡིག་པ་སྔར་བྱས་ལ་འགྱོད་པ་དང་ཕྱིས་སྡོམ་སེམས་དང་ལྡན་ན་",
            "སྟོབས་བཞི་ཀ་དོན་གྱིས་ཚང་བ་ཡིན་ནོ།།",
            "ཁྱད་པར་བཟླས་བརྗོད་ཀྱིས་སྡིག་པ་འདག་པ་ནི། ",
            "དཔུང་བཟང་གིས་ཞུས་པ་ལས། ",
            "སོ་ཀ་ནགས་མེས་མཆེད་པའི་མེ་ལྕེ་ཡིས། །",
            " མ་བསྒྲིམས་བཞིན་དུ་ཚང་ཚིང་ཀུན་བསྲེག་ལྟར། །",
            " བཟླས་བརྗོད་མེ་ལ་ཚུལ་ཁྲིམས་རླུང་གིས་སྦར། །",
            " བརྩོན་འགྲུས་ཆེན་པོའི་མེ་ལྕེས་སྡིག་པ་བསྲེག། ",
            "ཇི་ལྟར་གངས་ལ་ཉི་མའི་འོད་ཟེར་གྱིས། །",
            " གདུངས་ན་གཟི་བརྗིད་མི་བཟོད་འཇུ་བ་བཞིན། །",
            " ཚུལ་ཁྲིམས་ཉི་མའི་འོད་ཟེར་བཟླས་བརྗོད་ཀྱིས། །",
            " གདུངས་ན་སྡིག་པའི་གངས་ཀྱང་ཟད་པར་འགྱུར།།",
            ""
        ],
        [
            "མུན་ནག་སྨག་ལ་མར་མེ་ཆུང་བ་ཡིས། །",
            " མུན་ནག་མ་ལུས་སེལ་བར་བྱེད་པ་བཞིན། །",
            " ཚེ་རབས་སྟོང་ནས་བསགས་པའི་སྡིག་པའི་མུན། །",
            " བཟླས་བརྗོད་མར་མེས་མྱུར་དུ་སེལ་བར་བྱེད།། ",
            "ཅེས་གསུངས་པ་ལྟར་རོ། །",
            "དེ་ཡང་མི་ཤེས་པ་དང་ཉོན་མོངས་མང་བ་དང་བག་མེད་པ་དང་མ་གུས་པ་སྟེ་",
            "རྒྱུ་བཞི་པོ་གང་ཡང་རུང་བས་ཉེས་ལྟུང་འཕྲལ་དུ་གསོག་ན་མི་རུང་བས། ",
            "ཡང་ནས་ཡང་དུ་བཤག་དགོས་ཏེ",
            "ཚོམས་ལས། ",
            "སྡིག་པ་ཤིན་ཏུ་ཆུང་ངུ་ལའང༌། །",
            " མི་གནོད་སྙམ་དུ་བརྙས་མི་བྱ།། ",
            "ཆུ་ཡི་ཐིགས་པ་བསགས་པས་ཀྱང༌། །",
            " སྣོད་ཆེན་ཁད་ཀྱིས་འགང་བར་འགྱུར།། ",
            "ཞེས་སོགས་དང༌། ",
            "ལེགས་གྲུབ་ལས། ",
            "ཉིན་པར་བག་མེད་བྱས་པ་དག །",
            " མཚན་མོ་སོ་སོར་བཤག་པར་བྱ།།",
            ""
        ],
        [
            "ནུབ་མོ་བྱས་པའང་ཉིན་པར་བཤག །",
            " ལེགས་པར་བྱས་ལ་མངོན་དགར་བྱ།། ",
            "ཞེས་པ་ལྟར་རོ། །",
            "རྡོ་རྗེ་སེམས་དཔའི་སྒོམ་བཟླས་ཉིད་ནི། ",
            "སྙིང་པོ་རྒྱན་ལས། ",
            "པད་དཀར་ཟླ་བའི་གདན་སྟེང་དུ། །",
            " རྡོ་རྗེ་སེམས་དཔའ་ལེགས་དམིགས་ཤིང༌། །",
            " ཡི་གེ་བརྒྱ་པ་ཆོ་ག་བཞིན། །",
            " ཉི་ཤུ་རྩ་ནི་རེ་རེ་བཟླ། །",
            " ལྟུང་སོགས་བྱིན་གྱིས་བརླབ་འགྱུར་བས། །",
            " འཕེལ་བ་རུ་ནི་མི་འགྱུར་ཞེས། །",
            " གྲུབ་པ་མཆོག་རྣམས་ཀྱིས་བཤད་པས། །",
            " ཐུན་མཚམས་སུ་ནི་སྤྱད་པར་བྱ།། ",
            "འབུམ་ཕྲག་གཅིག་ཏུ་བཟླས་གྱུར་ན།། ",
            "རྣམ་པར་དག་པའི་བདག་ཉིད་འགྱུར།། ",
            "ཞེས་གསུངས་པ་ལྟར་རོ། །",
            " ལྔ་པ་༼བྱིན་རླབས་འཇུག་ཕྱིར་བླ་མའི་རྣལ་འབྱོར་སྒོམ་པ་༽ནི། ",
            "སྤྱིར་མདོ་རྒྱུད་ཐམས་ཅད་ནས་ཐར་པ་དོན་གཉེར་གྱི་",
            "ལམ་གྱི་རྩ་བར་བླ་མ་བསྟེན་དགོས་ཚུལ། ",
            "དེའི་མཚན་ཉིད། ",
            "དེ་བསྟེན་ཚུལ། ",
            "བསྟེན་པའི་དགོས་པའམ་ཕན་ཡོན་རྣམས་མང་དུ་གསུངས་ཤིང༌། ",
            "ཁྱད་པར་གསང་སྔགས་ནས་",
            "དངོས་གྲུབ་སློབ་དཔོན་རྗེས་འབྲང་དུ་བཤད་ནས་",
            "དེ་བསྟེན་པའི་ཚུལ་ལ་བསྒྲིམ་དགོས་པར་རྒྱ་ཆེར་གསུངས་ལ",
            ""
        ],
        [
            "ཁྱད་པར་སྒྲུབ་བརྒྱུད་འདི་ནི་བྱིན་རླབས་ཀྱི་ལམ་དུ་བཞེད་པས་",
            "སྒོམ་མ་སྐྱེས་པ་སྐྱེ་བར་བྱེད་པ་དང༌། ",
            "སྐྱེས་པ་བོགས་དབྱུང་བ་གཉིས་ཀ་བླ་མའི་བྱིན་རླབས་ལ་རག་ལས་པར་བཤད་པས་",
            "བླ་མའི་རྣལ་འབྱོར་སྒོམ་པ་ལ་ནན་ཏན་དུ་བྱེད་པ་ཡིན་ནོ།།",
            "དེའི་རྒྱུ་མཚན་ཇི་ལྟར་ཡིན་ཞེ་།",
            "མཚན་བརྗོད་ལས། ",
            "མཆོད་འོས་བསྟོད་འོས་ཕྱག་གི་གནས། །",
            " རྟག་ཏུ་རི་མོར་བྱ་བའི་འོས།། ",
            "བཀུར་འོས་རྗེད་པར་བྱ་བའི་མཆོག །",
            " ཕྱག་བྱར་འོས་པ་བླ་མའི་རབ། །",
            " ཅེས་དང༌། ",
            "གཞན་ཡང༌། ",
            "སངས་རྒྱས་ཐམས་ཅད་འདུས་པའི་སྐུ། །",
            " རྡོ་རྗེ་འཛིན་པའི་ངོ་བོ་ཉིད། །",
            " དཀོན་མཆོག་གསུམ་གྱི་རྩ་བ་སྟེ།། ",
            "བླ་མ་ལ་ནི་ཕྱག་འཚལ་ལོ། །",
            " ཞེས་བསྔགས་པ་ལྟར་རོ། །",
            "དེ་ལྟར་བྱེད་པའི་དགོས་པ་ནི། ",
            "གནས་སྐབས་དང་མཐར་ཐུག་གི་དངོས་གྲུབ་འཐོབ་པའི་ཆེད་དུ་ཡིན་ཏེ",
            "བྷ་ཝི་ལྷས། ",
            "གང་ཕྱིར་རྡོ་རྗེ་འཛིན་པ་ཡིས། །",
            "དངོས་གྲུབ་སློབ་དཔོན་རྗེས་འབྲང་གསུངས།།",
            ""
        ],
        [
            "ཞེས་དང༌། ",
            "དཔལ་ལྡན་རྡོ་རྗེ་སེམས་དཔའི་གནས་འཐོབ་རྒྱུར་གྱུར་པའི། །",
            "བླ་མའི་ཞབས་ཀྱི་པདྨོར་ཇི་བཞིན་བཏུད་བྱས་ཏེ།།",
            "ཞེས་སོ།།",
            "བླ་མ་ཇི་ལྟར་སྒོམ་པ་ནི། ",
            "རྡོ་རྗེ་སྙིང་པོ་རྒྱན་ལས། ",
            "རྟག་ཏུ་བླ་མ་ལ་གུས་པའི། །",
            " སློབ་མས་བླ་མ་འདི་ལྟར་བལྟ།། ",
            "བླ་མ་སངས་རྒྱས་ཀུན་དང་མཉམ།། ",
            "དེ་ཉིད་རྟག་ཏུ་རྡོ་རྗེ་འཆང༌། །",
            " ཞེས་སོགས་དང༌། ",
            "གུར་ལས། ",
            "གང་ཉིད་རྡོ་རྗེ་སེམས་དཔའ་ཞེས། །",
            " དེ་ཉིད་སློབ་དཔོན་གཟུགས་སུ་འཛིན།། ",
            "སེམས་ཅན་ཕན་གདགས་དམིགས་ནས་",
            ""
        ],
        [
            "ནི། །",
            " ཐ་མལ་པ་ཡི་གཟུགས་སུ་གནས། །",
            " ཞེས་དང༌། ",
            "བྷ་ཝི་ལྷས་ཀྱང༌། ",
            "བླ་མ་དང་ནི་རྡོ་རྗེ་འཛིན།།",
            "ཐ་དད་པར་ནི་མི་བརྟག་།",
            "ཞེས་པ་ལྟར་རོ། །",
            "དེ་ཡང་སངས་རྒྱས་ཀུན་འདུས་པའི་བདག་ཉིད་དུ་སྒོམ་ཚུལ་ནི། ",
            "རྡོ་རྗེ་མཁའ་འགྲོ་ལས། ",
            "སངས་རྒྱས་ཀུན་གྱི་རང་བཞིན་སྐུ། །",
            " ཡན་ལག་བྱང་ཆུབ་སེམས་དཔའ་སྟེ།། ",
            "བ་སྤུ་རྣམས་ནི་དགྲ་བཅོམ་ཉིད། །",
            " སྤྱི་གཙུག་རིགས་ལྔའི་སངས་རྒྱས་ཏེ།། ",
            "འཇིག་རྟེན་པ་ནི་ཞབས་ཀྱི་གདན། །",
            " འོད་ཟེར་གནོད་སྦྱིན་གསང་ལ་སོགས། །",
            " དེ་ལྟར་ཡོན་ཏན་རང་བཞིན་ལུས། །",
            " རྣལ་འབྱོར་ཅན་གྱིས་རྟག་ཏུ་བལྟ།། ",
            "ཞེས་དང༌། ",
            "རྡོ་རྗེ་གདན་བཞི་རྩ་འགྲེལ་ལས་ཀྱང་དེ་དང་ཕྱོགས་འདྲ་བར་བཤད་།",
            ""
        ],
        [
            "དེའི་རིགས་པས་ཚུལ་གཞན་ཡང་ཤེས་པར་བྱའོ།།",
            "དེ་ལྟར་བསྒོམས་པའི་དགོས་པ་ནི། ",
            "རྡོ་རྗེ་འཆང་དང་བླ་མ་ལ་དད་པ་མཉམ་པར་བྱ་བ་དང༌། ",
            "རྡོ་རྗེ་འཆང་གི་ང་རྒྱལ་བརྟན་པར་བྱ་བ་དང༌། ",
            "ཚེགས་ཆུང་ངུས་ཚོགས་བསགས་པས་མྱུར་དུ་འགྲུབ་པའི་དོན་དུ་ཡིན་པར་",
            "སློབ་དཔོན་ཤན་ཏི་པས་བཤད་དོ།།",
            "དེ་ལ་མཆོད་པའི་བྱེ་བྲག་དབུལ་བ་དང་དེའི་ཕན་ཡོན་ནི། ",
            "རིམ་ལྔ་ལས། ",
            "མཆོད་པ་ཐམས་ཅད་རྣམ་སྤངས་ནས།། ",
            "བླ་མ་ལ་མཆོད་ཡང་དག་བརྩམ།། ",
            "དེ་མཉེས་པས་ནི་ཀུན་མཁྱེན་པའི། །",
            " ཡེ་ཤེས་མཆོག་ནི་འཐོབ་པར་འགྱུར།། ",
            "ཞེས་དང༌། ",
            "གསང་འདུས་ལས། ",
            "དུས་གསུམ་སངས་རྒྱས་ཀུན་མཆོད་པས། །",
            " བླ་མའི་བ་སྤུ་གཅིག་མཆོད་པ། །",
            " དེ་ཡི་བསོད་ནམས་ཁྱད་པར་འཕགས།།",
            ""
        ],
        [
            "ཞེས་དང༌། ",
            "ས་ཊིར། ",
            "གང་དང་གང་ཞིག་སྡུག་པའི་རྫས། །",
            " རེ་བ་མེད་པའི་སེམས་ཀྱིས་ནི། །",
            " དེ་དང་དེ་ནི་བླ་མར་དབུལ། །",
            " ཞེས་དང༌། ",
            "རྡོ་རྗེ་སྙིང་པོ་རྒྱན་ལས། ",
            "དེ་བས་འབད་པ་ཐམས་ཅད་ཀྱིས། །",
            " བླ་མ་རྡོ་རྗེ་འཛིན་པ་མཆོད།། ",
            "རྗེས་སུ་མཐུན་པས་མཉེས་པར་བྱ།། ",
            "དེ་མཉེས་སངས་རྒྱས་ཐམས་ཅད་མཉེས།། ",
            "ཞེས་དང༌། ",
            "བྷ་ཝི་ལྷས། ",
            "མི་ཟད་དེ་ཉིད་འདོད་པ་ཡིས། །",
            " ཅུང་ཟད་ཡིད་འོང་གང་དང་གང༌། །",
            " ཤིན་ཏུ་ཁྱད་པར་གྱུར་པ་ཉིད། །",
            " དེ་དང་དེ་ནི་བླ་མར་དབུལ། །",
            " དེ་བྱིན་སངས་རྒྱས་ཐམས་ཅད་ལ།། ",
            "རྟག་ཏུ་བྱིན་པ་ཉིད་དུ་འགྱུར།། ",
            "དེ་བྱིན་བསོད་ནམས་ཚོགས་ཡིན་ཏེ།།",
            ""
        ],
        [
            "ཚོགས་ལས་དངོས་གྲུབ་མཆོག་ཏུ་འགྱུར།། ",
            "ཞེས་པ་ལྟར་རོ། །",
            "དེ་ཡང་བླ་མ་ལ་དད་པ་དང་མོས་གུས་ཀྱི་ཤུགས་བསྐྱེད་ནས་བྱ་དགོས་།",
            "ཆོས་བཅུ་པའི་མདོ་ལས། ",
            "གང་གི་འདྲེན་པ་ངེས་འབྱུང་ལ།། ",
            "དད་པ་ཐེག་པའི་མཆོག་ཡིན་ཏེ།། ",
            "དེ་ཕྱིར་བློ་དང་ལྡན་པའི་མིས། །",
            " དད་པའི་རྗེས་སུ་འབྲང་བ་བསྟེན།། ",
            "མ་དད་པ་ཡི་མི་དག་ལ།།",
            ""
        ],
        [
            "དཀར་པོའི་ཆོས་རྣམས་མི་སྐྱེ་སྟེ།། ",
            "ས་བོན་མེ་ཡིས་ཚིག་པ་ལ།། ",
            "མྱུ་གུ་སྔོན་པོ་ཇི་བཞིན་ནོ།། ",
            "ཞེས་དང༌། ",
            "དཀོན་མཆོག་ཏ་ལའི་གཟུངས་ལས། ",
            "དད་པ་སྔོན་འགྲོ་མ་ལྟར་བསྐྱེད་པ་སྟེ།། ",
            "ཡོན་ཏན་ཐམས་ཅད་སྲུང་ཞིང་འཕེལ་བར་བྱེད།། ",
            "དོགས་པ་སེལ་ཞིང་ཆུ་བོ་རྣམས་ལས་སྒྲོལ།།",
            ""
        ],
        [
            "དད་པ་བདེ་ལེགས་གྲོང་ཁྱེར་མཚོན་བྱེད་ཡིན།། ",
            "དད་པ་རྙོག་པ་མེད་ཅིང་སེམས་དང་བྱེད།། ",
            "ང་རྒྱལ་སྤོང་ཞིང་གུས་པའི་རྩ་བ་ཡིན།། ",
            "དད་པ་ནོར་དང་གཏེར་དང་རྐང་པའི་མཆོག །",
            " ལག་པ་བཞིན་དུ་དགེ་སྡུད་རྩ་བ་ཡིན།། ",
            "ཞེས་པ་ལྟར་རོ། །",
            "དེ་ཡང་བླ་མའི་བཀའ་དྲིན་དྲན་པའི་སྒོ་ནས་",
            "གདུང་ཤུགས་ཀྱིས་ངུ་བ་ལ་ཐུག་པར་བྱེད་དགོས་།",
            "སྡོང་པོ་བཀོད་པ་ལས། ",
            "གཞོན་ནུ་ནོར་།",
            ""
        ],
        [
            "དགེ་བའི་བཤེས་གཉེན་རྣམས་ནི་",
            "བདག་ངན་སོང་ཐམས་ཅད་ལས་སྐྱོབ་པའོ།།",
            "ཆོས་མཉམ་པ་ཉིད་རྟོགས་པར་བྱེད་པའོ།།",
            "ལམ་བདེ་བ་དང་མི་བདེ་བ་སྟོན་པའོ།།",
            "ཀུན་ཏུ་བཟང་པོའི་སྤྱོད་པས་འདོམས་པའོ།།",
            "ཐམས་ཅད་མཁྱེན་པའི་གྲོང་ཁྱེར་གྱི་ལམ་སྟོན་པའོ།།",
            "ཐམས་ཅད་མཁྱེན་པའི་གནས་སུ་སྐྱེལ་བའོ།།",
            ""
        ],
        [
            "ཆོས་ཀྱི་དབྱིངས་ཀྱི་རྒྱ་མཚོར་འཇུག་པའོ།།",
            "དུས་གསུམ་གྱི་ཤེས་བྱའི་རྒྱ་མཚོ་སྟོན་པའོ།།",
            "འཕགས་པའི་ཚོགས་ཀྱི་དཀྱིལ་འཁོར་སྟོན་པའོ།།",
            "དགེ་བའི་བཤེས་གཉེན་ནི་བདག་གི་དཀར་པོའི་",
            "ཆོས་ཐམས་ཅད་འཕེལ་བར་བྱེད་པའོ།།",
            "ཞེས་རྗེས་སུ་དྲན་ཞིང་ངུ་བར་།",
            "ཅེས་སོགས་མང་དུ་གསུངས་པ་ལྟར་རོ། །",
            "དེ་ལྟར་མོས་གུས་ཡོད་ན་བྱིན་རླབས་འཇུག་ཅིང་",
            "བྱིན་རླབས་ཞུགས་ན་སེམས་ཀྱི་རྟོགས་པ་འཆར་བ་ཡིན་།",
            ""
        ],
        [
            "བརྟག་གཉིས་ལས། ",
            "གཞན་གྱིས་བརྗོད་མིན་ལྷན་ཅིག་སྐྱེས།། ",
            "གང་དུ་ཡང་ནི་མི་རྙེད་དེ།། ",
            "བླ་མའི་དུས་ཐབས་བསྟེན་པ་དང༌། །",
            " བདག་གི་བསོད་ནམས་ལས་ཤེས་བྱ།། ",
            "ཞེས་དང༌། ",
            "ཀླུ་སྒྲུབ་ཀྱིས། ",
            "རི་དབང་རྩེ་ནས་ཐུར་དུ་ལྷུང་གྱུར་ན།། ",
            "ལྟུང་བར་མི་བྱ་སྙམ་ཡང་ལྟུང་བར་འགྱུར།། ",
            "བླ་མའི་དྲིན་གྱིས་ཕན་པའི་ལམ་རྙེད་ན།།",
            ""
        ],
        [
            "གྲོལ་བར་མི་བྱ་སྙམ་ཡང་གྲོལ་བར་འགྱུར།། ",
            "ཞེས་དང༌། ",
            "རྗེ་སྒམ་པོ་པས་ཀྱང༌། ",
            "འོ་སྐོལ་གྱི་འདི་བྱིན་རླབས་ཀྱི་བརྒྱུད་པ་ཡིན་པས། ",
            "བླ་མའི་བྱིན་རླབས་མ་ཞུགས་ན་",
            "ཕྱག་རྒྱ་ཆེན་པོའི་དོན་རྒྱུད་ལ་འཆར་མི་སྲིད་པ་།",
            "བླ་མའི་བྱིན་རླབས་ཞུགས་པ་ལ་ཚེགས་།",
            "མོས་གུས་ཡོད་པས་གསོལ་བ་བཏབ་པ་ལ་བརྟེན་ནས་འཇུག་པ་།",
            "མོས་གུས་རབ་ལ་བྱིན་རླབས་ཀྱང་རབ་ཏུ་འཇུག",
            ""
        ],
        [
            "མོས་གུས་འབྲིང་ལ་བྱིན་རླབས་འབྲིང༌། ",
            "མོས་གུས་ཐ་མ་ལ་བྱིན་རླབས་ཐ་མ། ",
            "མོས་གུས་གཏན་ནས་མེད་ན་བྱིན་རླབས་ཀྱང་",
            "གཏན་ནས་མི་འཇུག་པ་ཆོས་ཉིད་།",
            "ཞེས་དང༌། ",
            "རྟོགས་པ་མ་སྐྱེས་པ་ཐམས་ཅད་ཀྱང་རྟོགས་པ་སྐྱེ་བའི་",
            "ཐབས་བླ་མ་ལ་བསྙེན་བཀུར་ཞིང་མོས་གུས་ཀྱིས་",
            "གསོལ་བ་འདེབས་པ་མ་གཏོགས་པ་གཞན་།",
            "རྟོགས་པ་སྐྱེས་པ་རྣམས་ཀྱིས་ཀྱང་དེ་བརྟན་པར་བྱེད་པའི་",
            "ཐབས་ལ་བླ་མ་ལ་མོས་གུས་བྱ་ཞིང་དེ་ཉིད་ལ་གོམས་པར་།",
            "ཞེས་དང༌། ",
            "གསོལ་བ་འདེབས་ལུགས་ཀྱང༌། ",
            "འགྲོ་ཞིང་འགྲོ་ཞིང་ཡང་གསོལ་བ་གདབ། ",
            "འདུག་ཅིང་འདུག་ཅིང་ཡང་གསོལ་བ་གདབ། ",
            "གཉིད་ནམ་སད་སད་ཀྱང་གསོལ་བ་གདབ། ",
            "ཅེས་གསུངས་པ་ལྟར་སྒྲུབ་བརྒྱུད་འདི་ལ་ཡོངས་སུ་གྲགས་སོ།།",
            ""
        ],
        [
            "དེང་སང་བླ་མའི་རྣལ་འབྱོར་སྒོམ་ཚུལ་མན་ངག་རིག་པ་རྣམས་ཀྱི་ཕྱག་བཞེས་།",
            "བླ་མ་ལ་ཉམས་ཆག་ཤོར་བའི་བཤགས་པ་བྱེད་།",
            "རང་ཐ་མལ་པའི་མདུན་ནམ་སྤྱི་བོར་སྒོམ་།",
            "གཞན་ནི་རང་ཐ་མལ་པ་ལ་དབང་ལེན་པ་མི་རིགས་པས། ",
            "རང་ཡི་དམ་དུ་བསྒོམས་པའི་སྤྱི་བོ་ལ་སོགས་པར་",
            "བླ་མ་རྡོ་རྗེ་འཆང་སངས་རྒྱས་ཐམས་ཅད་འདུས་པའི་བདག་ཉིད་ཅན་།",
            "མཎྜལ་སོགས་ཕྱི་ནང་གསང་བའི་མཆོད་པ་འབུལ། ",
            "མོས་གུས་དྲག་པོས་འདོད་དོན་ལ་གསོལ་བ་།",
            "ཏིང་ངེ་འཛིན་གྱི་དབང་ཞུས་ཏེ་",
            "མཐར་རང་ཉིད་ལ་ཐིམ་པར་སྒོམ་པའི་ཚུལ་འདི་ནི་ཤིན་ཏུ་ལེགས་།",
            ""
        ],
        [
            "སྨིན་གྲོལ་གྱི་ལམ་གྱི་གནད་མང་པོ་ཞིག་ཚང་བར་སྣང་བའི་ཕྱིར་རོ། །",
            "དེ་ཡང་བླ་མ་སྒོམ་པའི་གནས་།",
            "ཨ་བྷི་དྷ་ན་ལས། ",
            "དྲིན་དང་ལྡན་པའི་བླ་མ་དེ།། ",
            "སྙིང་གི་དཀྱིལ་ལམ་སྤྱི་བོའི་གཙུག །",
            " ཡན་ལག་མཐིལ་དུ་གང་བཀོད་པ། ། ",
            "སངས་རྒྱས་སྟོང་གི་ཡོན་ཏན་ཡང༌། །",
            " གང་ཟག་དེ་ཡིས་འཛིན་པར་འགྱུར།། ",
            "ཞེས་བཤད་།",
            "རྗེ་སྒམ་པོ་པས་མདུན་གྱི་ནམ་མཁར་སྒོམ་པ་ཤས་ཆེར་གསུངས་ཤིང༌། ",
            "རྗེ་ཡང་དགོན་པས། ",
            "མཆོད་ཚོགས་དུས་སུ་མདུན་གྱི་མཁའ། །",
            " གསོལ་བ་འདེབས་ཚེ་སྤྱི་བོའི་གཙུག ། ",
            "རྟག་ཏུ་བླ་མ་སྙིང་གི་དབུས། །",
            " ཞེས་ཀྱང་བཞེད་དོ།། ",
            "དེ་ལྟར་སྔོན་འགྲོའི་སྐོར་རྣམས་ལ་ནན་ཏན་དུ་བསྒོམས་པའི་རྟགས་སུ། ",
            "མི་རྟག་པ་བསྒོམས་པ་ལ་བརྟེན་ནས་",
            ""
        ],
        [
            "འདོད་ཡོན་ལ་ཞེན་ཆགས་དང༌། ",
            "ཚེ་འདིའི་སྣང་ཤས་ཀྱི་བསམ་སྦྱོར་ལོག་ནས་",
            "དགོས་མེད་རྒྱུད་ལ་སྐྱེས་ཏེ་",
            "བློ་སྣ་ཐུང་ཞིང་",
            "ཆོས་བརྒྱད་ཞི་བ་དང་རྒྱུད་དུལ་བ་སོགས་དང༌། ",
            "སྐྱབས་འགྲོ་བྱས་པ་ལ་བརྟེན་ནས་",
            "ཡིད་བདེ་བ་བློ་སེམས་སྤྲོ་བ་བག་དྲོ་བ་བློ་རྣལ་དུ་ཕེབས་པ་སོགས་དང༌། ",
            "མཎྜལ་ཕུལ་བ་ལ་བརྟེན་ནས་",
            "ཟོ་མདོག་བདེ་བ་ཉམས་དགའ་བ་ཟས་མ་ཟོས་ཀྱང་",
            "མི་ལྟོགས་པ་རིག་པ་དྭངས་པ་ཤེས་རབ་སྐྱེ་བ། ",
            "རྨི་ལྟས་སུ་ཉི་ཟླ་ཤར་བ་མེ་ཏོག་མང་པོ་མཐོང་བ་",
            "གྱེན་དུ་འགྲོ་བ་སོགས་རྨི་བ་དང༌། ",
            "རྡོར་སེམས་ཀྱི་སྒོམ་བཟླས་ལ་བརྟེན་ནས་"
        ],
        [
            "ལུས་ཡང་བ་གཉིད་ཆུང་བ་ཁམས་བདེ་བ་སྙིང་དགའ་བ། ",
            "རྨི་ལྟས་སུ་ལུས་ལས་རྣག་ཁྲག་ཟགས་པ་འཁྲུ་སྐྱུག་དང་",
            "ཁྲུས་བྱས་པ་སོགས་རྨི་བ་དང༌། ",
            "བླ་མའི་རྣལ་འབྱོར་བསྒོམས་པ་ལ་བརྟེན་ནས་",
            "བླ་མའི་དྲུང་དུ་ཡོད་ཀྱང་སྐུ་ལ་རེག་འདོད་པ། ",
            "བློ་སྣ་བླ་མས་ཕྲོགས་ནས་",
            "ཡིད་ལ་དུང་བ་ཉིན་མཚན་དུ་གསོལ་བ་འདེབས་འདོད་པ། ",
            "ཉམས་འབར་ཞིང་ཤེས་པ་བན་བུན་དུ་འགྲོ་བ། ",
            "རྨི་ལྟས་སུ་བླ་མ་དང་མཇལ་ནས་ཆོས་བཤད་པ་དང་",
            "དབང་བསྐུར་བ་སོགས་རྨི་བ་འབྱུང་བར་",
            "སྒྲུབ་བརྒྱུད་པ་མཐའ་དག་གི་གསུང་ལས་འབྱུང་ངོ༌།།",
            "འགའ་ཞིག་སྔོན་འགྲོ་འདི་དག་ལས་དང་པོ་ལ་",
            "ཐོག་མར་སྒོམ་སྐྱེ་བར་བྱེད་པ་ལ་དགོས་པ་ཙམ་ཡིན་པས་",
            "ཕྱིས་གནད་ཆུང་བར་སེམས་པ་ནི་",
            "ཆོས་ཀྱི་གནད་ལ་ཤིན་ཏུ་རྨོངས་པ་།",
            ""
        ],
        [
            "ཆོས་འདི་དག་ཐེག་པ་ཆེན་པོའི་ལམ་གྱི་གཞུང་ཤིང་ཡིན་པའི་ཕྱིར་རོ། །",
            "དེས་ན་འདིར་ཡི་གེ་མངས་པར་འགྱུར་བའི་འཇིགས་པས་ཟུར་ཙམ་ལས་མ་བཤད་ཀྱང་",
            "ཆོས་ཀྱི་རྩ་བ་དང་ལམ་གྱི་གཞུང་ཡིན་པས་ཤིན་ཏུ་གལ་ཆེ་།",
            "རྒྱ་ཆེ་བའི་ལམ་རིམ་སོགས་ལ་ཐོས་བསམ་བྱས་།",
            "ཞིབ་ཆར་གཏན་ལ་ཕབ་ནས་ཡུན་དུ་འབད་པར་བྱ་བ་གལ་ཆེའོ།། ",
            "གཉིས་པ་༼སྒོམ་རིམ་ཉིད་ཀྱི་སྔོན་དུ་ཇི་ལྟར་བྱ་བ་།",
            "སྔོན་དུ་ཤེས་པར་བྱ་བའི་རྣམ་ངེས་དང༌། ",
            "དེས་ཐུན་བསྐྱང་ཚུལ་གཉིས་ཀྱི། ",
            "དང་པོ་༼སྔོན་དུ་ཤེས་པར་བྱ་བའི་རྣམ་ངེས་༽ནི། ",
            "མངོན་པ་ཀུན་བཏུས་ནས་གསུངས་པའི་",
            "ཐར་པ་ཆ་མཐུན་གྱི་ཆོས་ལྔ་ལ་བསླབ་པར་བྱ་བ་ལས། ",
            "དེ་ཡང་སོ་སོ་སྐྱེ་བོའི་ཚུལ་ཁྲིམས་ནི། ",
            "གཞན་ལ་གནོད་པ་གཞི་དང་བཅས་པའི་བསམ་སྦྱོར་ལས་ཡིད་ཕྱིར་ལྡོག་སྟེ་",
            ""
        ],
        [
            "དེ་དག་སྤོང་བའི་སེམས་ལ་གོམས་པར་བྱེད་པ་",
            "ཚུལ་ཁྲིམས་ཀྱི་ཉམས་ལེན་ཡིན་ཏེ",
            "སྤྱོད་འཇུག་ལས། ",
            "ཉ་ལ་སོགས་པ་གང་ཞིག་ཏུ། །",
            " དེ་དག་གསོད་མི་འགྱུར་བར་བསྐྲད། །",
            " སྤོང་བའི་སེམས་ནི་ཐོབ་པ་ལས། །",
            " ཚུལ་ཁྲིམས་ཕ་རོལ་ཕྱིན་པར་བཤད།། ",
            "ཅེས་སོ།།",
            "དེ་ལྟར་ན་དྲན་ཤེས་ཀྱིས་བཟུང་སྟེ་",
            "དགེ་བསྙེན་ལ་སོགས་པའི་སྡོམ་པ་ཇི་ལྟར་ཐོབ་པའི་",
            "བསླབ་བྱ་རྣམས་དང་གཞན་ཡང་ཁ་ན་མ་ཐོ་བའི་",
            "ཉེས་སྤྱོད་མཐའ་དག་སྤངས་ནས་",
            "བག་ཡོད་པས་ཚུལ་ཁྲིམས་ལེགས་པར་བསྲུང་དགོས་ཏེ",
            "བཤེས་སྤྲིངས་ལས། ",
            "ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །",
            "ཡོན་ཏན་ཀུན་གྱི་གཞི་རྟེན་ལགས་པར་གསུངས།།",
            ""
        ],
        [
            "ཞེས་དང༌། ",
            "ཚུལ་ཁྲིམས་དང་ལྡན་པའི་མདོ་ལས། ",
            "ཇི་ལྟར་མིག་མེད་གཟུགས་མཐོང་༡མི་རུང་ལྟར། །",
            "དེ་བཞིན་ཚུལ་ཁྲིམས་མེད་ན་",
            "ཆོས་མི་མཐོང༌།།",
            "ཞེས་གསུངས་པ་ལྟར་རོ། །",
            "དབང་པོའི་སྒོ་སྡོམ་པ་ནི། ",
            "གཟུགས་སོགས་ཡུལ་དྲུག་དང་མིག་སོགས་དབང་པོ་དྲུག་ལ་བརྟེན་ནས་",
            "དབང་པོའི་ཤེས་པ་དྲུག་སྐྱེས་པའི་མཐར། ",
            "ཡིད་ཀྱི་རྣམ་ཤེས་ཀྱིས་སླར་ཡུལ་ཡིད་དུ་འོང་བ་དྲུག་ལ་",
            "ཆགས་པ་དང་མི་འོང་བ་དྲུག་ལ་སྡང་བ་སྐྱེ་བ་བསྡམས་།",
            "མཚན་མར་མི་འཛིན་མངོན་རྟགས་སུ་མི་འཛིན་པར། ",
            "ཡིད་ཆགས་སྡང་ལས་བསྲུངས་ནས་དགེ་བའམ་",
            "ལུང་མ་བསྟན་ལ་སེམས་འཇོག་པ་།",
            "མདོ་ལས། ",
            "མིག་གིས་གཟུགས་རྣམས་མཐོང་སྟེ་",
            "མཚན་མར་མི་འཛིན་མངོན་རྟགས་སུ་མི་།",
            ""
        ],
        [
            "ཞེས་སོགས་གསུངས་པ་ལྟར་རོ། །",
            "ཤེས་བཞིན་དུ་སྤྱོད་པ་ནི། ",
            "ལུས་ཀྱི་ལས་ལ་སོགས་པ་བྱ་བ་གང་དང་གང་ལ་འཇུག་པའི་ཚེ་",
            "བྱ་བ་དང་བྱ་བ་མ་ཡིན་པ་དང་",
            "དེའི་བླང་དོར་དྲན་བཞིན་ཤེས་བཞིན་དུ་བག་ཡོད་པར་སྤྱོད་པ་།",
            "སྤྱོད་འཇུག་ལས། ",
            "ལུས་དང་སེམས་ཀྱི་གནས་སྐབས་ལ།། ",
            "ཡང་དང་ཡང་དུ་བརྟག་བྱ་བ། །",
            " དེ་ཉིད་ཁོ་ན་མདོར་ན་ནི། །",
            " ཤེས་བཞིན་སྲུང་བའི་མཚན་ཉིད་དོ།། ",
            "ཞེས་དང༌། ",
            "སྡུད་པར། ",
            "འགྲོ་འཆག་ཉལ་དང་འདུག་པར་ཤེས་བཞིན་རབ་ཏུ་ལྡན།།",
            "ཞེས་དང༌། ",
            "མདོ་ལས། ",
            "སྤྱོད་ནའང་བདག་སྤྱོད་དོ་ཞེས་རབ་ཏུ་ཤེས་སོ།།",
            "འགྲེང་ནའང་བདག་འགྲེང་ངོ་ཞེས་རབ་ཏུ་ཤེས་སོ།།",
            ""
        ],
        [
            "འདུག་ནའང་བདག་འདུག་གོ་ཞེས་རབ་ཏུ་ཤེས་སོ།།",
            "ཞེས་སོགས་མང་དུ་གསུངས་།",
            "དགོས་པ་ནི་དཀོན་བརྩེགས་སུ། ",
            "དྲན་དང་ཤེས་བཞིན་རྟག་བསྟེན་ན།།",
            "ལོག་རྟོག་མཚན་མས་ཉེ་མི་ནུས།།",
            "ཞེས་པ་ལྟར་རོ། །",
            "ཟས་ཀྱི་ཚོད་རིག་པ་ནི། ",
            "ཟས་ཧ་ཅང་ཉུངས་ན་བཀྲེས་ཤིང་",
            "ཉམས་ཆུང་བར་འགྱུར་བ་སོགས་དང༌། ",
            "ཧ་ཅང་མངས་ན་ལུས་ལྕི་ཞིང་",
            "གཉིད་རྨུགས་འཕེལ་བ་སོགས་དང༌། ",
            "ཟས་མི་འཇུ་བ་དང་མི་འཕྲོད་པ་བསྟེན་པས་ནི་",
            "ནད་གསར་རྙིང་བསྐྱེད་པས་",
            "དེ་དག་གིས་དགེ་སྦྱོར་བྱེད་པ་ལ་",
            "ལུས་ལས་སུ་མི་རུང་བར་བྱེད་ལ",
            ""
        ],
        [
            "ཆགས་སྡང་སོགས་ཉོན་མོངས་པ་ཅན་གྱི་ཟས་ཀྱིས་ནི་",
            "ཁ་ན་མ་ཐོ་བ་བསྐྱེད་ཅིང་",
            "སེམས་ལས་སུ་མི་རུང་བར་བྱེད་པས། ",
            "དེ་དག་དང་མི་ལྡན་པའི་ཟས་རན་པར་ལུས་གནས་པ་ཙམ་གྱི་ཕྱིར་སྨན་བཞིན་དུ་བསྟེན་པ་།",
            "བཤེས་སྤྲིངས་ལས། ",
            "ཁ་ཟས་སྨན་དང་འདྲ་བར་རིག་པ་ཡིས། །",
            " འདོད་ཆགས་ཞེ་སྡང་མེད་པར་བསྟེན་བགྱི་སྟེ།། ",
            "རྒྱགས་ཕྱིར་མ་ལགས་སྙེམས་པའི་ཕྱིར་མ་ལགས། །",
            " མཚག་ཕྱིར་མ་ལགས་ལུས་གནས་འབའ་ཞིག་ཕྱིར། །",
            " ཞེས་པ་ལྟར་རོ། །",
            "འདི་ནི་ཟས་ལ་སྲེད་པའི་ཉེས་དམིགས་བསམ་པ་ལ་རག་ལས་པས། ",
            "དེ་ཡང་ཟས་ཅི་འདྲ་ཞིག་ཡིན་ཡང་",
            "ཟོས་པའི་དེ་མ་ཐག་ངན་སྐྱུགས་ལྟར་ཡིད་དུ་མི་འོང་བར་འགྱུར་ཞིང་",
            "ལུས་ཀྱི་ནད་དང་མི་གཙང་བའི་རྫས་བསྐྱེད་ནས་",
            "དེ་ཡང་མཐར་ཕྱིར་དབྱུང་དགོས་པ་དང༌། ",
            "ཟས་དང་ཟས་ཀྱི་རྒྱུའི་ཕྱིར་དཀའ་བ་དང་",
            "སྡུག་བསྔལ་མང་དུ་འབྱུང་བ་དང༌། ",
            "ཆགས་སྡང་རྨོངས་གསུམ་བསྐྱེད་ཅིང་",
            "དེས་སྡིག་པ་བསགས་ནས་",
            "མཐར་ངན་འགྲོར་ལྟུང་བ་སོགས་བསམ་པ། ",
            "རན་པར་ལོངས་སྤྱོད་པའམ་སྦྱིན་པ་པོ་ལ་ཕན་གདགས་པ་དང་",
            "ལུས་དང་ལུས་ཀྱི་སྲིན་བུ་གསོ་བ་དང་",
            "སེམས་ཅན་གྱི་དོན་སྒྲུབ་པའི་བསམ་པས་ཟ་བར་",
            "འཕགས་པ་ཐོགས་མེད་ཀྱིས་བཤད་དོ།།",
            ""
        ],
        [
            "ནམ་གྱི་ཆ་སྟོད་དང་ཆ་སྨད་ལ་",
            "མི་ཉལ་བར་རྣལ་འབྱོར་ལ་བརྩོན་པ་ནི། ",
            "ཉིན་པར་ཐམས་ཅད་དང་མཚན་མོ་ལ་ཆ་གསུམ་དུ་བྱས་པའི་",
            "ཆ་སྟོད་སྨད་གཉིས་དྲན་ཤེས་དང་ལྡན་པར་",
            "རྣལ་འབྱོར་སྒོམ་པ་ལ་བརྩོན་འགྲུས་བསྐྱེད་པ་།",
            "སྡུད་པ་ལས། ",
            "བརྩོན་འགྲུས་ཀྱིས་ནི་དཀར་པོའི་ཡོན་ཏན་འགྲིབ་མི་འགྱུར།།",
            "ཡེ་ཤེས་མཐའ་ཡས་རྒྱལ་བའི་བང་མཛོད་རྙེད་པར་འགྱུར།།",
            "ཞེས་དང༌། ",
            "བཤེས་སྤྲིངས་ལས། ",
            "རིག་པའི་བདག་ཉིད་ཉིན་པར་མཐའ་དག་དང༌། །",
            " མཚན་མོའང་ཐུན་གྱི་སྟོད་སྨད་བཟླས་ནས་ནི། །",
            " མནལ་ཚེའང་འབྲས་བུ་མེད་པར་མི་འགྱུར་བར། །",
            " དྲན་དང་ལྡན་པར་དེ་དག་བར་དུ་མནོལ། །",
            " ཞེས་སོ།།",
            "འདིའི་ཤུགས་ལས་ཉལ་བའི་ཀུན་སྤྱོད་བསྟན་པ་ཇི་ལྟ་བུ་སྙམ་།",
            "དེ་ལ་ཚུལ་བཞི་ལས། ",
            "ལུས་ཀྱི་སྤྱོད་ལམ་ནི། ",
            "མཚན་མོ་ཆ་གསུམ་དུ་བྱས་པའི་",
            "བར་པ་ལ་གློ་གཡས་པ་འོག་ཏུ་།",
            ""
        ],
        [
            "རྐང་པ་གཡོན་པ་གཡས་པའི་སྟེང་དུ་བཞག་ནས་",
            "སེང་གེའི་ཉལ་སྟབས་སུ་ཉལ་བར་བྱ་།",
            "དེས་ཆོས་ཉིད་ཀྱིས་ལུས་ལྷོད་པར་མི་འགྱུར་བ་དང༌། ",
            "གཉིད་མཐུག་པོར་མི་འགྱུར་བ་དང༌། ",
            "གཉིད་ལོག་པའི་ཚེའང་དྲན་པ་མི་བརྗེད་པ་དང༌། ",
            "རྨི་ལམ་དུ་སྡིག་པ་དང་ངན་པ་མི་རྨི་བའི་གནད་ཡོད་པར་བཤད་དོ།།",
            "དྲན་པ་ནི། ",
            "གཉིད་དུ་མ་སོང་གི་བར་ཉིན་པར་གང་ལ་ཆེད་དུ་",
            "བྱ་བའི་དམིགས་པ་དེའི་དྲན་པ་བསྟེན་པ་།",
            "འདིས་གཉིད་ལོག་པའི་ཚེའང་",
            "དགེ་སྦྱོར་ལ་ཁྲིད་ནུས་པར་བཤད་དོ།།",
            "ཤེས་བཞིན་ནི། ",
            "དྲན་པ་བསྟེན་པའི་ཚེ་ཉོན་མོངས་པ་སོགས་",
            "སྐྱེས་ན་དེ་ཤེས་པར་བྱས་ནས་སྤོང་བ་།",
            "འདིས་གཉིད་དང་རྨི་ལམ་དུ་འཁྲུལ་བ་ཆུང་བར་བཤད་དོ།།",
            ""
        ],
        [
            "ལྡང་བའི་འདུ་ཤེས་ནི། ",
            "གཉིད་ཀྱིས་རྒྱས་པར་བྱེད་པའི་འབྱུང་བ་འཕེལ་བས་",
            "ལུས་བརྟ་བར་བྱེད་པ་ཙམ་གྱི་ཕྱིར་དུ་",
            "གཉིད་ཐུམ་ཕྲས་ཙམ་ཞིག་ལོག་ནས",
            "ནངས་པར་དུས་ལ་ལངས་ཏེ་",
            "དགེ་སྦྱོར་ལ་བརྩོན་པར་བྱའོ་སྙམ་དུ་འཕེན་པ་བཏང་།",
            "འོད་ཀྱི་མཚན་མ་བསྐྱེད་ནས་དེ་ལ་",
            "སེམས་གཏད་པས་གཉིད་པར་བྱ་།",
            "འདིས་སེམས་ལ་མུན་པ་མི་འབབ་པ་དང་",
            "གཉིད་སྲབ་ཅིང་དུས་ལ་སད་པ་དང་",
            "ནངས་པར་ཡང་དགེ་སྦྱོར་གྱི་བརྩོན་པ་འཕེལ་བར་བཤད་དོ།། ",
            "གཉིས་པ་༼དེས་ཐུན་བསྐྱང་ཚུལ་༽ནི། ",
            "སྤྱིར་དགེ་སྦྱོར་བྱེད་པ་ལ་ཐུན་གཉིས་དང་གསུམ་བྱ་བའང་",
            "བཤད་མོད་ཀྱང་ཐུན་བཞིར་བཤད་པ་མང་ཞིང༌",
            "སྒྲུབ་བརྒྱུད་འདིའི་ཕྱག་བཞེས་ཀྱང་ཡིན་།",
            ""
        ],
        [
            "དེ་ཡང་ཐོ་རངས་དང་སྔ་དྲོ་དང་སྲོད་དེ་བཞི་ལ་",
            "ཐུན་ངེས་པར་འཛིན་པར་བཤད་དོ།།",
            "ཐུན་རེ་ལའང་སྦྱོར་བ་དང་དངོས་གཞི་དང་རྗེས་གསུམ་གྱི་ཉམས་ལེན་ཤེས་དགོས་པ་ལས། ",
            "སྦྱོར་བ་ནི། ",
            "རྟེན་གསུམ་ཡོད་ན་བཤམས་པའི་དྲུང་དུ་",
            "ཅི་འབྱོར་བའི་མཆོད་པ་གཡོ་མེད་པར་བཤམས། ",
            "སྟན་བདེ་བ་ལ་འཁོད་དེ་",
            "ལུས་དང་སེམས་རྣལ་དུ་ལེགས་པར་།",
            "ཞེ་འདོད་གཞན་གྱི་བློའི་སྤྲོས་པ་གཅད་པར་བྱ་།",
            "འདིར་བློའི་སྤྲོས་པ་ཆོད་ན་དེའི་འཕེན་པས་",
            "དགེ་སྦྱོར་དངོས་གཞི་སྐྱོང་བའི་ཚེ་",
            "ངེས་པར་སྐྱོན་དུ་ལྡང་བ་ཡིན་ནོ།།",
            "དེ་ནས་བྱང་ཆུབ་ཀྱི་སེམས་དང་ལྡན་པས་",
            "དགེ་སྦྱོར་ལ་འཇུག་དགོས་།",
            ""
        ],
        [
            "འདིས་དངོས་བཞིའི་སྐབས་སུ་དགེ་སྦྱོར་ཅི་",
            "བྱས་ཐམས་ཅད་བྱང་ཆུབ་ཀྱི་རྒྱུར་འགྱུར་བར་བྱེད་དོ།།",
            "དངོས་གཞི་ནི། ",
            "གོང་དུ་བཤད་པའི་མི་རྟག་པ་བསམ་པ་སོགས་ཀྱི་",
            "དམིགས་པ་རྣམས་སྐྱོང་བ་དང༌། ",
            "འཆད་པར་འགྱུར་བའི་མཚན་བཅས་དང་",
            "མཚན་མེད་ཀྱི་དམིགས་པ་གང་ཡིན་ཡང༌། ",
            "བསྐྱང་རྒྱུའི་དམིགས་པའི་གྲངས་དང་",
            "གོ་རིམ་གང་ཡིན་ཡིད་ལ་ངེས་པ་ཅན་བྱ་ཞིང༌",
            "དེ་ལས་གཞན་མགོ་ཟིན་འཇུག་ཟིན་གྱི་དམིགས་པ་",
            "སྣ་མངས་ལ་སེམས་ཡེ་མ་ཤོར་བར་བྱ་",
            "སྙམ་པའི་འདུན་པ་དྲག་པོ་།",
            "དེ་ནས་དྲན་པ་དང་ཤེས་བཞིན་དང་ལྡན་པས་",
            "དམིགས་པའི་གྲངས་དང་གོ་རིམ་གང་ཡིན་ཚུལ་བཞིན་དུ་བསྐྱང་བར་བྱའོ།།",
            "དེ་ལྟར་མ་བྱས་པར་དམིགས་པ་ཟིན་པ་དང་",
            "མ་ཟིན་པ་དང་དྲན་པ་དང་ཡེངས་པ་སྣ་ཚོགས་པར་བསྐྱངས་།",
            "དེས་ཡིད་ལང་ཅན་དུ་སོང་ནས་",
            ""
        ],
        [
            "མི་ཚེ་ཧྲིལ་པོའི་དགེ་སྦྱོར་སྐྱོན་ཅན་དུ་འགྲོ་བར་བཤད་པས། ",
            "དང་པོ་ཉིད་ནས་དམིགས་པ་ལ་",
            "ཡིད་གཞུངས་ཁྲོང་ངེ་བར་འཛུད་པ་གནད་དུ་ཆེའོ།།",
            "དེ་ཡང་ལས་དང་པོ་པས་ཐོག་མ་ནས་",
            "དམིགས་པ་སྐྱོང་ཡུན་རིང་ན་སེམས་བྱིང་རྒོད་ཀྱི་དབང་དུ་འགྲོ་།",
            "དེ་ལང་ཅན་དུ་སོང་ནའང་ཕྱིས་བཅོས་དཀའ་བར་འགྱུར་བས་",
            "ཡུན་ཐུང་ལ་གྲངས་མང་བར་བྱ་།",
            "ཐུན་ཆུང་བས་ནི་སྐྱོན་དང་བྲལ།།",
            "གྲངས་མངས་པས་ནི་ཡོན་ཏན་འཕེལ།།",
            "ཞེས་གསུང་།",
            ""
        ],
        [
            "དེ་ལྟར་ན་དམིགས་པ་གསལ་བཞིན་པ་ལ་འཕྲོ་གཅོད་ཀྱིན་",
            "སླར་བསྒོམས་ན་ངལ་དུབ་ཆུང་ཞིང་ཕྱིས་སྒོམ་སྤྲོ་བ་འོང་།",
            "གཞན་ནི་སྒོམ་དང་སྣ་སུན་ཁྱེར་ནས་",
            "ཕྱིས་སྒོམ་མི་འདོད་པ་འོང་བར་བཤད་དོ།།",
            "དེ་ནས་ཅུང་ཟད་བརྟན་དུ་སོང་ནས་",
            "ཡུན་ཇེ་རིང་ཇེ་རིང་དུ་བྱ་།",
            "ཕྱིས་གོམས་ནས་སྒོམ་སྲན་ཇེ་ཆེར་བསྐྱེད་ནས་",
            "ཀློང་དུ་ཚུད་པར་བྱ་དགོས་།",
            "རྣམ་པ་ཀུན་ཏུ་ཡུན་ཐུང་ཁོ་ན་བྱས་ན་དེས་ཀྱང་",
            "བློ་ལང་ཅན་དུ་སོང་ནས་ཚེ་ཧྲིལ་པོར་",
            "དགེ་སྦྱོར་རྣལ་དུ་མི་ཕེབས་པ་ཡིན་ནོ།། ",
            "རྗེས་ཀྱི་བྱ་བ་ནི། ",
            "ཐུན་འཕྲོ་གཅོད་པའི་ཚེ་དགེ་སྦྱོར་བསྐྱངས་པའི་",
            "དགེ་བ་དེ་སེམས་ཅན་ཐམས་ཅད་དང་ཐུན་མོང་དུ་བྱས་ཏེ་",
            ""
        ],
        [
            "བླ་ན་མེད་པའི་བྱང་ཆུབ་ཀྱི་རྒྱུར་བསྔོ་ཞིང་",
            "སྨོན་ལམ་རྣམ་པར་དག་པ་གདབ་པར་བྱ་སྟེ",
            "དེས་དགེ་རྩ་དེ་བར་མ་དོར་ཆུད་མི་ཟ་ཞིང་",
            "གོང་འཕེལ་དུ་འགྱུར་བར་བཤད་པའི་ཕྱིར་རོ། །",
            "དེ་ནས་ཐུན་མཚམས་ནི། ",
            "གོང་དུ་བཤད་པ་ལྟར་ཚུལ་ཁྲིམས་བསྲུང་བ་དང༌། ",
            "དབང་པོའི་སྒོ་སྡོམ་པ་སོགས་ཅི་རིགས་དང་",
            "ལྡན་པར་ཆོས་སྤྱོད་བཅུ་དང་ཕྱག་དང་",
            "སྐོར་བ་སོགས་བསགས་སྦྱང་གི་",
            "ལས་ལ་བརྩོན་པར་བྱ་བ་ཡིན་ལ",
            "འོན་ཀྱང་ཐུན་བཏང་ནས་བསྐྱང་རྒྱུའི་",
            "དམིགས་རྣམ་ལ་དྲན་ཤེས་ཀྱི་རྩོལ་བ་",
            "མ་བསྟེན་པར་ཡིད་ཅི་བདེར་རྒྱ་ཡན་དུ་བཅུག་།",
            "བློས་བཏང་ན་"
        ],
        [
            "དགེ་སྦྱོར་ལ་བསྐྱེད་ཆེར་མི་འབྱུང་བས་",
            "དེ་དང་རྗེས་སུ་མཐུན་པའི་",
            "ཆོས་རྣམས་ལ་བལྟ་བ་དང་བསམ་པ་དང༌། ",
            "ཡང་ཡང་དེའི་དྲན་ཤེས་ཡུད་དེ་སྐྱོང་བ་ལ་བརྩོན་པར་བྱའོ།།",
            "དེ་ལྟར་ན་མི་རྟག་པ་བསྒོམས་པ་ནས་བཟུང་།",
            "ཕྱག་རྒྱ་ཆེན་པོའི་ལྟ་སྒོམ་མཐར་དབྱུང་བའི་བར་དུ་",
            "རང་རང་གི་དམིགས་རྣམ་དང་",
            "སྐྱོང་ཚུལ་ཁྱད་པར་བ་རྣམས་མ་གཏོགས། ",
            "ཕལ་ཆེར་དུ་ཚུལ་འདི་ཉིད་སྦྱོར་ཚུལ་ཤེས་པར་བྱའོ།།",
            "དེ་དག་གིས་སྒོམ་རིམ་གྱི་སྔོན་དུ་འགྲོ་བའི་",
            "རྣམ་གཞག་མདོར་བསྡུས་བཤད་ཟིན་ཏོ།།།། ",
            "གསུམ་པ་ཕྱག་ཆེན་གྱི་སྒོམ་རིམ་དངོས་བཤད་པ་།",
            "སྒོམ་རིམ་གྱི་རྣམ་དབྱེ་བསྟན་པ་དང༌། ",
            "སྐབས་སུ་བབ་པའི་སྒོམ་རིམ་བཤད་པ་གཉིས་ཀྱི། ",
            "དང་པོ་༼སྒོམ་རིམ་གྱི་རྣམ་དབྱེ་བསྟན་པ་༽ནི། ",
            "སྤྱིར་ངེས་དོན་སྒོམ་པའི་ཚུལ་།",
            ""
        ],
        [
            "གང་ཟག་ཅིག་ཅར་བའི་རིགས་ཅན་དབང་པོ་རབ་ཀྱིས་",
            "ཐོག་མར་ལྟ་བ་ལ་སྒྲོ་འདོགས་བཅད་།",
            "དེ་ནས་ལྟ་ཐོག་དེར་སེམས་བཞག་ཐབས་ཀྱིས་སྒོམ་པར་བྱེད་པ་དང༌། ",
            "རིམ་གྱིས་པའི་རིགས་ཅན་དབང་པོ་འབྲིང་ངམ་ཐ་མས་",
            "ཐོག་མར་སེམས་གནས་སོགས་བསྒོམས་པའི་ཐོག་ནས་ལྟ་བ་བཙལ། ",
            "དེ་ནས་ལྟ་བ་ཉིད་ལ་གོམས་པར་བྱེད་པའི་ཚུལ་གཉིས་ཡོད་པ་ལས། ",
            "དཔལ་ས་ར་ཧ། ཤ་ཝ་རི་པ། ཨིནྡྲ་བོ་དྷི། ཏཻ་ལོ་པ། མཻ་ཏྲི་པ་སོགས་ཀྱིས་",
            "དབང་པོ་རབ་ཀྱི་དབང་དུ་མཛད་ནས་",
            "ཚུལ་སྔ་མ་ལྟར་བཤད་ལ",
            "བྱམས་ཆོས་དང་ས་སྡེ་དང་ཀ་མ་ལ་ཤཱི་ལའི་སྒོམ་རིམ་དང་",
            "ཤན་ཏི་པའི་ཤེར་ཕྱིན་གྱི་མན་ངག་རྣམས་སུ་",
            "དབང་པོ་འབྲིང་མན་ཆད་ཀྱི་དབང་དུ་མཛད་དེ་",
            "ཚུལ་ཕྱི་མ་ལྟར་བཤད་དོ།།",
            "བོད་དུ་སྙིང་པོའི་དོན་སྒོམ་ཚུལ་།",
            ""
        ],
        [
            "སྔོན་གྱི་བཀའ་གདམས་པ་འགའ་ཞིག་།",
            "ཨིནྡྲ་བོ་དྷི་ནས་བརྒྱུད་དེ་ཌོམ་བྷི་པ་ལ་",
            "ཇོ་བོ་རྗེས་གསན་པའི་ཕྱག་རྒྱ་ཆེན་པོའི་མན་ངག་ཡོད་ཅིང༌། ",
            "དེ་ཇོ་བོའི་སློབ་མ་རྣལ་འབྱོར་པ་དང་",
            "དགོན་པ་བ་ལས་བརྒྱུད་པ་བྱུང་སྣང་ཡང་",
            "འབྲོམ་སྟོན་པ་ནས་སྐུ་མཆེད་གསུམ་ལ་",
            "བརྒྱུད་པ་ཕལ་ཆེར་ནི་ལམ་རིམ་ལ་བརྟེན་པའི་",
            "མདོ་ཕྱོགས་ཀྱི་སྒོམ་རིམ་ཤས་ཆེ་བར་སྣང་ངོ༌། །",
            " དེ་ནས་རྗེ་སྒམ་པོ་པའི་ཁྲིད་སྲོལ་ལ་",
            "གོང་དུ་བཤད་པའི་ལུགས་གཉིས་དང་",
            "གསང་སྔགས་ཀྱི་རྫོགས་རིམ་ལ་བརྟེན་པའི་",
            "མན་ངག་སོགས་མང་དུ་ཡོད་ཀྱང༌། ",
            "གཙོ་ཆེར་ཕྱག་ཆེན་གྱི་སྒོམ་རིམ་ལ་",
            "དང་པོར་ལྟ་བ་ལ་སྒྲོ་འདོགས་བཅད་ནས་",
            "དེ་བཞག་ཐབས་ཀྱིས་ཉམས་སུ་",
            "ལེན་པའི་ཚུལ་ཉིད་འབྱུང་ཞིང༌",
            "ཕྱིས་མཻ་ཏྲི་པའི་སློབ་མ་རྒྱ་གར་ཕྱག་ན་",
            "སོགས་ལས་བརྒྱུད་པའི་དོ་ཧ་དང་བརྡ་རྩ་དང༌། ",
            "གསང་སྦྱོར་གྱི་མན་ངག་ཐམས་ཅད་ཀྱང་",
            "རྗེ་སྒམ་པོ་པའི་ཁྲིད་སྲོལ་དེ་དང་མཐུན་པར་",
            "བོད་དུ་དར་བས་ཆེས་ཆེར་ཁུངས་བཙུན་པར་གྱུར་ཏོ།།",
            "དེ་ལྟར་ན་ཁ་ཅིག་ཡང་དག་པའི་",
            "དོན་མདོ་ཕྱོགས་ཀྱི་གཞུང་བཤད་ཁོ་ན་ལ་བརྟེན་ཏེ་",
            ""
        ],
        [
            "སྒོམ་དགོས་པར་འདོད་ཅིང༌། ",
            "དེ་དང་མི་མཐུན་པར་ཐོག་མ་ནས་",
            "ལྷག་མཐོང་ལ་རྩལ་དུ་བཏོན་ནས་གསུངས་པའི་",
            "གྲུབ་ཆེན་གྱི་མན་ངག་དག་ལ་ཁ་ཟེར་བ་ནི། ",
            "གསང་ཆེན་གྱི་མན་ངག་མཐའ་དག་དང་",
            "གྲུབ་པ་སྡེ་བདུན་དང་སྙིང་པོ་སྐོར་དྲུག་སོགས་ཀྱི་",
            "གཞུང་མཛད་པ་པོ་དང་བཅས་པའི་",
            "གྲུབ་ཆེན་རྣམས་ཁྱད་དུ་བསད་ཅིང༌། ",
            "ཀ་དཔེ་སྔ་ཕྱི་ལས། ",
            "རིམ་གྱིས་པ་ཡི་སྨན་ཆེན་དེ།། ",
            "ཅིག་ཅར་བ་ཡི་དུག་ཆེན་ཡིན།། ",
            "ཅིག་ཅར་བ་ཡི་སྨན་ཆེན་དེ།། ",
            "རིམ་གྱིས་པ་ཡི་དུག་ཏུ་འགྱུར།། ",
            "ཞེས་སོགས་ཀྱི་དོན་ཡང་མ་གོ་བར་ཟད་དོ།།",
            "དེ་བཞིན་དུ་མདོ་ཕྱོགས་ནས་ལུས་སེམས་ཀྱི་",
            "ཤིན་སྦྱངས་མ་ཐོབ་པར་ཞི་གནས་མི་འཐོབ་པ་དང༌། ",
            "དེ་མ་ཐོབ་པར་ལྷག་མཐོང་མི་འཐོབ་པ་དང༌། ",
            "དེ་གཉིས་མ་ཐོབ་པར་དེ་ཁོ་ན་ཉིད་མི་རྟོགས་པའི་ཚུལ་གྱི་",
            "གཞུང་བཤད་ལ་"
        ],
        null,
        [
            "སེམས་རྒོད་པའི་རིགས་ཕལ་ཆེར་ལ་འཁྲིད་ཚུལ་སྔ་མ་ལྟར་སྐབས་སུ་བབ་པ་ཡིན་ཡང༌། འདིར་རེ་ཞིག་གྲགས་ཆེ་བའི་དབང་དུ་བྱས་ནས་",
            "ཕྱི་མ་ལྟར་བཤད་པར་བྱའོ།། ",
            "གཉིས་པ་༼སྐབས་སུ་བབ་པའི་སྒོམ་རིམ་བཤད་པ་།",
            "ཐོག་མར་འཁྲིད་པའི་ཚུལ། དགེ་སྦྱོར་ངོ་སྤྲོད་པའི་རིམ་པ། སྒོམ་གྱི་ཉམས་ལེན་སྐྱོང་ཚུལ། སྒོམ་བསྐྱངས་པས་རྟོགས་པ་འཆར་ཚུལ་བཞི་ལས། དང་པོ་༼ཐོག་མར་འཁྲིད་པའི་ཚུལ་།",
            "ཞི་གནས་ཀྱི་སྒོ་ནས་འཁྲིད་པ་དང༌། ",
            "ལྷག་མཐོང་གི་སྒོ་ནས་འཁྲིད་པ་གཉིས་ཀྱི། ",
            "དང་པོ་༼ཞི་གནས་ཀྱི་སྒོ་ནས་འཁྲིད་པ་།",
            "ཞི་གནས་ཀྱི་སྦྱོར་བ་བསྟེན་པ། ",
            "བསམ་གཏན་སྒྲུབ་པའི་ལུས་ཀྱི་ཀུན་སྤྱོད། ",
            "དམིགས་པ་ལ་སེམས་གཏོད་ཚུལ། ",
            "སེམས་གནས་སྒྲུབ་པའི་དམིགས་པ་དངོས། ",
            "ཚུལ་དེ་དག་གིས་སེམས་གནས་སྐྱོང་ཚུལ། ",
            "སེམས་གནས་འགྲུབ་ཚུལ་གྱི་རིམ་པ། ",
            "སེམས་གནས་བསྒྲུབ་པའི་དགོས་པ་དང་བདུན་ལས། ",
            "དང་པོ་༼ཞི་གནས་ཀྱི་སྦྱོར་བ་བསྟེན་པ་༽ནི། ",
            "ཞི་གནས་འགྲུབ་པའི་རྒྱུ་ཚོགས་བསྟེན་པ་དང༌། ",
            "ཁྱད་པར་བྱིང་རྒོད་འབྱུང་བའི་རྒྱུ་ངོས་བཟུང་ནས་",
            "སྤོང་བ་སོགས་སྔར་ཞི་ལྷག་སྤྱི་བཤད་ཀྱི་སྐབས་སུ་",
            "བཤད་པ་ལྟར་ཤེས་པར་བྱས་ནས་",
            ""
        ],
        [
            "བསྒྲུབ་དགོས་ལ",
            "ཁྱད་པར་དུ་སྐབས་འདིར། ",
            "ཉིན་མོ་སྐྱེ་བོ་གཞན་གྱི་རྒྱུ་འགྲུལ་མེད་པ། ",
            "མཚན་མོ་སྒྲའི་ཀླག་ཅོར་ཆུང་བ། ",
            "ཆུ་ཤིང་སོགས་ཀྱི་མཐུན་རྐྱེན་ཚང་བར་བྱས་པའི་གནས་ཤིན་ཏུ་དབེན་པར། ",
            "ལུས་སེམས་ཀྱི་རྣམ་གཡེང་སྐྱེ་བའི་རྒྱུ་རྣམས་སྤངས་ཏེམཚམས་བཅད་ལ་",
            "ནད་པའི་སྤྱོད་ལམ་ལྟར་འཇམ་ཞིང་དལ་བར་བྱས་།",
            "གོང་དུ་བཤད་པའི་དབང་པོའི་སྒོ་སྡོམ་པ་དང་",
            "ཤེས་བཞིན་དུ་སྤྱོད་པ་དང་ཟས་ཀྱི་ཚོད་རིག་པ་སོགས་ཀྱིས་ངེས་པར་བསྒྲུབ་དགོས་།",
            "དེ་དག་ལས་བཟློག་ན་",
            "སེམས་གནས་འགྲུབ་དཀའ་བའི་ཕྱིར་།",
            "ཇོ་བོ་རྗེས། ",
            "ཞི་གནས་ཡན་ལག་རྣམ་ཉམས་པས། ། ",
            "རབ་ཏུ་འབད་དེ་"
        ],
        [
            "བསྒོམས་བྱས་ཀྱང༌། །",
            " ལོ་ནི་སྟོང་ཕྲག་དག་གིས་ཀྱང༌། །",
            " ཏིང་འཛིན་འགྲུབ་པར་མི་འགྱུར་རོ། །",
            " ཞེས་བཤད་པ་ལྟར་རོ། །",
            " གཉིས་པ་༼བསམ་གཏན་སྒྲུབ་པའི་ལུས་ཀྱི་ཀུན་སྤྱོད་༽ནི། ",
            "ནཱ་རོ་པས། ",
            "ལུས་ཀྱི་གནས་ཐབས་སྒོམ་པའི་གནད། །",
            "ཅེས་གསུངས་པ་དང༌། ",
            "སྒྲུབ་བརྒྱུད་པའི་གསུང་ལས། ",
            "སེམས་གནས་པར་འདོད་ན་",
            "ལུས་ཀྱི་འཁྲུལ་འཁོར་བཅུན། ",
            "ཞེས་རྟེན་འབྲེལ་ལུས་ལ་བསྒྲིགས་པས་",
            "རྟོགས་པ་སེམས་ལ་འཆར་བར་གསུངས་པས་",
            "ལུས་གནད་ཤིན་ཏུ་གལ་ཆེ་།",
            "དེ་ཡང་བསམ་གཏན་གྱི་ཆོས་བདུན་སྤྱིར་གྲགས་པ་ནི། ",
            "ཤིན་ཏུ་འཇམ་ཞིང་",
            "བདེ་བའི་སྟན་ལ་རྐང་པ་རྡོ་རྗེ་སྐྱིལ་ཀྲུང་ངམ་མི་ནུས་ན་",
            "སེམས་དཔའི་སྐྱིལ་ཀྲུང་བྱ་བ་དང༌། ",
            "ལག་མཐིལ་གཡས་སྟེང་དུ་བྱས་མཐེ་བོང་རྩེ་སྤྲད་པའི་",
            "མཉམ་བཞག་གི་ཕྱག་རྒྱ་ལྟེ་འོག་སོར་བཞིའི་ཐད་དུ་བསྡམ་པ་དང༌། ",
            "སྒལ་ཚིགས་བརྩེགས་ནས་བསྲང་ཞིང་ལུས་ཀུན་བསྒྲིམ་པ་དང༌། ",
            "དཔུང་པ་དང་གྲུ་མོ་མ་གུག་པར་བརྒྱང་ཞིང་",
            "ཕྲག་པའི་སྟེང་ཐད་ཀར་བརྐྱང་བ་དང༌། ",
            "ཨོལ་སྐོ་ཨོལ་མདུད་ནོན་ཙམ་དུ་",
            "མགྲིན་པ་ཅུང་ཟད་གུག་པ་དང༌། ",
            "ལྕེ་རྩེ་ཡ་རྐན་ལ་གཏད་དེ་"
        ],
        [
            "སོ་ལ་བར་བག་ཙམ་ཡོད་པར་མཆུ་ཟུམ་ཙམ་དུ་བྱས་པ་དང༌། ",
            "མིག་སྣ་རྩེའི་ཐད་ཀའི་བར་སྣང་ལ་ཞི་བའི་ལྟ་སྟངས་བྱས་ལ་",
            "མིག་འབྲས་མི་འགུལ་ཞིང་མི་བཙུམ་པར་བྱ་བ་རྣམས་ཡིན་ལ",
            "ཚུལ་འདི་ཉིད་སངས་རྒྱས་རྣམ་སྣང་གི་བཞུགས་ཚུལ་དང་",
            "མཐུན་པས་རྣམ་སྣང་གི་ཆོས་བདུན་ཞེས་ཀྱང་གྲགས་སོ།།",
            "ཁ་ཅིག་ཏུ་མཆུ་དང་སོ་རང་ལུགས་སུ་",
            "འཇོག་པར་བཤད་པ་ཡོད་ཀྱང་ཚུལ་འདི་ལེགས་པ་ཡིན་ནོ།།",
            "ཀ་མ་ལ་ཤཱི་ལའི་སྒོམ་རིམ་གཉིས་སུ་ནི། ",
            "དེ་དག་གི་ཐོག་ཏུ་དབུགས་ཕྱི་ནང་དུ་རྒྱུ་བ་ལ་",
            "སྒྲ་ཅན་དང་རྔམ་པ་དང་རྒོད་བག་ཏུ་མི་གཏོང་ཞིང༌",
            "ཕར་རྒྱུ་ཚུར་རྒྱུ་མི་ཚོར་བར་",
            "དལ་བུ་དལ་བུས་འབད་མེད་དུ་འཇུག་པར་བྱ་བ་།",
            ""
        ],
        [
            "ལུས་ཀྱི་ཀུན་སྤྱོད་བརྒྱད་བཤད་པ་ཡང་ཤིན་ཏུ་ལེགས་པར་སྣང་ངོ༌། །",
            "གཞན་ཡང་རྡོར་ཕྲེང་ལས། ",
            "ཕྲག་གོང་བསྙམས་ལ་ལྕེ་རྐན་སྦྱར།། ",
            "སོ་དང་མཆུ་ནི་བདེ་བར་བཞག། ",
            "མིག་གཉིས་སྣ་རྩེར་གཏད་བྱས་ལ།། ",
            "ཞེས་དང༌། ",
            "སློབ་དཔོན་དཔག་མེད་རྡོ་རྗེས། ",
            "བདེ་བའི་སྟན་ལ་རྡོ་རྗེ་སྐྱིལ་ཀྲུང་དང༌། ། ",
            "ལག་གཉིས་མཉམ་པར་བཞག་པའི་ཕྱག་རྒྱ་ཅན། །",
            " ལུས་བསྲངས་ནས་ནི་མགྲིན་པ་དགུག་པ་དང༌། །",
            " ཞེས་སོགས་བཤད་ཅིང༌། ",
            "ནཱ་རོ་པས། ",
            "དེ་ལ་ལུས་ཀྱི་གནད་བཤད་པ། །",
            " རིན་ཆེན་རྩར་ལ་རྒྱུས་པ་ལྟར། །",
            " ཤིན་ཏུ་བསྲང་ལ་དགུག་པར་བྱ།། ",
            "ལྀ་རྀ་བཞིན་དུ་ཁོང་བསྒྲིམ་བྱ།། ",
            "རྒྱ་མདུད་ལྟ་བུའི་ཚུལ་དུ་གནས། །",
            " འཕེལ་ཀ་ཤིན་ཏུ་བསྐྱེད་པར་བྱ།།",
            ""
        ],
        [
            "མཉམ་བཞག་རྒྱ་ཡིས་བཙིར་བྱ་ཞིང༌།། ",
            "རེ་མིག་ལྟར་ནི་བསྣོལ་བར་བྱ།། ",
            "ཞེས་བཤད་པའི། ",
            "རེ་མིག་ལྟར་བསྣོལ་བ་ནི་སྐབས་གཞན་གྱི་ཁྱད་པར་ཡིན་།",
            "སྒལ་ཚིགས་བསྲང་བ་དང་མགྲིན་པ་དགུག་པ་དང་",
            "ལུས་བསྒྲིམ་པ་དང་དཔུང་པ་བརྒྱང་བ་དང་",
            "མཉམ་བཞག་གི་ཕྱག་རྒྱས་བསྡམ་པ་རྣམས་བསྟན་ནོ།། ",
            "ལུས་གནད་དེ་ལྟར་བྱས་པའི་ཕན་ཡོན་ནམ་དགོས་པ་ནི། ",
            "སྐྱིལ་ཀྲུང་གིས་ཐུར་སེལ་གྱི་རླུང་།",
            "དེ་བཞིན་དུ་མཉམ་བཞག་གི་ཕྱག་རྒྱས་ལྟེ་འོག་བཙིར་བས་མེ་།",
            ""
        ],
        [
            "སྒལ་ཚིགས་བསྲངས་ནས་ལུས་བསྒྲིམས་པས་ཁྱབ་བྱེད། ",
            "དཔུང་པ་དང་གྲུ་མོ་མ་གུག་པར་ཕྲག་པ་ཐད་ཀར་བརྒྱངས་པས་སྲོག་།",
            "མགྲིན་པ་གུག་པ་དང་ལྕེ་ཡ་རྐན་ལ་གཏད་པས་",
            "གྱེན་རྒྱུ་རྣམས་ཟིན་།",
            "རྩ་བའི་རླུང་དེ་དག་ཟིན་པས་",
            "ཡན་ལག་རྣམས་ཤུགས་ཀྱིས་ཟིན་པར་འགྱུར་།",
            "ཁྱད་པར་དུ་ལྟ་སྟངས་མི་གཡོ་བར་བྱས་པས་",
            "ཡན་ལག་གི་རླུང་རྣམས་ཟིན་ནོ།།",
            "དེ་དག་གིས་རྩ་རླུང་བྱང་ཆུབ་ཀྱི་སེམས་རྣམས་",
            "རང་སར་གནས་ཤིང་བརྟན་པར་།",
            "དེ་ལ་བརྟེན་ནས་ལུས་ཀྱི་འབྱུང་བ་ཆ་སྙོམས་ཤིང་ཟོ་མདོག་།",
            ""
        ],
        [
            "འཇུག་ཤེས་ཡུལ་ལ་མི་ལྡང་བས་ཏིང་ངེ་འཛིན་ཤུགས་ལ་སྐྱེ། ",
            "སེམས་བྱིང་རྒོད་ཆུང་ཞིང་རིག་པ་གསལ་དྭངས་ཐོན་པ་རྣམས་འབྱུང་བར་བཞེད་།",
            "ལུས་གནད་འཆོལ་བའི་སྐྱོན་ནི། ",
            "གཡས་སུ་ཡོ་ན་དང་པོར་གསལ་ཡང་གཟུང་བའི་རྣམ་རྟོག་།",
            "གཡོན་དུ་ཡོ་ན་དང་པོར་བདེ་ཡང་འཛིན་པའི་རྣམ་རྟོག་།",
            "དགུར་ན་དང་པོར་གསལ་ངར་ཆེ་ཡང་ཕྱིས་སེམས་འཚུབ་པར་།",
            "དགྱེ་ན་དང་པོར་དྭངས་ཤིང་གུ་ཡངས་ཀྱང་ཕྱིས་ཡེངས་ཆ་།",
            "ལྟ་སྟངས་འགྱུར་ན་འཇུག་ཤེས་ལངས་ནས་",
            "རྣམ་རྟོག་མང་བ་རྣམས་སྒྲུབ་བརྒྱུད་འདིའི་",
            "མན་ངག་རིག་པ་རྣམས་གསུང་ངོ༌།།",
            ""
        ],
        [
            "ཉན་ས་ལས་ནི། ",
            "ལུས་ཀྱི་སྤྱོད་ལམ་དེས་ཤིན་སྦྱངས་མྱུར་དུ་སྐྱེ་བ་དང༌། ",
            "དུས་ཡུན་རིང་མོ་འདའ་བར་བྱེད་ནུས་ཤིང་",
            "ལུས་ཤིན་ཏུ་ངལ་བར་མི་འགྱུར་བ་དང༌། ",
            "སྤྱོད་ལམ་དེ་མུ་སྟེགས་པ་དང་",
            "ཕས་ཀྱི་རྒོལ་བ་དག་ལས་ཁྱད་པར་དུ་འགྱུར་བ་དང༌། ",
            "སྤྱོད་ལམ་དེས་འདུག་པ་མཐོང་ན་",
            "ཤིན་ཏུ་དང་བ་སྐྱེ་བ་དང༌། ",
            "སྤྱོད་ལམ་དེ་སངས་རྒྱས་དང་དེའི་ཉན་ཐོས་རྣམས་ཀྱིས་",
            "མཛད་པས་ན་བསྟེན་པར་བྱ་བར་བཤད་དོ།། ",
            "གསུམ་པ་༼དམིགས་པ་ལ་སེམས་གཏོད་ཚུལ་༽ནི། ",
            "ཏིང་ངེ་འཛིན་བསྒོམ་པ་ལ་ཡིད་སྤྲོ་བའི་སྒོ་ནས་",
            "དམིགས་པ་ལ་འཇུག་པར་བྱ་དགོས་པ་ལས། ",
            "དེ་ཡང་ཏིང་ངེ་འཛིན་གྱི་ཡོན་ཏན་མཐོང་བ་ལ་རག་ལས་པས། ",
            "ཡོན་ཏན་ནི་མདོ་ལས། ཆོས་འདི་བསྒོམས་པར་མ་གྱུར་ན། ",
            "ཆོས་ཉིད་མཐོང་བར་མི་འགྱུར་ཏེ།། ",
            "ཆུ་ནི་མཐོང་དང་ཐོས་པ་ཡིས། །",
            " མ་འཐུངས་སྐོམ་པ་ཇི་ལྟར་སེལ།། ",
            "ཞེས་སྤྱིར་ཆོས་སྒོམ་དགོས་པའི་རྒྱུ་མཚན་དང༌། ",
            "སྡུད་པར། ",
            "བསམ་གཏན་གྱིས་ནི་འདོད་པའི་ཡོན་ཏན་སྨད་པ་འདོར།།",
            ""
        ],
        [
            "རིག་དང་མངོན་པར་ཤེས་དང་ཏིང་འཛིན་མངོན་པར་འགྲུབ།།",
            "ཅེས་པ་ལ་སོགས་པ་བསམ་གཏན་གྱི་ཡོན་ཏན་སྤྱི་དང༌། ",
            "ཁྱད་པར་ཞི་གནས་གྲུབ་ན་",
            "ལུས་སེམས་ལ་བདེ་དགའ་རྒྱས་ནས་",
            "སེམས་དམིགས་པ་ལ་བཀོལ་དུ་རུང་བ་དང༌། ",
            "སེམས་ཕྱིན་ཅི་ལོག་གི་རྣམ་གཡེང་ངང་གིས་ཞི་ནས་",
            "ཉེས་སྤྱོད་མང་པོ་འགེགས་པ་དང༌། ",
            "མངོན་ཤེས་དང་རྫུ་འཕྲུལ་སོགས་ཀྱི་ཡོན་ཏན་རྣམས་འགྲུབ་པ་དང༌། ",
            "འདི་ལ་བརྟེན་ནས་ལྷག་མཐོང་གི་རྟོགས་པ་སྐྱེ་ཞིང་",
            "དེ་སྐྱེས་ནས་"
        ],
        [
            "བསྐྱངས་པས་མྱུར་དུ་སྲིད་པ་ལས་ཐར་པ་སོགས་གནས་སྐབས་དང་",
            "མཐར་ཐུག་གི་ཡོན་ཏན་མཐོང་ཞིང་",
            "དེ་དག་དྲན་པའི་སྒོ་ནས་འཇུག་།",
            "འདི་ནི་དབུས་མཐའ་ལས། ",
            "གནས་དང་དེ་ལ་གནས་པ་དང༌། །",
            "རྒྱུ་དང་འབྲས་བུ་ཉིད་དུ་འོ།།",
            "ཞེས་བཤད་།",
            "དེ་ལ་གནས་ནི་རྩོལ་བའི་གནས་ཏེ་",
            "ཏིང་ངེ་འཛིན་དོན་གཉེར་གྱི་འདུན་པ་དྲག་པོའོ།།",
            "དེ་ལ་གནས་པ་ནི་རྩོལ་བ་ཆེ་བ་སྟེ་",
            "རྒྱུན་ལྡན་དུ་བརྩོན་འགྲུས་རྩོམ་པར་ནུས་པའོ།།",
            ""
        ],
        [
            "རྒྱུ་ནི་འདུན་པའི་རྒྱུ་སྟེ་ཏིང་ངེ་འཛིན་གྱི་",
            "ཡོན་ཏན་མཐོང་ནས་ཡིད་ཕྲོགས་པའི་དད་པའོ།།",
            "འབྲས་བུ་ནི་རྩོལ་བའི་འབྲས་བུ་སྟེ་",
            "ལུས་སེམས་ལ་ཤིན་སྦྱངས་ཐོབ་པའོ།།",
            "དེ་ལྟར་ན་ཚུལ་དེ་དག་ཤེས་པར་བྱས་ཏེ་",
            "དམིགས་པ་ལ་སེམས་གཏད་དོ།། ",
            "བཞི་པ་༼སེམས་གནས་སྒྲུབ་པའི་དམིགས་པ་དངོས་།",
            "མཚན་བཅས་ཀྱི་དམིགས་པ་དང༌། ",
            "མཚན་མེད་ཀྱི་དམིགས་པ་གཉིས་ལས། ",
            "དང་པོ་༼མཚན་བཅས་ཀྱི་དམིགས་པ་།",
            "རྟེན་ཅན་དང༌། ",
            "རྟེན་མེད་གཉིས་ཀྱི། ",
            "དང་པོ་༼རྟེན་ཅན་།",
            ""
        ],
        [
            "དམིགས་པ་དངོས་དང༌། ",
            "སེམས་གནས་ངོས་བཟུང་བ་གཉིས་ལས། ",
            "དང་པོ་༼དམིགས་པ་དངོས་༽ནི། ",
            "གང་ཟག་བློ་དམན་པ་དག་ཐོག་མར་སེམས་ཀྱི་གནས་ཆ་འཚོལ་བ་ལ་",
            "སེམས་འཛིན་གྱི་ཡན་ལག་མ་ངེས་པ་ཅི་རིགས་པའི་སྒོ་ནས་",
            "སེམས་གནས་འཚོལ་བར་རུང་།",
            "ཏཻ་ལོ་པས། ",
            "ལྟ་སྟངས་སེམས་འཛིན་ཡན་ལག་དུ་མ་ཡིས། །",
            "རིག་པ་ངང་ལ་མི་གནས་བར་དུ་གཅུན། །",
            "ཞེས་སོ།།",
            "དེ་ཡང་མདོ་དང་ཀ་མ་ལ་ཤཱི་ལའི་སྒོམ་རིམ་རྣམས་སུ་",
            "ཐོག་མའི་དམིགས་བ་དེ་བཞིན་གཤེགས་པའི་སྐུ་གཟུགས་དམིགས་ནས་",
            "སེམས་གནས་སྒྲུབ་པར་བཤད་ཀྱང༌། ",
            "སྒྲུབ་བརྒྱུད་པ་དག་གིས་",
            "བློ་དམན་པ་དག་དང་པོ་ཉིད་ནས་",
            "དེ་བཞིན་གཤེགས་པའི་སྐུའི་རྣམ་པ་བློ་ཡུལ་དུ་འཆར་བ་རང་ཡང་ཆེས་དཀའ་བས། ",
            "ཕལ་པའི་དངོས་པོ་ལ་སེམས་འཛིན་བྱས་ན་",
            "སེམས་གནས་བདེ་བླག་ཏུ་སྐྱེ་བར་དགོངས་ནས་",
            "མ་དག་པ་རྡེའུ་ཤིང་བུ་དང་",
            "དག་པ་དེ་བཞིན་གཤེགས་པའི་སྐུ་ལ་དམིགས་པའི་",
            "སེམས་འཛིན་གཉིས་མཛད་དེ",
            ""
        ],
        [
            "དེ་ཡང་ཉིན་མོ་རྡེའུ་འམ་ཤིང་བུ་སོགས་ཅི་རིགས་ལ་སེམས་འཛིན་པ་དང༌། ",
            "དེ་ལ་མི་བདེ་ན་རེས་ཉི་གྲིབ་ཀྱི་མཚམས་སུ་",
            "རྫས་ཆུང་ངུ་ཅི་རིགས་ལ་སེམས་འཛིན་པ་དང༌། ",
            "མཚན་མོ་རང་གི་སྨིན་མཚམས་དང༌། ",
            "རེས་རང་གི་ཐོག་ཏུ་ཐིག་ལེ་དཀར་ནག་ཆེ་ཆུང་ཅི་རིགས་ལ་",
            "སེམས་འཛིན་པར་བཤད་དེ",
            "དེ་ཡང་དམིགས་རྟེན་དེ་དག་ལ་སེམས་ལྷོད་ཀྱིས་གཏད་།",
            "དེ་ལས་གཞན་གང་དུའང་སེམས་མ་འཕྲོས་ཤིང་མ་ཡེངས་ཙམ་བྱ་།",
            "དམིགས་རྟེན་དེ་ཉིད་ལའང་བཙིར་འཛིན་དུ་བྱས་ནས་",
            "དེའི་ཁ་དོག་དང་དབྱིབས་སོགས་ལ་བློས་རྣམ་པར་རྟོག་པ་དང་",
            "དཔྱད་གཞིག་གི་བསམ་མནོ་སོགས་ཀྱང་མི་གཏོང་བར། ",
            "མདོར་ན་སེམས་ཅི་ཡང་མི་བསམ་པའི་རྟོག་མེད་དུ་",
            "ཧུ་རེ་ལྷན་ནེ་གནས་པའི་ཆ་འཚོལ་བ་ཡིན་ལ",
            "དེ་ཡང་ཡུད་ཙམ་རེའི་གནས་ཆ་རྙེད་།",
            ""
        ],
        [
            "གནས་བཞིན་པའི་ངང་དེ་ཉིད་འཕྲོ་བཅད་ལ་",
            "ཅུང་ཟད་ངལ་གསོས་ནས་ཡང་གནས་སུ་འཇུག",
            "ཡུན་ཐུང་ལ་གྲངས་མང་དུ་སྦྱང་བ་ཡིན་།",
            "སྒོམ་འཕྲོ་གཅོད་པ་ལ་སྒོམ་དང་",
            "བཟང་གྱེས་བྱས་པས་ཕྱིས་སྒོམ་འདོད་པ་འོང་།",
            "ཐོག་མ་ཉིད་ནས་ངལ་དུབ་ཆེ་བར་བྱས་ན་",
            "སྣ་སུན་ཁྱེར་ནས་ཕྱིས་སྒོམ་མི་སྤྲོ་བ་འབྱུང་གསུང་ངོ༌།། ",
            "ཁ་ཅིག་རྡེའུ་དང་ཤིང་བུ་དང་ཐིག་ལེ་ལ་བརྟེན་ནས་",
            "གནས་ཆ་འཚོལ་བ་ནི་གཞུང་གཞན་དུ་མ་བཤད་པས་",
            "སེམས་གནས་སྒྲུབ་པའི་དམིགས་པ་མ་ཤེས་པར་ཟད་ཅེས་",
            "ཁ་ཟེར་བ་ཤིན་ཏུ་མི་རིགས་།",
            ""
        ],
        [
            "བློ་དམན་དག་གིས་ཀྱང་སེམས་གནས་བདེ་བླག་ཏུ་རྙེད་པའི་དགོས་པ་དང༌། ",
            "ཚེགས་ཆུང་ལ་དོན་ཆེ་བའི་ཟབ་གནད་སྣང་བའི་ཕྱིར་རོ། །",
            "གཞུང་གཞན་ལས་མ་བཤད་པའང་མིན་ཏེ",
            "སློབ་དཔོན་བྱང་ཆུབ་བཟང་པོས། ",
            "འདིར་ཞི་གནས་ནི་གཉིས་།",
            "ཁ་ནང་དུ་བལྟས་པས་ཐོབ་པ་དང༌། ",
            "ཁ་ཕྱིར་བལྟས་པས་ཐོབ་པའོ།།",
            "ཞེས་སོགས་སྔར་དྲངས་པ་ལྟར་མང་དུ་བཤད་པ་དང༌། ",
            "ཁ་ཕྱིར་བལྟས་པ་ལ་དམིགས་པ་གཉིས་།",
            "ཁྱད་པར་ཅན་དང་ཕལ་པའོ།།",
            "ཞེས་པའི་ཕལ་པ་ལ་རྡེའུ་ཤིང་བུ་སོགས་",
            "གང་ཡང་འཇུག་ཏུ་རུང་བའི་ཕྱིར་དང༌། ",
            "ལུས་ལ་བརྟེན་པ་ལ་ཡང་ལྔ་།",
            ""
        ],
        [
            "དབུགས་ལ་དམིགས་པ་དང་མཚན་མ་ཕྲ་མོ་ལ་",
            "དམིགས་པ་དང་ཐིག་ལེ་ལ་དམིགས་པ་དང་",
            "འོད་ཟེར་གྱི་ཡན་ལག་ལ་དམིགས་པ་དང་",
            "དགའ་བ་དང་བདེ་བ་ལ་དམིགས་པའོ།།",
            "ཞེས་ཐིག་ལེ་ལ་བརྟེན་པའི་སེམས་འཛིན་བཤད་པའི་ཕྱིར་རོ། །",
            "འོ་ན་སེམས་གནས་ཡིད་ཀྱི་ཤེས་པའི་སྟེང་དུ་བསྒྲུབ་དགོས་ཀྱི། ",
            "རྡེའུ་ཤིང་བུ་སོགས་ཕྱི་རོལ་གྱི་རྫས་མཐོང་བའི་དབང་ཤེས་ལ་བརྟེན་ནས་",
            "སྒྲུབ་པ་མི་རིགས་སོ་སྙམ་ན་སྐྱོན་མེད་དེ། ",
            "དབང་ཤེས་རྣམས་ཡུལ་ལ་གཡོ་བའི་གཙོ་བོ་མིག་གི་རྣམ་ཤེས་ཀྱིས་བྱེད་།",
            "དབང་ཤེས་ལ་བརྟེན་ནས་ཡིད་ཤེས་གཡོ་བ་ཤས་ཆེ་བའི་གནད་ཀྱིས། ",
            "མིག་གི་དབང་པོ་མི་གཡོ་བའི་ལྟ་སྟངས་བྱས་པས་",
            "དེའི་དབང་ཤེས་ཀྱང་མི་གཡོ་།",
            "དབང་ཤེས་གཞན་ཡང་གཡོ་བ་ཉུང་བ་དང༌། ",
            "དེ་མ་གཡོས་ན་"
        ],
        [
            "ཡིད་ཤེས་ཀྱང་",
            "གཡོ་བ་ཉུང་བའི་གནད་ཀྱིས་གནས་ཆ་རྙེད་སླ་བ་དང༌། ",
            "རྡེའུ་ཤིང་བུ་ལྟ་བུ་ལ་ཡིད་དང་མིག་ཤེས་གཏོད་པ་ཙམ་བྱ་བ་ཡང་",
            "དེ་ལས་གཞན་དུ་ཡིད་མི་ཡེངས་པའི་མཚན་མ་ཙམ་ཡིན་པའི་ཕྱིར་།",
            "དཔེར་ན་དོན་མི་བརྗེད་པའི་རྟགས་མཚན་ལ་བརྟེན་ནས་",
            "དོན་དྲན་པ་བཞིན་ནོ།།",
            "དེ་ལྟར་ན་སེམས་འཇོག་པའི་མཚན་མ་ལ་ངེས་པ་མེད་།",
            "རྣམ་པར་བམ་པ་སོགས་མི་སྡུག་པའི་མཚན་མ་ཉིད་ལའང་",
            "མཚན་མ་མི་འདྲ་བ་མང་དུ་གསུངས་པའི་ཕྱིར་དང༌། ",
            "ཡི་གེའི་གཟུགས་དང་སྒྲ་དང་འོད་དང་མིང་ལ་སེམས་འཇོག་པ་སོགས་",
            "མང་དུ་བཤད་པའི་ཕྱིར་དང༌། ",
            "སྒོམ་རིམ་ཉིད་དུའང་ཞི་གནས་ཀྱི་དམིགས་པ་ལ་ངེས་པ་མེད་པར་བཤད་པའི་ཕྱིར་རོ། །",
            "འོན་ཀྱང་ཚུལ་དེ་དག་ལས་དེ་བཞིན་གཤེགས་པའི་སྐུ་ལ་སེམས་འཛིན་པ་ནི་",
            "བསྔགས་པ་ཆེ་སྟེ",
            "བཟང་སྐྱོང་གིས་ཞུས་པའི་མདོ་ལས། ",
            "བཟང་སྐྱོང་འདི་ལྟ་སྟེ་དཔེར་།",
            "ང་ད་ལྟར་ཁྱེད་ཀྱི་མདུན་ན་འདུག་ཅིང་",
            "ཆོས་སྟོན་པ་དེ་བཞིན་དུ། ",
            "བྱང་ཆུབ་སེམས་དཔས་དེ་བཞིན་གཤེགས་པ་དེ་དག་ཡིད་ལ་བྱ་།",
            ""
        ],
        [
            "སངས་རྒྱས་གདན་ལ་བཞུགས་ཤིང་ཆོས་འཆད་པ། ",
            "རྣམ་པའི་མཆོག་ཐམས་ཅད་དང་ལྡན་པ། ",
            "གཟུགས་བཟང་བ་མཛེས་པ་ལྟ་ན་སྡུག་པ། ",
            "སྐུ་ཕུན་སུམ་ཚོགས་པ་དང་ལྡན་པའི་",
            "དེ་བཞིན་གཤེགས་པ་རྣམས་ཡིད་ལ་བྱའོ།།",
            "དེ་བཞིན་གཤེགས་པའི་མཚན་རྣམས་རེ་རེ་ཡང་",
            "བསོད་ནམས་བརྒྱས་བསྐྱེད་པ་བསྒོམ་པར་བྱའོ།།",
            "ཞེས་སོགས་མང་དུ་གསུངས་ཤིང༌། ",
            "ཏིང་འཛིན་རྒྱལ་པོར་ཡང༌། ",
            "གསེར་གྱི་ཁ་དོག་ལྟ་བུའི་སྐུ་ལུས་ཀྱིས། །",
            "ཞེས་སོགས་སྔར་དྲངས་པ་དང་",
            "སྒོམ་རིམ་ཐ་མར་ཡང་དེ་ལྟར་བཤད་དོ།།",
            "དམིགས་པའི་རིམ་པ་མང་དུ་བཤད་པ་",
            "དེ་དག་ལས་ཐོག་མར་སེམས་ཀྱི་གནས་ཆ་འཚོལ་བ་ནི་",
            "དམིགས་པ་གང་ཡིད་ལ་འབབ་པ་གཅིག་གིས་བསྒྲུབས་ན་",
            "ལེགས་པར་འཕགས་པ་དཔའ་བོ་དང་ཇོ་བོ་རྗེས་བཤད་ལ",
            "སེམས་ཀྱི་གནས་ཆ་རྙེད་ནས་ནི་དམིགས་པ་གང་ལའང་",
            "སྦྱང་བར་སྒོམ་རིམ་དང་པོར་བཤད་།",
            ""
        ],
        [
            "དཔེར་ན་མདོ་ཕྱོགས་ནས་སྤྱད་པ་རྣམ་སྦྱོང་དང་",
            "ཉོན་མོངས་རྣམ་སྦྱོང་སོགས་མང་དུ་བཤད་པ་ལྟ་བུ་།",
            "དེ་དག་གི་ཚུལ་ནི་སྔར་བཤད་ཟིན་པ་ལྟར་རོ། །",
            "ཚུལ་འདི་དག་ལ་སྒྲུབ་བརྒྱུད་པ་རྣམས། ",
            "སེམས་འཛིན་གྱི་རྟེན་རྡེའུ་ཤིང་བུ་སོགས་དངོས་སུ་བཞག་པ་དང་",
            "ཐིག་ལེ་སོགས་ཡིད་ཀྱིས་དམིགས་པའི་རྟེན་ལ་",
            "སེམས་འཇོག་པས་ན་རྟེན་ཅན་ཞེས་ཐ་སྙད་མཛད་དོ།། ",
            "གཉིས་པ་༼སེམས་གནས་ངོས་བཟུང་བ་༽ནི། ",
            "སྤྱིར་སེམས་གནས་ཀྱི་བྱེ་བྲག་ལ་མང་དུ་ཡོད་ཀྱང་",
            "རེ་ཞིག་སྐབས་འདིར་ནི་ཡིད་རྟོག་མེད་དུ་གནས་པའི་ཆ་སྒྲུབ་པ་ཡིན་ཏེ",
            "ཏཻ་ལོ་པས། ",
            "ལུས་ཀྱིས་བྱ་བ་ཡོངས་ཐོངས་རྣལ་མར་ཞོག། ",
            "ངག་གིས་སྨྲ་བརྗོད་མ་མང་བྲག་ཆ་འདྲ།། ",
            "ཡིད་ལ་མི་བསམ་ལ་བཟླའི་ཆོས་ལ་ལྟོས།།",
            ""
        ],
        [
            "ཞེས་དང༌། ",
            "སློབ་དཔོན་ཕྱོགས་གླང་གིས། ",
            "གཟུང་དང་འཛིན་པ་གཉིས་དང་གཉིས་མིན་དང༌། །",
            " བདག་དང་གཞན་དང་མྱ་ངན་འདས་པ་དང༌། །",
            " འཁོར་བ་ཞེས་བྱའི་རྣམ་རྟོག་མང་པོ་ནི། ། ",
            "རྟག་ཏུ་སྤང་ལ་ཡིད་ནི་མཉམ་པར་བཞག། ",
            "ཅེས་པ་ལྟར་རོ། །",
            "དེ་ལྟར་ན་སྐབས་འདིའི་སེམས་གནས་།",
            "ཞི་གནས་ཀྱི་ཏིང་ངེ་འཛིན་སྐྱོན་མེད་འཆར་བ་ཕལ་ཆེར་ལ་དཀའ་བས། ",
            "དམིགས་རྟེན་དེ་དག་ལ་བརྟེན་ནས་",
            "སྔར་གྱི་ཡིད་རྒྱ་ཡན་ལང་ཅན་དུ་འགྲོ་བ་དེ་ལས་ལོག་།",
            "དྲན་པ་མ་ཡེངས་ཙམ་གྱི་ངང་ནས་རྣམ་རྟོག་གར་ཡང་མི་འཕྲོ་བར་",
            "སེམས་ལྷོད་དེ་བ་ཚོམ་མེད་བ་ཡུན་རིང་དུ་ཅི་རིགས་འཆར་ན་",
            "གནས་ཆ་ཅུང་ཟད་རྙེད་པ་ཡིན་པས། ",
            "དེ་ལྟར་གནས་བཞིན་གྱིས་ངང་ནས་",
            "ཤིགས་ཀྱིས་བཤིག་ཅུང་ཟད་ཙམ་ངལ་གསོས་ཏེ་",
            "སླར་སྔར་བཞིན་དུ་བསྐྱང༌། ",
            "ཡང་རྟོག་པ་མེད་ཀྱང་དྲན་མེད་དུ་སོང་བའི་སྟེངས་པོ་ཤར་ན་",
            "སྐྱོན་ཅན་ཡིན་པས་ཧུར་ཕྱུང་ལ་",
            ""
        ],
        [
            "དྲན་པའི་ངར་བསྐྱེད་དེ་ཡུན་ཐུང་ངེ་བ་ཡང་ཡང་བསྐྱང༌། ",
            "དྲན་པ་མ་ཤོར་ཙམ་དུ་བྱིང་ངེ་བར་གནས་ན་ནི་",
            "དེའི་སྐྱོན་ཤུགས་ཀྱིས་འདག་པས་རེ་ཞིག་",
            "དེ་ཀ་ཉིད་ཡུན་ཐུང་ངེ་བར་བསྐྱང་ངོ༌།།",
            "དྲན་བཞིན་པའི་ངང་ནས་",
            "རྟོག་པ་མང་དུ་སོང་བ་ལྟར་གྱུར་ཏེ་གནས་ཆ་ཆུང་།",
            "སྔར་རྟོག་པ་ལུ་གུ་རྒྱུད་དུ་སོང་བ་ངོས་མ་ཟིན་པ་དེ་ཉིད་",
            "འདིར་རྟོག་པ་གཅིག་སྐྱེས་གཉིས་སྐྱེས་ངོས་ཟིན་ནས་",
            "གནས་ཆ་ཅུང་ཟད་རྙེད་པ་ཡིན་པས་སྐྱོན་དུ་མི་འཛིན་པར། ",
            "སེམས་ཀྱི་ཞེ་འདོད་གློད་ཅི་ཐུབ་བྱས་ཏེ་",
            "རྟོག་པའི་སྣ་ཡང་མི་བསྐྱིལ་རྗེས་ཀྱང་",
            "མི་འབྲང་བར་དགག་སྒྲུབ་ཆུང་ངེ་བའི་ངང་ལ་མ་ཡེངས་ཙམ་།",
            "ཡང་སེམས་གནས་པ་དང་འཕྲོས་པའི་",
            "རྣམ་པ་གང་ཡང་འཁུ་འཕྲིག་མི་ཚུད་ན་",
            "བློ་ཅུང་ཟད་དམན་པ་ཡིན་།",
            "དེ་ལ་གློ་བུར་བའི་སྒྲ་དྲག་པོ་གྲག་པའི་རྗེས་ལ་",
            "རྟོག་པ་སྔ་མ་རྒྱུན་ཆད་ཕྱི་མ་མ་ཤར་བའི་བར་ན་",
            "སེམས་ཧད་དེ་སེམ་མེ་བ་ཞིག་འབྱུང་བ་དེ་",
            "རྟོག་མེད་ཡིན་པའི་བརྡ་དོན་གོ་བར་བྱས་ནས",
            ""
        ],
        [
            "དེ་ལྟ་བུ་ཡུན་ཅུང་ཟད་རེ་འཐུད་ནས་གནས་ཆ་བསྒྲུབ་པ་ཡིན་།",
            "ཚུལ་འདི་ཉིད་རྗེས་སུ་འཆད་པའི་རླུང་ཅན་",
            "གྱི་དམིགས་པ་ཅི་རིགས་ལའང་ཤེས་པར་བྱའོ།། ",
            "གཉིས་པ་རྟེན་མེད་།",
            "རླུང་ཅན་དང༌། ",
            "རླུང་མེད་གཉིས་ལས། ",
            "དང་པོ་༼རླུང་ཅན་།",
            "རླུང་བགྲང་བ་ལ་སེམས་འཛིན་པ་དང༌། ",
            "དགང་བ་ལ་སེམས་འཛིན་པ་གཉིས་ཀྱི། ",
            "དང་པོ་༼རླུང་བགྲང་བ་ལ་སེམས་འཛིན་པ་༽ནི། ",
            "སྤྱིར་རླུང་ལ་བརྟེན་ནས་སེམས་གནས་སྒྲུབ་ཚུལ་",
            "མདོ་རྒྱུད་གཉིས་ཀ་ནས་གསུངས་ཤིང༌། ",
            "འདིར་ཡང་ཏཻ་ལོ་པས། ",
            "བློ་དམན་སྐྱེ་བོ་དང་ལ་མི་གནས་ན།།",
            ""
        ],
        [
            "རླུང་གི་གནད་བཟུང་རིག་པ་བཅུད་ལ་བོར།།",
            "ཞེས་སོ།།",
            "མདོ་ཕྱོགས་ཀྱི་སྒོམ་རིམ་རྣམས་སུ་རྣམ་རྟོག་ཤས་ཆེ་བས་",
            "རླུང་བསྒོམ་པར་བཤད་པའི་སྒོམ་ཚུལ་།",
            "མཛོད་ཀྱི་རང་འགྲེལ་དུ། ",
            "བགྲང་དང་རྗེས་འགྲོ་འཇོག་པ་དང༌། །",
            " རྟོག་པ་དང་ནི་བསྒྱུར་བ་དང༌། །",
            " ཡོངས་དག་རྣམ་པ་དྲུག་ཏུ་འདོད།། ",
            "ཅེས་བཤད་པ་ལས། ",
            "བགྲང་བ་ནི། ",
            "དབུགས་འབྱུང་རྔུབ་ཉེར་གཅིག་ནས་ཆུ་སྲང་དང་ཆུ་ཚོད་ཀྱི་བར་",
            "གྲངས་མ་འཆོལ་བར་བགྲང་བ་ལ་དམིགས་ནས་སེམས་འཛིན་པའོ།།",
            "རྗེས་འགྲོ་ནི། ",
            "དེའི་འོག་ཏུ་རླུང་འདི་ལུས་ཐམས་ཅད་དུ་འཇུག་གམ་",
            "འགའ་ཞིག་ཏུ་འཇུག་ཅེས་",
            "ལུས་ཐམས་ཅད་ཀྱི་མཐར་ཐུག་པར་རྗེས་སུ་འགྲོ་བ་དང་ལྡོག་པ་ལ་དམིགས་པའོ།།",
            ""
        ],
        [
            "འཇོག་པ་ནི། ",
            "ཐམས་ཅད་ལ་ཁྱད་པར་རྣམ་པར་མི་རྟོག་པ་ལ་སེམས་འཇོག་པའོ།།",
            "རྟོག་པ་ནི། ",
            "རླུང་གི་ངོ་བོ་མི་དམིགས་པར་རྟོག་པའོ།།",
            "བསྒྱུར་བ་ནི། ",
            "རླུང་ལ་དམིགས་པའི་བློ་དེ་ཉིད་ཞི་གནས་ཀྱི་",
            "དམིགས་པ་གཞན་དུ་བསྒྱུར་བའོ།།",
            "ཡོངས་དག་ནི། ",
            "གཟུང་འཛིན་གྱི་རྟོག་པ་ཡོངས་སུ་དག་པའི་",
            "རྟོག་མེད་དུ་བསྒོམ་པའོ།།",
            "སྔགས་ཕྱོགས་ལས་ནི་རླུང་གི་སྒོམ་ཚུལ་རྣམ་གྲངས་ཤིན་ཏུ་",
            "མང་བ་གསུངས་ཀྱང་མངས་ཀྱིས་དོགས་པས་མ་སྤྲོས་།",
            "སྐབས་འདིར་སྒྲུབ་བརྒྱུད་ཀྱི་མན་ངག་ནས་",
            "རླུང་བགྲང་བ་དང་དགང་བ་ལ་བརྟེན་པའི་",
            "སེམས་གནས་སྒྲུབ་ཚུལ་གསུངས་པ་ཉིད་བཤད་པར་བྱ་བ་ལས། ",
            "རླུང་བགྲང་བ་ནི། ",
            "སའི་སྙིང་པོ་འཁོར་ལོ་བཅུ་པའི་མདོ་ལས། ",
            "ཇི་ལྟར་ན་དྲན་པའི་དབང་གིས་",
            "ཡང་དག་པ་ཇི་ལྟ་བ་བཞིན་དུ་",
            "དབུགས་ཕྱི་ནང་དུ་རྒྱུ་བ་ལ་རྟོག་ཅེ་ན",
            ""
        ],
        [
            "ཡང་དག་པ་ཇི་ལྟ་བ་བཞིན་དུ་བགྲང་བ་དང༌། ",
            "ཞེས་དང༌། ",
            "དེ་བཞིན་དུ་འགྲོ་བ་དང་འོང་བ་རྗེས་སུ་དྲན་པས་",
            "བཟུང་བར་བསམ་གཏན་དག་ལ་ཞུགས་པ་ནི། ",
            "ཡང་དག་པའི་ཆོས་དོན་དམ་པ་ལ་གནས་པའི་སེམས་ཅན་ཞེས་བྱའོ།།",
            "བསམ་གཏན་ཡང་དག་པ་ཇི་ལྟ་བ་བཞིན་དུ་བསྒོམ་པ་ཞེས་བྱའོ།།",
            "ཞེས་བསྔགས་པ་དང་བཅས་ཏེ་གསུངས་།",
            "སྡོམ་འབྱུང་ལས་ཀྱང༌། ",
            "རྣལ་འབྱོར་པ་ནི་མཉམ་བཞག་ལས། །",
            " འཇུག་པའི་རླུང་ནི་བགྲང་བར་བྱ།། ",
            "ཇི་སྲིད་འབུམ་ལ་སོགས་པའི་གྲངས། །",
            " སྒྲ་དང་བྲལ་བར་རྟག་ཏུ་བཟླ། །",
            " སྒྲུབ་པོས་སྒྲ་དང་བྲལ་བར་ནི། །",
            " འབུམ་བཟླས་ཡོངས་སུ་རྫོགས་པ་ནི། །",
            " ཚེ་ཉམས་པ་ཡང་ལོ་ལྔ་རུ། །",
            " འཚོ་བ་འདི་ལ་ཐེ་ཚོམ་མེད།། ",
            "ཅེས་སོགས་གསུངས་སོ།།",
            ""
        ],
        [
            "དེ་ལྟར་ན་འདིར་སྔར་གྱི་ལུས་གནད་ལྟ་སྟངས་དང་",
            "བཅས་པས་སེམས་རྣལ་དུ་ཕབ་།",
            "སྣ་བུག་གི་རླུང་རྔམ་པ་དང་སྒྲ་ཅན་དང་རྒོད་བག་མེད་པར་",
            "ཕྱི་ནང་དུ་དལ་བུས་འབྱུང་རྔུབ་བྱེད་དུ་བཅུག་པ་ལས། ",
            "ཕྱིར་འགྲོ་བའི་ཚེ་ཡང་དྲན་བཞིན་པ་ནང་དུ་འོང་བའི་ཚེ་",
            "ཡང་དྲན་བཞིན་པར་སེམས་བཟུང༌། ",
            "གཞན་གང་དུའང་སེམས་མ་ཡེངས་པ་བྱ་སྟེ",
            "དེ་ཡང་དང་པོར་ཁུག་པ་གསུམ་ཙམ་དང༌། ",
            "དེ་ནས་ལྔ་ཙམ་དང༌། ",
            "དེ་ནས་བདུན་ཙམ་ཅི་རིགས་ལ་སེམས་བཟུང་ཞིང་",
            "བར་བར་དུ་ཅུང་ཟད་ངལ་གསོ་བ་དང་",
            "བཅས་ནས་སྦྱང་བར་བྱ་ལ་མཐར་དབུགས་ཁུག་པ་བརྒྱ་ཙམ་",
            "རེ་བར་མ་ཆད་དུ་དྲན་པས་ཟིན་གྱི་བར་དུ་སྦྱང་ངོ༌།།",
            "ཚུལ་འདི་ནི་སྔར་གྱི་སེམས་འཛིན་ལ་",
            "སེམས་གནས་འགྲུབ་ན་དེའི་རྩལ་སྦྱོང་ཡིན་།",
            "མ་གྲུབ་ཀྱང་སེམས་གནས་འཚོལ་བའི་",
            "མན་ངག་རྨད་དུ་བྱུང་བ་ཡིན་པས་",
            "ནན་ཏན་དུ་བྱ་བ་གལ་ཆེའོ།།",
            ""
        ],
        [
            "གཉིས་པ་༼དགང་བ་ལ་སེམས་འཛིན་པ་༽ནི། ",
            "སྤྱིར་རླུང་དགང་བ་ལ་རང་གར་དགག་པ་དང་བུམ་ཅན་དུ་བྱ་བ་གཉིས་།",
            "རྡོ་རྗེ་མཁའ་འགྲོ་ལས། ",
            "དགང་བ་ཡིས་ནི་ལུས་དག་ནས།། ",
            "དུག་དང་རིགས་ཀྱི་ཚ་བ་འཕྲོག། ",
            "བུམ་པ་ཅན་གྱི་རླུང་བཅིངས་ན།། ",
            "སྒོ་ཡི་བུ་ག་འགག་པར་འགྱུར།། ",
            "ཞེས་སོགས་གསུངས་།",
            ""
        ],
        [
            "སྡོམ་འབྱུང་ལས། ",
            "ཡང་ན་བུམ་པ་ཅན་སྦྱོར་བས། །",
            " ཐམས་ཅད་དུ་ནི་འཆི་ལས་རྒྱལ།། ",
            "བདག་ཉིད་རིགས་པས་རྐང་མཐིལ་བར། །",
            " ཐམས་ཅད་རླུང་གིས་ཀུན་བཀང་སྟེ།། ",
            "བུམ་པ་ཅན་ལ་རྟེན་བཅས་ནས།། ",
            "ཞེས་བཤད་དོ།།",
            "དེ་ཡང་བུམ་ཅན་དུ་བྱེད་ན་སྟེང་འོག་གི་རླུང་ཁ་སྦྱོར་དུ་བྱ་བར་གསུངས་།",
            "སྡོམ་འབྱུང་ལས། ",
            "སྟེང་དང་འོག་ཏུ་འགྲོ་བའི་རླུང༌། །",
            " ཡིད་ཀྱིས་ཁ་སྦྱོར་དུ་བྱ་སྟེ།།",
            ""
        ],
        [
            "དེ་ཡི་རྣལ་འབྱོར་གོམས་པ་ཡིས། །",
            " དེས་ནི་བརྟན་པའི་གོ་འཕང་འཐོབ།། ",
            "ཅེས་དང༌། ",
            "དུས་འཁོར་ལས། ",
            "ཁ་ཡང་བཙུམ་སྟེ་སྣ་ཡི་བུ་ག་གཉིས་ཀ་དག་ནས་ཕྱི་རོལ་དག་གི་རླུང་ནི་མ་ལུས་པ། །",
            "སྲོག་གི་ཤུགས་ཀྱིས་དཀྲུགས་ཏེ་",
            "དྲི་མ་མེད་པའི་གློག་དང་མཚུངས་པའི་ཐུར་སེལ་རླུང་དང་སྦྱར་བྱས་པ། །",
            "དུས་ཀྱི་གོམས་པའི་སྦྱོར་བ་དག་ལས་ཟླ་བ་ཉི་མ་མེ་ཡི་",
            "དབུས་སུ་རོ་མཉམ་འགྱུར།།",
            "ལུས་ལ་ཟས་ལ་སོགས་པ་བཀྲེས་པ་དང་ནི་",
            "སྐོམ་པ་ཕྲོགས་ཏེ་འཆི་བ་མེད་པ་ཉིད་ཀྱང་སྟེར།།",
            "ཞེས་པ་ལྟར་རོ། །",
            "འདི་དག་ལ་སྦྱོར་བ་བཞི་ལྡན་གྱི་གནད་ཤེས་པ་གལ་ཆེ་།",
            "ནཱ་རོ་པས། ",
            "བརྔུབ་དང་དགང་དང་གཞིལ་བ་དང༌། །",
            " མདའ་ལྟར་འཕང་དང་རྣམ་པ་བཞི། །",
            " སྦྱོར་བ་བཞི་ལྡན་མ་ཤེས་ན། ",
            "ཡོན་ཏན་སྐྱོན་དུ་འགྱུར་བའི་ཉེན།།",
            ""
        ],
        [
            "ཞེས་བཤད་དོ།།",
            "འོན་ཀྱང་ཁྲིད་གཞུང་རྣམས་སུ་",
            "སྐབས་འདིར་རླུང་སྦྱོར་གྱི་མན་ངག་རྒྱས་པར་མ་བཤད་པས། ",
            "སེམས་འཛིན་གྱི་ཡན་ལག་ཙམ་དུ་རླུང་གིས་ལུས་བཀང་ནས་",
            "ཅི་རིགས་བསྡམས་པ་ལས་རྟོག་མེད་ཀྱི་གནས་ཆ་འཚོལ་བ་ཡིན་ཏེ་",
            "དེའི་ཚུལ་ནི། ",
            "རླུང་ཆམ་ལ་དབབ་པ་དང་",
            "རླུང་རོ་བསལ་བ་སོགས་ཅི་རིགས་སྔོན་དུ་འགྲོ་བས་",
            "ལྟ་སྟངས་དང་ལུས་གནད་སྔར་ལྟར་བྱས་ལ",
            "ཕྱི་རོལ་ནས་རླུང་སྒྲ་ཅན་དང་",
            "རྔམ་པ་དང་",
            "རྒོད་བག་མེད་པར་སྣ་བུག་གཉིས་ནས་དལ་བུས་རྫོགས་པར་བརྔུབས་།",
            "ཁོག་སྨད་དུ་ཡིད་ཙམ་མནན་",
            "ཁོག་སྟོད་ཡངས་སང་ངེ་བཞག་ནས་",
            "མི་བདེ་བ་མེད་ཀྱི་བར་དབུགས་བསྡམ་།",
            ""
        ],
        [
            "མི་བདེ་བར་ཕྱིར་གཏོང་འདོད་པ་ན་",
            "དེ་མ་ཐག་ཏུ་རྒོད་བག་དང་སྒྲ་མེད་པར་སིལ་གྱིས་གཏང་བར་བྱ་།",
            "དེ་ལྟར་ཕྱི་ནས་བརྔུབ་པ་དང་ནང་དུ་བསྡམས་པ་དང་",
            "ཕྱིར་བཏང་བའི་བར་ཐམས་ཅད་དུ་སྔར་བཞིན་ཡིད་མ་ཡེངས་པར་དྲན་བཞིན་པའི་ངང་ནས་བྱ་བ་དང༌། ",
            "ཁྱད་པར་ནང་དུ་ཇི་སྲིད་བསྡམ་པའི་བར་ཡིད་རྟོག་མེད་དུ་ཧད་དེ་",
            "སེམ་མེ་ཧུར་རེ་གནས་པའི་རྒྱུན་བསྲིང་བ་ཡིན་ནོ།།",
            "དེ་ལྟ་བུ་ཡང་དང་པོར་དབུགས་ཁུག་པ་གསུམ་དང་ལྔ་དང་བདུན་སོགས་ཀྱི་",
            "བར་ཅི་རིགས་ལ་དབུགས་ངལ་གསོ་ཞིང་གོམས་ནས་ཐུན་ཇེ་རིང་ལ་སྦྱང་།",
            "དེ་ལྟར་སྦྱངས་པས་སེམས་རྒོད་དུ་སོང་ན་",
            "མ་ཡེངས་ཙམ་མ་གཏོགས་སེམས་ཁོང་གློད། ",
            "དེས་ཀྱང་འཚུབ་ན་དུབ་པ་ཡིན་པས་དུབ་སངས་ཅི་རིགས་།",
            "མགོ་འཁོར་བའམ་སེམས་ཡེར་ན་ཅུང་ཟད་རླུང་ཁ་སྐྱེས་པས་",
            "བཟའ་བཏུང་བཅུད་ཆེ་བ་བསྟེན་ཞིང་སྐུ་མཉེ་།",
            "རླུང་བསྡམས་པའི་གནད་ཀྱིས་བྱིང་ཤས་ཆེར་མི་འབྱུང་།",
            ""
        ],
        [
            "བྱུང་ན་ལྟ་སྟངས་དཔངས་བསྟོད་ལ་ཧུར་འདོན་པ་སོགས་།",
            "རྟོག་པ་འོག་འགྱུས་ལྟ་བུར་མ་སོང་བར་",
            "དྲན་བཞིན་པའི་ངང་ནས་རྟོག་པ་ཕྲ་མོ་འཆར་བ་ལ་",
            "སྐྱོན་དུ་མི་བཟུང་འཁུ་འཕྲིག་མི་བྱ་བར་",
            "སླར་དྲན་པའི་སྟོབས་བསྐྱེད་དེ་",
            "ཤེས་པ་གཏིང་གྲིམས་ལ་ཁ་ལྷོད་པ་ལྟ་བུ་ཞིག་བྱའོ།།",
            "འདི་དག་ཐམས་ཅད་ནི་སེམས་འཛིན་གྱི་",
            "ཡན་ལག་སྟེ་སེམས་མ་ཟིན་པ་ཟིན་པར་བྱེད་པའི་",
            "མན་ངག་ཅེས་བཞེད་པས་འདི་ཡན་ལ་རྟོག་མེད་ཀྱི་",
            "གནས་ཆ་ཅི་ནས་ཀྱང་རྙེད་པར་བྱའོ།། ",
            "གཉིས་པ་རླུང་མེད་ནི། ",
            "གོང་གི་སེམས་འཛིན་གྱི་ཡན་ལག་དེ་དག་གིས་",
            "སེམས་ཀྱི་གནས་ཆ་ནི་རིགས་རྙེད་པ་དེ་ཉིད་རྟེན་མེད་",
            "གཏད་མེད་དུ་སྦྱོང་བར་བྱེད་པའི་ཚུལ་།",
            "དེ་ཡང་ལུས་གནད་སྔར་བཞིན་ལས། ",
            "ཕྱིའི་དམིགས་རྟེན་དང་ནང་གི་",
            "དབུགས་འགྲོ་འོང་སོགས་ལ་སེམས་གཏད་དེ་",
            ""
        ],
        [
            "འཛིན་པའི་སྦྱོར་བ་མི་བྱ་བར། ",
            "སེམས་གང་ལའང་བརྟེན་ས་མེད་ཅིང་ཡིད་བྱེད་ཀྱི་རྟོག་པས་ཀྱང་",
            "མ་དཀྲུགས་པར་སེམས་རང་ལུགས་ཀྱི་ངང་ཉིད་ལ་འཇོག་སྟེ",
            "དེ་ཡང་སྔོན་འདི་ལྟར་བྱས་པ་དང༌། ",
            "བྱུང་བ་སོགས་འདས་པ་རྣམས་ཀྱང་མི་བསམ། ",
            "ཕྱིན་ཆད་འདི་བྱ་དང་འདི་བྱེད་སོགས་མ་འོངས་པ་ལའང་སེམས་མི་སྤྲོ། ",
            "འཕྲལ་ཇི་ལྟར་འདུག་དང་",
            "འདི་ལྟར་སྣང་སོགས་ད་ལྟའི་རྟོག་དཔྱོད་ཀྱང་ཡིད་ལ་མི་བྱེད་པར་",
            "སེམས་རང་གར་ལྷོད་དེ་ཤིག་གེ་བར་འཇོག་པ་ཡིན་ལ",
            "འཇོག་ཚུལ་འདི་ནི་གསང་འདུས་ལས། ",
            "སེམས་ནི་སེམས་མིན་བྱས་ནས་སུ། །",
            "ཅི་ཡང་སེམས་པར་མི་བྱའོ།།",
            "ཞེས་དང༌། ",
            "དོ་ཧ་ལས། ",
            "བསམ་དང་བསམ་བྱ་རབ་ཏུ་སྤངས་ནས་སུ། །",
            "ཇི་ལྟར་བུ་ཆུང་ཚུལ་དུ་གཞག་པར་བྱ།།",
            "ཞེས་པ་ལྟར་རོ། །",
            "དེ་ལྟར་ཅི་ཡང་ཡིད་ལ་མི་བྱེད་པར་སེམས་ནམ་མཁའ་ལྟ་བུར་བཞག་ན་",
            "རྣམ་རྟོག་གི་རླུང་འཆིངས་ནས་ཡིད་གཡོ་མེད་དུ་གནས་པར་འགྱུར་ཏེ",
            ""
        ],
        [
            "དོ་ཧ་ལས། ",
            "མཁའ་འདྲར་བྱས་ན་རླུང་ནི་རྣམ་པར་འཆིང༌། །",
            " མཉམ་ཉིད་ཡོངས་སུ་ཤེས་པས་རབ་ཏུ་ཐིམ། །",
            " མདའ་བསྣུན་གྱིས་སྨྲ་ནམ་ཞིག་ནུས་ལྡན་ན། ",
            "མི་རྟག་གཡོ་བ་མྱུར་དུ་སྤང་བར་འགྱུར།། ",
            "ཞེས་སོ།།",
            "དེ་ལྟར་ཡིད་གཡོ་བ་མེད་པར་རྟོག་མེད་དུ་བརྟན་།",
            "འཕྲལ་དུ་ཕྱི་ནང་གི་རླུང་ཐིམ་པའི་རྟགས་ཅི་རིགས་འཆར་།",
            ""
        ],
        [
            "མཐར་འཁོར་བའི་དངོས་པོ་ལས་གྲོལ་བར་བཤད་།",
            "དུས་འཁོར་ལས། ",
            "བསམ་པ་ཐམས་ཅད་ཡོངས་སྤངས་ནས།། ",
            "ཉིན་མ་གཅིག་ནི་ཡོངས་སུ་བརྟག། ",
            "གལ་ཏེ་རྟགས་ནི་མ་བྱུང་ན།། ",
            "དེ་ཚེ་ང་ཡི་རྫུན་ཚིག་ཡིན།། ",
            "ཞེས་དང༌། ",
            "དོ་ཧ་ལས། ",
            "གང་ཚེ་ཡིད་ནི་མི་གཡོ་རང་གནས་བརྟན་པ་དེར། །",
            "དེ་ཚེ་འཁོར་བའི་དངོས་པོ་ལས་ནི་རང་གྲོལ་འགྱུར།།",
            ""
        ],
        [
            "ཞེས་སོ།།",
            "ཚུལ་དེ་ལྟར་དུ་སེམས་གནས་འཚོལ་བ་འདི་ལའང་ཡུན་ཐུང་གྲངས་མང་དུ་སྦྱང་བ་དང་",
            "སེམས་བྱིང་ན་ཧུར་འདོན་པ་དང་རྒོད་ན་འདོད་པ་གློད་པ་སོགས་སྔར་བཞིན་དུ་བྱ་ཞིང༌",
            "གལ་ཏེ་རྨུགས་ནས་ཤེས་པ་གསལ་དྭངས་མི་ཐོན་པ་སེམས་ལས་སུ་མི་རུང་བ་བྱུང་།",
            "ཡུལ་ཁྱད་པར་ཅན་ལ་ཕྱག་འཚལ་བ་དང་སྡིག་བཤགས་མང་དུ་བྱ་བ་དང་",
            "ཏིང་ངེ་འཛིན་སྐྱེ་བར་གསོལ་བ་དྲག་ཏུ་འདེབས་དགོས་པར་མན་ངག་ལས་འབྱུང་ངོ༌།།",
            "གོང་དུ་གནས་ཆ་ཅུང་ཟད་རྙེད་བདེ་སྐབས་འདིར་རྟེན་མེད་གཏད་མེད་དུ་འཇོག་པ་ལ་",
            "བདེ་བར་མ་བྱང་ན་མཚན་མེད་ལ་",
            "བོགས་མི་འཐོན་པས་བྱང་བ་གལ་ཆེའོ།།",
            ""
        ],
        [
            "རླུང་ཅན་དང་རླུང་མེད་ཀྱི་སེམས་གནས་འཚོལ་ཚུལ་",
            "འདི་ལ་རྡེའུ་དང་ཤིང་བུ་ལྟ་བུའི་དབྱིབས་དང་",
            "ཁ་དོག་ཏུ་སྣང་བའི་དངོས་པོ་ལ་",
            "སེམས་ཀྱི་རྟེན་བཅའ་བ་མེད་པས་ན་",
            "སྒྲུབ་བརྒྱུད་པ་རྣམས་ཀྱིས་རྟེན་མེད་ཀྱི་ཐ་སྙད་མཛད་ལ",
            "སེམས་ཟིན་པ་བརྟན་པར་བྱེད་པའི་མན་ངག་ཅེས་ཀྱང་གསུངས་སོ།། ",
            "གཉིས་པ་མཚན་མེད་ཀྱི་ཞི་གནས་།",
            "ཞི་གནས་སྐྱོན་མེད་འཚོལ་ཚུལ་དང༌། ",
            "དེའི་ཏིང་ངེ་འཛིན་ངོས་བཟུང་བ་གཉིས་ལས། ",
            "དང་པོ་༼ཞི་གནས་སྐྱོན་མེད་འཚོལ་ཚུལ་།",
            "གྲིམ་ལྷོད་ཀྱི་གནད་ཤེས་པ་གལ་ཆེ་ཚུལ། ",
            "སྒྲིམ་པའི་དམིགས་པ། ",
            "གློད་པའི་དམིགས་པ་གསུམ་གྱི། ",
            "དང་པོ་༼གྲིམ་ལྷོད་ཀྱི་གནད་ཤེས་པ་གལ་ཆེ་ཚུལ་༽ནི། ",
            "ཕྱག་ཆེན་གྱི་སྒོམ་རིམ་རྣམས་སུ་",
            "སྐབས་འདིར་སྒྲིམ་པ་དང་གློད་པའི་དམིགས་པ་གསུངས་པ་ནི། ",
            "མདོ་ཕྱོགས་སུ་ཏིང་ངེ་འཛིན་གྱི་",
            "སྐྱོན་བྱིང་རྒོད་སེལ་ཚུལ་བཤད་པ་དང་ཕྱོགས་མཐུན་པ་ཡིན་ཏེ",
            "དེ་ཡང་གོང་དུ་སེམས་འཛིན་གྱི་ཡན་ལག་དེ་དག་གིས་",
            "སེམས་ཀྱི་གནས་ཆ་ཅི་རིགས་རྙེད་པ་།",
            ""
        ],
        [
            "དེ་ལ་སྐྱོན་འབྱུང་ན་སྒྲིམ་པའི་དམིགས་པས་སེལ་།",
            "རྒོད་སྐྱོན་འབྱུང་ན་གློད་པའི་དམིགས་པས་སེལ་བ་ཡིན་ནོ།། ",
            "སྤྱིར་ཏིང་ངེ་འཛིན་གྱི་སྒྲིབ་པ་ལ་",
            "མདོ་དགོངས་འགྲེལ་དུ་རྒོད་འགྱོད་རྨུགས་གཉིད་ཐེ་ཚོམ་འདོད་འདུན་གནོད་སེམས་སོགས་མང་དུ་ཕྱེ་ནས་",
            "གསུངས་ཀྱང༌། ",
            "ཕལ་ཆེར་བྱིང་རྒོད་གཉིས་ཀྱི་ཕྱོགས་སུ་སྡུད་པ་ཡིན་ཏེ",
            "རྨུགས་གཉིད་དང་བྱིང་བ་ལ་ནང་སེལ་དུ་ཁྱད་པར་ཡོད་ཀྱང་",
            "མདོ་དེར་བྱིང་བ་མ་གསུངས་པས་བྱིང་རྨུགས་ཕྱོགས་མཐུན་པ་ལ་དགོངས་སོ།།",
            "དེ་བཞིན་དུ་སྒྲིབ་པ་དེ་དག་རེ་རེ་ལ་གཉེན་པོ་རེ་ཡོད་ཀྱང་",
            "བྱིང་རྒོད་ཀྱི་སྐྱོན་བསལ་ན་",
            ""
        ],
        [
            "སྐྱོན་གཞན་ཕལ་ཆེར་སེལ་བ་ལ་དགོངས་ནས་",
            "སྒོམ་རིམ་རྣམས་སུ་བྱིང་རྒོད་ཀྱི་སྐྱོན་སེལ་ལུགས་ཉིད་བཤད་དོ།།",
            "དེས་ན་བྱིང་རྒོད་འབྱུང་བའི་རྒྱུ་ངོས་བཟུང་སྟེ་སྤོང་བ་དང༌། ",
            "བྱིང་རྒོད་ཀྱི་མཚན་ཉིད་ངོ་ཤེས་པར་བྱ་བ་དང༌། ",
            "དེ་སེལ་ཚུལ་རྣམས་ཞི་ལྷག་སྤྱི་བཤད་ཀྱི་སྐབས་སུ་བཤད་པ་ལྟར་",
            "ཤེས་པར་བྱ་ལ",
            "མདོར་ན་ཞི་གནས་ཀྱི་ཏིང་ངེ་འཛིན་སྐྱོན་མེད་ཅིག་ལ་",
            "སེམས་ཤིན་ཏུ་དྭངས་པའི་གསལ་ངར་ཡོད་པ་དང་མི་རྟོག་པ་ལ་",
            "རྩེ་གཅིག་ཏུ་གནས་པའི་གནས་ཆ་གཉིས་ཀ་ཚོགས་དགོས་པ་ལས། ",
            "སྔ་མའི་གེགས་སྐྱོན་ནི་བྱིང་བས་བྱེད་ལ",
            "ཕྱི་མའི་གེགས་སྐྱོན་རྒོད་པས་བྱེད་།",
            "དེ་ལྟར་ན་ཏིང་ངེ་འཛིན་སྐྱོང་བའི་གེགས་ཀྱི་",
            "གཙོ་བོ་བྱིང་རྒོད་གཉིས་ཀྱིས་བྱེད་པས་དེ་སེལ་ཐབས་གལ་ཆེའོ།།",
            ""
        ],
        [
            "དེ་ལ་མདོ་ཕྱོགས་ཀྱི་སྒོམ་རིམ་རྣམས་སུ། ",
            "བྱིང་ན་གཟེངས་བསྟོད་པ་དགའ་བའི་དངོས་པོ་ཡིད་ལ་བྱ་བ་སྣང་བའི་མཚན་མ་བཟུང་བ་སོགས་བྱ་བ་དང༌། ",
            "རྒོད་ན་མི་རྟག་པ་སྒོམ་པ་རྣམ་གཡེང་གི་ཉེས་དམིགས་བལྟ་བ་ཞི་གནས་སྒོམ་པ་སོགས་བྱ་བར་བཤད་ཀྱང༌། ",
            "འདི་གཙོ་བོར་སེམས་སྒྲིམ་པ་དང་གློད་པ་ལ་བརྟེན་ནས་",
            "བྱིང་རྒོད་སེལ་ཞིང་",
            "ཏིང་ངེ་འཛིན་གྱི་མཚང་འཚོལ་བ་ཡིན་ཏེ",
            "གྲིམ་ལྷོད་འདི་ཙམ་ཞིག་ལ་བྱིང་སྐྱོན་མེད་ཅིང༌། ",
            "འདི་ཙམ་ཞིག་ལ་རྒོད་སྐྱོན་མེད་དོ་སྙམ་པའི་གནད་རྟོགས་པར་བྱ་བ་ཡིན་ནོ།། ",
            "གཉིས་པ་༼སྒྲིམ་པའི་དམིགས་པ་༽ནི། ",
            "གཙོ་བོར་བྱིང་བའི་ཕྱོགས་ལ་དགོས་པ་ཡིན་ལ་",
            "རྒོད་པ་ཅི་རིགས་ལའང་འགྲོ་བ་ཡོད་དོ།།",
            "དེ་ལ་བྱིང་བ་ནི། ",
            "ཡིད་རྟོག་མེད་ཀྱི་གནས་ཆ་ལ་སྦྱར་ནས་",
            ""
        ],
        [
            "བསྐྱང་བ་དེའི་འཛིན་སྟངས་ཀྱི་དྲན་པའི་ཤུགས་རིམ་པས་ལྷོད་པོར་སོང་ནས་",
            "མཐར་དམིགས་པ་ཤོར་བའམ་མི་གསལ་ཞིང་",
            "སེམས་སྙོམ་མེ་བར་སོང་བ་ནི་བྱིང་བ་ཆེ་བའམ་རགས་པ་དང༌། ",
            "དམིགས་པ་མ་ཤོར་ཀྱང་དམིགས་པའི་འཛིན་སྟངས་ཀྱི་གསལ་ཆ་མེད་པར་རྟོག་མེད་ཙམ་དུ་",
            "འཇམ་ཉལ་ལེ་གནས་པའང་བྱིང་བ་ཕྲ་མོ་མ་ཆོད་པའི་བྱིང་ཞད་མི་རྟོག",
            "མི་མཁས་པ་དག་ཕྱི་མ་འདི་ལ་ཞི་གནས་སྐྱོན་མེད་དུ་སེམས་པ་ཡང་ཡོད་དོ།།",
            "དེ་ལྟ་བུ་བྱིང་བ་ཕྲ་མོ་དེ་ཡང་མ་བསལ་བར་བསྐྱངས་།",
            "ཇི་ཙམ་བསྐྱང་ཡུན་རིང་བ་བཞིན་དུ་",
            "སེམས་ཀྱི་གསལ་ངར་མི་འཐོན་པ་དང་དྲན་པ་བརྟུལ་དུ་འགྲོ་བ་དང་",
            "བརྗེད་ངས་ཆེ་བ་སོགས་འབྱུང་བས་སྐྱོན་ཆེན་པོར་འགྱུར་རོ། །",
            "དེས་ན་སྐྱོན་དེ་སེལ་ཚུལ་།",
            ""
        ],
        [
            "ལུས་གནད་སྔར་ལྟར་ལས་ལྟ་སྟངས་",
            "དཔངས་བསྟོད་དེ་མིག་ཐད་ཀར་བལྟ་བ་དང༌། ",
            "སེམས་སྔར་བསྡུས་ནས་",
            "ཞུམ་པའམ་འཐིབས་པ་ལྟར་གྱུར་པ་ལས་བཟློག་སྟེ་",
            "སེམས་སྣང་རྒྱ་ཆེ་ཞིང་",
            "གུ་ཡངས་སང་ངེ་བྱས་པས་བྱིང་བ་སེལ་ནུས་པར་བཤད་དེ",
            "ཕར་ཕྱིན་བསྡུས་པར། ",
            "ཞུམ་པར་གྱུར་ན་གཟེངས་ཀྱང་བསྟོད།།",
            "ཅེས་དང༌། ",
            "དབུ་མ་སྙིང་པོར། ",
            "ཞུམ་པ་དམིགས་པ་རྒྱ་ཆེན་དག །",
            "བསྒོམས་པས་ཡངས་པ་ཉིད་དུ་བྱ།།",
            ""
        ],
        [
            "ཞེས་པ་ལྟར་རོ། །",
            "གལ་ཏེ་དེས་བྱིང་བ་རགས་པ་སོང་ཡང་ཕྲ་བ་མ་བསལ་།",
            "སེམས་ངར་བསྐྱེད་ནས་སྐད་ཅིག་ཀྱང་མ་ཡེངས་པར་བསྒྲིམས་།",
            "ཞེ་འདོད་ཀྱི་གཏད་སོ་མེད་པར་སེམས་རྩེ་གཅིག་ཏུ་སིང་ངེ་ཡེ་རེ་ཧུ་རེ་བཞག",
            "དེ་ཡུན་མི་རིང་ཙམ་ལ་ཤིགས་ཀྱིས་བཤིག",
            "ཡང་གྲིམ་གྱིས་བསྒྲིམས་ནས་སྐད་ཅིག་ཀྱང་མ་ཡེངས་པར་ཙེན་གྱིས་འཇོག་པ་ལ་",
            "སྦྱང་བར་བྱའོ།།",
            "དེ་ལྟར་སྦྱངས་པས་སྔར་གྱི་སེམས་གནས་སྙོམ་མེ་བའམ་",
            "འཇམ་ཉལ་ལེ་བ་དེ་གྲུང་སང་ངེ་སོང་ནས་",
            ""
        ],
        [
            "ཞེས་པ་ལྟར་རོ། །",
            "གལ་ཏེ་དེས་བྱིང་བ་རགས་པ་སོང་ཡང་ཕྲ་བ་མ་བསལ་།",
            "སེམས་ངར་བསྐྱེད་ནས་སྐད་ཅིག་ཀྱང་མ་ཡེངས་པར་བསྒྲིམས་།",
            "ཞེ་འདོད་ཀྱི་གཏད་སོ་མེད་པར་སེམས་རྩེ་གཅིག་ཏུ་སིང་ངེ་ཡེ་རེ་ཧུ་རེ་བཞག",
            "ད",
            "ེ་ཡུན་མི་རིང་ཙམ་ལ་ཤིགས་ཀྱིས་བཤིག",
            "ཡང་གྲིམ་གྱིས་བསྒྲིམས་ནས་སྐད་ཅིག་ཀྱང་མ་ཡེངས་པར་ཙེན་གྱིས་འཇོག་པ་ལ་སྦྱང་བར་བྱའོ།།",
            "དེ་ལྟར་སྦྱངས་པས་སྔར་གྱི་སེམས་གནས་སྙོམ་མེ་བའམ་",
            "འཇམ་ཉལ་ལེ་བ་དེ་གྲུང་སང་ངེ་སོང་ནས་",
            ""
        ],
        [
            "ཅི་ནས་ཀྱང་གནས་ཆ་ཆུང་ན་གསལ་ངར་མ་ཤོར་ཙམ་གྱི་",
            "གློད་ཚུལ་ཤེས་པར་བྱས་ཏེ་བསྐྱང་ངོ༌།། ",
            "གསུམ་པ་༼གློད་པའི་དམིགས་པ་༽ནི། ",
            "སྤྱིར་གློད་པའི་རྣམ་དབྱེ་དུ་མ་ཡོད་ཀྱང་",
            "སྐབས་འདིར་ནི་རྒོད་སྐྱོན་སེལ་བའི་ཕྱིར་དུ་ཡིན་།",
            "དེ་ལ་རྒོད་པ་ཉིད་ནི། ",
            "ཡུལ་སྙིང་དུ་སྡུག་པ་ལ་དམིགས་ནས་",
            "དེ་ལ་སྲེད་པའི་རྣམ་པ་ཅན་དུ་བཤད་ཀྱང༌། ",
            "འདིར་ནི་འགྱོད་པ་དང་ཐེ་ཚོམ་དང་",
            "གནོད་སེམས་སོགས་སེམས་མ་ཞི་བར་འཕྲོ་བའི་",
            "རིགས་ཐམས་ཅད་རྒོད་པའི་ཕྱོགས་སུ་བསྡུས་ཏེ་",
            "དེ་དག་ཞི་བར་བྱ་བ་ཡིན་ནོ།།",
            "དེ་ཡང་སྤྱིར་རྣམ་གཡེང་དང་ཁྱད་པར་ཆགས་སོགས་ཀྱི་",
            "ཉེས་སྐྱོན་དྲན་པའི་སྒོ་ནས་ཞི་བར་བྱ་བའི་ཚུལ་གསུངས་།",
            ""
        ],
        [
            "མདོ་སྡེ་རྒྱན་དུ། ",
            "རྣམ་གཡེང་ཉེས་པ་མཐོང་བའི་ཕྱིར། །",
            " དེ་ལ་མི་དགའ་ཞི་བར་བྱ།། ",
            "ཆགས་སེམས་ཡིད་མི་བདེ་ལ་སོགས། །",
            " ལངས་པ་དེ་བཞིན་ཞི་བར་བྱ།། ",
            "ཞེས་དང༌། ",
            "དབུ་མ་སྙིང་པོ་ལས། ",
            "གཡེངས་པ་གཡེངས་པའི་མཚན་མ་ལ།།",
            "ཉེས་དམིགས་བལྟ་བས་བསྡུ་བར་བྱ།།",
            "ཞེས་པ་ལྟར་རོ། །",
            "དེ་ཡང་འཕྲོ་བའི་ཡུལ་ལ་སེམས་མི་རྟོག་ཅིང་",
            "བློ་དགག་སྒྲུབ་གློད་པའི་ངང་དུ་ཞི་བར་བྱ་བ་ཡིན་།",
            "ཕར་ཕྱིན་བསྡུས་པར། ",
            "རྒོད་པར་གང་ཚེ་གྱུར་པའི་ཡིད། །",
            "ཞི་གནས་ཚུལ་གྱིས་བཟློག་པར་བྱ།།",
            ""
        ],
        [
            "ཞེས་སོ།།",
            "དེ་ལྟར་ན་ལུས་གནད་སྔར་བཞིན་ལས་ལྟ་སྟངས་ཅུང་ཟད་འཕང་སྨད་།",
            "འདི་སྒོམ་འདི་མི་སྒོམ་དང་གནས་ན་དགའ་བ་དང་",
            "འཕྲོ་ན་མི་དགའ་བ་སོགས་ཀྱི་ཞེ་འདོད་མེད་པར་",
            "སེམས་གུ་ཡངས་སང་ངེ་བའི་ངང་དུ་ལྷོད་ཀྱིས་གློད། ",
            "དེ་ལའང་དགག་སྒྲུབ་ཀྱི་བཅོས་སླད་མ་བྱས་པར་སེམས་ཀྱི་རང་བབས་",
            "ཇི་ལྟར་འདུག་པ་དེའི་ངང་ལ་ཆམ་མེ་ལྷོད་དེ་གཞག",
            "དེའི་ངང་ནས་དེ་ལས་གཞན་དུ་མ་ཡེངས་པ་བྱེད་སྙམ་པའི་",
            "དྲན་པ་ས་ལེ་བ་རྒྱ་བསྐྱེད་ལ་བསྐྱང་ངོ༌།།",
            "དེ་ལྟར་བསྐྱངས་པས་རྣམ་པར་རྟོག་པ་རགས་པ་མངོན་ཚན་ཅན་དུ་ཐོལ་གྱི་འཆར་ན་དེ་",
            "བྱུང་རྒྱལ་དུ་གཏོང་བ་དང་དེའི་རྗེས་སུ་འབྲངས་ནས་",
            "ཡེངས་སུ་ཡང་མི་གཞུག་འཆར་སྒོ་དགག་པ་ལྟ་བུའི་སེམས་ངུར་ངུར་པོ་ཡང་",
            "མི་བྱ་བར་དྲན་པའི་གསོས་བཏབ་ཀྱིན་མ་ཡེངས་པའི་རྒྱུན་འཚོ་མཁས་པར་།",
            ""
        ],
        [
            "དྲན་བཞིན་པའི་རྟོག་པ་ཕྲ་བ་བན་བུན་རྣམས་ལའང་",
            "འཁུ་འཕྲིག་དང་དགག་སྒྲུབ་ཅི་ཡང་མི་བྱ་བར་",
            "བློ་ལྷོད་བདེ་བའི་དྲན་པ་སོ་མ་ཤོར་ཙམ་གྱིས་ངང་བསྲིང༌། ",
            "ཡང་སེམས་དང་སིང་ངེ་ལྷན་ནེ་",
            "གནས་པ་དང་ཤིགས་བཤིག་ལ་",
            "ཅུང་ཟད་རེ་ངལ་གསོས་ལ་ཡང་གོང་བཞིན་དུ་བསྐྱངས་པས། ",
            "སྔར་བསྒྲིམས་པའི་ཚེ་རྟོག་པ་ཕྲ་རགས་ཐམས་ཅད་བཀག་པ་ལྟར་སོང་ནས་",
            "སེམས་སིང་ངེ་ཡེ་རེ་བའི་རྟོག་མེད་ཅིག་ཏུ་",
            "རྩེ་གཅིག་པར་བསྟུན་དགོས་པ་ལྟ་བུས་ཅུང་ཟད་མི་བདེ་ལ",
            "འདིར་གློད་པ་ན་མ་ཡེངས་པའི་",
            "དྲན་པ་སོ་མ་ཤོར་ཙམ་གྱི་ངང་ནས་",
            "སེམས་རང་ལུགས་ཅི་བདེར་བཞག་པས་ཆོག་པ་དང༌། ",
            "རྟོག་པ་ཕྲ་རགས་འཆར་བའི་ཚེ་ཡང་དྲན་པ་ཚོ་ཟིན་པ་ན་",
            "རྟོག་པ་དེ་ཉིད་ཁ་ཡན་དུ་མི་འཆོར་བར་",
            "སྔ་ཕྱི་ཅི་རིགས་སུ་ལྷན་གྱིས་ཞི་ནས་",
            "གནས་པའི་སྟེང་དུ་ཆམ་གྱིས་འགྲོ་བ་དང༌། ",
            "དྲན་འཛིན་མ་གཏོགས་པའི་",
            "གཞན་ཞེ་འདོད་མི་དགོས་པས་སེམས་ཀྱང་",
            "སྔར་བས་གུ་ཡངས་པ་ལྟ་བུ་ཞིག་འབྱུང་བ་དང༌། ",
            "ཞེ་འདོད་ཤིགས་བཤིག་ལྷོད་གློད་པའི་སེམས་ཀྱང་ཤིག་གེ་ལྷོད་དེ་",
            "གནས་པ་མཚང་རིག་ན་གློད་པའི་བོགས་ཐོན་པ་ཡིན་ཏེ",
            ""
        ],
        [
            "ས་ར་ཧས། ",
            "འཇུར་བུས་བཅིངས་པའི་སེམས་དེ་ནི། །",
            "གློད་ན་གྲོལ་བར་ཐེ་ཚོམ་མེད།།",
            "ཅེས་དང༌། ",
            "བཅིངས་པ་དག་ནི་ཕྱོགས་བཅུར་འགྲོ་བར་རྩོམ།། ",
            "ཐོངས་པར་གྱུར་ན་མི་གཡོ་བརྟན་པར་གནས། །",
            " གོ་ལོག་རྔ་མོང་ལྟ་བུར་བདག་གིས་རྟོགས།། ",
            "ཞེས་དང༌། ",
            "མཻ་ཏྲི་པས། ",
            "སེམས་ལ་རྣམ་རྟོག་བྱུང་ན་རྣལ་འབྱོར་པས། །",
            "རས་བལ་བཞིན་དུ་མ་བཅོས་གློད་ལ་།",
            "ཅེས་བཤད་པ་ལྟར་རོ། །",
            " སྐབས་འདིར་ཁ་ཅིག་སྒྲུབ་བརྒྱུད་པ་དག་གིས་གློད་རབ་ལ་སྒོམ་རབ་ཅེས་པའི་གསུང་སྒྲོས་",
            "སྣང་བ་འདིའི་སྐབས་ཀྱི་གསུང་ཡིན་པར་འཁྲུལ་།",
            "དེ་ཡང་སེམས་ཀྱི་དྲན་ཤེས་ལྷོད་པོར་སོང་ནས་",
            ""
        ],
        [
            "བྱིང་བ་སྐྱེས་པ་དང་སྒོམ་སྐྱེས་པ་ནོར་ཞེས་ཁ་ཅིག་ཟེར་བ་ནི་",
            "དོན་དེ་ལ་ཤིན་ཏུ་རྨོངས་བཞིན་དུ་སྨྲ་འདོད་པ་ཁོ་ནར་ཟད་དེ",
            "གསུང་དེ་ནི། ",
            "གོང་གི་ས་ར་ཧའི་ལུང་དང༌། ",
            "ཏཻ་ལོ་པས་ཀྱང༌། ",
            "མ་བཅོས་གཉུག་མའི་ངང་དུ་གློད་ལ་།",
            "བཅིངས་པ་གློད་ན་གྲོལ་བར་ཐེ་ཚོམ་མེད།།",
            "ཅེས་དང༌། ",
            "ས་ར་ཧས། ",
            "གང་ལ་ཞེན་པ་ཡོད་ན་དེ་ཡང་ཐོངས། །",
            "ཞེས་སོགས་གསུངས་པ་ལྟར། ",
            "སྒོམ་དངོས་གཞིའི་སྐབས་སུ་ཉམས་མྱོང་གི་ཞེན་འཛིན་བཤིག་པའི་ཐབས་ལ་",
            "དེ་ལྟ་བུའི་ཐ་སྙད་མཛད་པ་ཡིན་ཏེ",
            ""
        ],
        [
            "གྲུབ་ཆེན་ཞང་གིས། ",
            "ཤེས་པ་ལྷོད་ཀྱིས་གློད་པའི་དུས། །",
            " གསལ་ལ་རྟོག་པ་མེད་པའི་ཉམས། །",
            " བར་སྣང་དག་པའི་དཀྱིལ་ལྟར་འཆར། །",
            " དེ་ནི་འོད་གསལ་ཆོས་སྐུ་ཡིན།། ",
            "ཞེས་སོགས་གསུངས་སོ།།",
            "དེ་ལྟར་ན་སེམས་གློད་མ་ཤེས་པར་དྲན་ཤེས་ཉམས་ནས་",
            "བྱིང་བ་མཐུག་པོས་རྨོངས་པ་ལ་གནས་པ་སྟེངས་པོ་ཞེས་སྐྱོན་ཅན་དུ་བཞེད་པ་ཡིན་གྱི། ",
            "དེ་གློད་རབ་དང་སྒོམ་རབ་ཏུ་སུ་ཞིག་གིས་།",
            "དེས་ན་བསྙོན་ནས་སྨྲ་བར་མི་བྱའོ།།",
            "དེ་ལྟར་གློད་མ་ཤེས་པར་འོག་འགྱུས་སུ་སོང་ནས་",
            ""
        ],
        [
            "དྲན་པ་ཡེངས་པའམ་འགྱུས་པ་དང་མ་འགྱུས་པ་གང་ཡང་",
            "མ་རིག་པར་དྲན་མེད་ཧད་པོར་སོང་བ་སོགས་བྱུང་ན་",
            "དྲན་ཤེས་སྟོབས་ཆུང་བ་ཡིན་ལ",
            "དྲན་བཞིན་པའི་ངང་ནས་འགྱུ་བ་བུན་ནེ་བའམ་འཚུབ་བེ་བ་ལྟ་བུ་བྱུང་ན་",
            "གློད་ཞན་པའམ། ",
            "ཡང་ན་ཞེ་འདོད་ཧ་ཅང་ངུར་དྲགས་པ་ཡིན་པས་",
            "གྲིམ་གློད་སྙོམས་པའི་གནས་སྐབས་ཤེས་པར་བྱ་ཞིང༌",
            "མདོར་ན་དྲན་ཤེས་སྔ་མས་དྲན་བཞིན་ཤེས་བཞིན་པའི་ཤུགས་མཛད་ན་",
            "དེ་ཐོག་ཏུ་ལས་དང་པོ་པས་ཡང་ཡང་དྲན་པ་",
            "བསྐྱེད་པ་མིན་པས་ལྷོད་དེ་ཤིག་གེ་འཇོག་།",
            "དྲན་ཤེས་ཀྱི་ཤུགས་ཟད་པར་རྩོམ་པ་ན་",
            "སླར་དྲན་ཤེས་ཀྱི་བར་ཅུང་ཟད་བསྐྱེད་ལ་སྒྲིམ་པ་།"
        ],
        [
            "སྐྱོང་ལུགས་ཀྱི་སྐྱོན་བསལ་བའི་སྐྱོང་ཚུལ་ཤེས་པར་བྱའོ།།",
            "དེ་ལྟར་བསྐྱངས་པས་དྲན་རིག་གསལ་སིང་ངེ་གཡོ་མེད་དུ་གནས་ཤིང་",
            "དེའི་ངང་ནས་གཟུགས་སྒྲ་སོགས་མཐོང་ཐོས་ཀྱི་སྣང་བ་ཡང་",
            "མ་འགགས་པར་ཤིག་གེ་ལྷང་ངེ༌། ",
            "སྐྲག་མེད་དུ་ཝལ་ལེ་ཆམ་མེ་བ་འཆར་ན་ཞི་གནས་སྐྱེས་པ་ཡིན་ནོ།། ",
            "གཉིས་པ་༼དེའི་ཏིང་ངེ་འཛིན་ངོས་བཟུང་བ་༽ནི། ",
            "གོང་དུ་རིམ་པར་བཤད་པའི་སེམས་གནས་འཚོལ་ཚུལ་",
            "དེ་དག་ལ་བརྟེན་ནས་མཐར་ཞི་གནས་ཀྱི་",
            "ཏིང་ངེ་འཛིན་སྐྱོན་མེད་ཅིག་སྐྱེས་པ་།",
            "ཏིང་ངེ་འཛིན་དེ་ལ་སེམས་མི་རྟོག་པ་ལ་རྩེ་གཅིག་ཏུ་",
            "ལྷན་ནེ་གནས་པའི་གནས་ཆ་དང༌། ",
            "དྲན་པ་དང་ཤེས་བཞིན་མ་ཉམས་པའི་གསལ་ངར་ངེས་ཤེས་དང་",
            "བཅས་པ་གཉིས་ཚོགས་པ་ཞིག་ཅི་ནས་ཀྱང་དགོས་ཏེ",
            "ཡིད་དམིགས་པ་ལ་རྩེ་གཅིག་ཏུ་མི་གནས་པར་",
            "རྟོག་པ་སྣ་ཚོགས་སུ་འཕྲོ་བ་དང༌། ",
            "མི་འཕྲོ་ཡང་དྲན་པ་ཉམས་པའི་སྟེངས་པོ་དང༌། ",
            "དྲན་པ་ཕྲ་མོ་ཙམ་མ་ཤོར་ཡང་སེམས་ཀྱི་གསལ་ངར་མེད་པའི་",
            "སྙོམ་མེ་བར་གནས་པ་ནི་ཏིང་ངེ་འཛིན་གྱི་སྐྱོན་ཡིན་ནོ།།",
            ""
        ],
        [
            "དེ་ཡང་དྲན་ཤེས་ཀྱི་གསལ་ངར་མེད་པ་ནི་བྱིང་སྐྱོན་ཡིན་།",
            "ཡིད་རྩེ་གཅིག་ཏུ་མི་གནས་པ་ནི་རྒོད་སྐྱོན་ཡིན་པས། ",
            "དེས་ན་བྱིང་རྒོད་ཀྱི་སྐྱོན་སེལ་ཚུལ་གལ་ཆེ་།",
            "དེ་ནི་བཤད་ཟིན་ཅིང་འཆད་པར་ཡང་འགྱུར་ཏེ་དོན་བསྡུ་།",
            "བྱིང་བའི་ཚེ་དྲན་ཤེས་དང་སེམས་ཀྱི་",
            "གསལ་ངར་བསྐྱེད་དེ་ཧུར་འདོན་པ་དང༌། ",
            "རྒོད་པའི་ཚེ་དམིགས་པ་ལ་ཡིད་སྒྲིམ་པའི་ཞེ་འདོད་ཅི་རིགས་གློད་པ་དང༌། ",
            "གྲིམས་ལྷོད་སྙོམས་ནས་",
            "འདོད་པ་ལྟར་བྱུང་བའི་ཚེ་གཞན་དཔྱོད་གཞིག་མི་བྱེད་པར་",
            "དེ་ཀའི་རྒྱུན་མ་ཤོར་ཙམ་པའི་རང་སོ་བཟུང་ནས་ངང་བསྲིང་བ་ཡིན་ཏེ",
            "ཀླུ་སྒྲུབ་ཀྱི་དུས་བཞི་མཉམ་སྦྱོར་དུ། ",
            "བྱིང་ཞིང་ལྕི་བ་གཟེངས་བསྟོད་ཅིང༌། །",
            "འཐོང་ཞིང་འབྱམས་པ་རང་སོར་བཞག །",
            "ཅེས་སོ།།",
            ""
        ],
        [
            "དེ་ལ་དྲན་ཤེས་གཉིས་ཀྱི་དྲན་པས་ནི་",
            "སེམས་དམིགས་པ་ལས་མི་ཡེངས་པར་བྱེད་ཅིང༌། ",
            "ཤེས་བཞིན་གྱིས་ཡེངས་མི་ཡེངས་དང་བྱིང་རྒོད་ངོ་ཤེས་པར་བྱེད་པ་།",
            "དེ་ཡང་དམིགས་པ་ལས་སྐད་ཅིག་ཀྱང་",
            "མ་ཡེངས་པ་བྱེད་སྙམ་པའི་འདུན་པ་ཤུགས་བསྐྱེད་།",
            "དེའི་རྒྱུན་བསྲིངས་ཤིང་དེ་མི་བརྗེད་པའི་",
            "དྲན་པའི་",
            "སེམས་ཁུར་ཡིད་ལ་དུང་ངེ་བ་བྱ་།",
            "དེའི་ངང་ནས་ཡེངས་མ་ཡེངས་དང་བྱིང་རྒོད་ཀྱི་སྐྱོན་རྟོགས་པར་བྱེད་པའི་",
            "ཤེས་བཞིན་གྱིས་གཞན་དཔྱད་གཞིག་མང་པོ་མི་བྱེད་པར་བྱ་ར་ཙམ་ཞིག་ཅེ་རེ་བལྟ་བ་ཡིན་ནོ།།",
            "འདི་ལ་མདོ་ཕྱོགས་ནས་དྲན་ཤེས་བྱ་སྟེ་བཤད་པ་མང་།",
            "སྒྲུབ་བརྒྱུད་པའི་མན་ངག་ཏུ་དྲན་རིག་གམ་",
            "དྲན་པ་ཁོ་ནར་བསྡུས་པ་མང་བས་དེ་ཇི་ལྟར་ཡིན་སྙམ་ན་སྐྱོན་མེད་།",
            ""
        ],
        [
            "སྤྱོད་འཇུག་ཏུ། ",
            "གང་ཚེ་དྲན་པ་ཡིད་སྒོ་ནས།། ",
            "བསྲུང་བའི་དོན་དུ་གནས་གྱུར་པ། །",
            " དེ་ཚེ་ཤེས་བཞིན་འོང་འགྱུར་ཞིང༌།། ",
            "ཞེས་བཤད་པ་དྲན་ཤེས་གཉིས་ཕྲ་རགས་སམ་རྩིང་ཞིབ་ཀྱི་སྒོ་ནས་ཕྱེ་བ་།",
            "དྲན་པ་གསལ་པོ་སྟོབས་ཅན་གྱི་ཁོངས་སུ་ཤེས་བཞིན་ཚང་བའི་ཕྱིར་རོ། །",
            "དེ་ལྟར་ཡང་དབུས་མཐའི་འགྲེལ་པར། ",
            "དྲན་པ་ཉེ་བར་གནས་པ་ཤེས་བཞིན་དང་ལྡན་པར་འགྱུར་རོ། །",
            "ཞེས་སོ།། ",
            "འདིའི་སྐབས་སུ་དཔྱོད་ལྡན་དག ",
            "དྲན་ཤེས་ཀྱིས་ཡིད་དམིགས་པ་ལ་རྩེ་གཅིག་ཏུ་བཟུང་བའི་ཚེ། ",
            "དམིགས་པ་ལ་གནས་མི་གནས་དང་བྱིང་རྒོད་བྱུང་མ་བྱུང་བརྟག་པའི་རྟོག་པ་ཕྲ་མོ་བསྐྱེད་ན་",
            "ནི་མི་རྟོག་པར་མི་འགྱུར་ལ",
            ""
        ],
        [
            "མ་བསྐྱེད་ན་བྱིང་རྒོད་སོགས་རྟོགས་པའི་ཤེས་བཞིན་མི་འབྱུང་བས་ཇི་ལྟར་བྱ་སྙམ་།",
            "མི་མཁས་པ་དག་དེ་ལྟ་བུའི་རྟོག་པ་ཕྲ་མོ་དེ་ལ་སྐྱོན་དུ་བཟུང་།",
            "ཤེས་བཞིན་གྱི་གསལ་ངར་ནི་མེད་།",
            "སེམས་ཀྱི་དྭངས་ཆ་ཅི་རིགས་ནི་ཡོད་པའི་གནས་ཆ་སྐྱོང་བར་སྣང་ཡང༌། ",
            "དེ་ལྟ་བུའི་རྟོག་པ་ཕྲ་མོ་དེ་རྟོག་པ་རང་མཚན་པ་མ་ཡིན་གྱི། ",
            "ལྷག་མཐོང་དང་མཚུངས་ལྡན་གྱི་ཤེས་བཞིན་ནམ་རིག་པ་ཡིན་པས་",
            "བསྐྱེད་དགོས་ཏེ",
            "སྒོམ་རིམ་བར་པ་ལས། ",
            "དེ་ལྟར་གང་ལ་འདོད་པའི་དམིགས་པ་དེ་ལ་སེམས་བཞག་།",
            "དེ་ཉིད་ལ་ཕྱིར་ཞིང་རྒྱུན་དུ་སེམས་གཞག་པར་བྱའོ།།",
            ""
        ],
        [
            "དེ་ལ་ཉེ་བར་བཞག་ནས་སེམས་ལ་འདི་ལྟར་དཔྱད་པར་བྱ་།",
            "ཅི་དམིགས་པ་ལ་སེམས་ལེགས་པར་འཛིན་ནམ། ",
            "འོན་ཏེ་བྱིང་ངམ་འོན་ཏེ་ཕྱི་རོལ་གྱི་ཡུལ་ལ་རྣམ་པར་འཕྱར་བས་",
            "རྣམ་པར་གཡེངས་སམ་སྙམ་དུ་བརྟག་པར་བྱའོ།།",
            "ཞེས་པ་ལྟར་རོ། །",
            "དེ་ལྟ་བུའི་རྟོག་པ་བསྐྱེད་ལུགས་ཀྱང་མ་ཡེངས་པའི་དྲན་རྒྱུན་བཏང་ནས་",
            "བསྐྱེད་པ་མིན་གྱི། ",
            "ཏིང་ངེ་འཛིན་གྱི་ངང་མ་ཤོར་བའི་ཐོག་ནས་བྱ་ར་ཙམ་བྱེད་པ་ཡིན་ཏེ",
            "རྟོག་པ་འདི་ཡང་ཧ་ཅང་གི་ཤུགས་ཆེ་བར་ཡང་ཡང་བསྐྱེད་ན་",
            "དྲན་པ་ཤོར་བའི་རྟོག་པ་སྐྱོན་ཅན་ལྡང་བས། ",
            "སྔ་མ་སྔ་མའི་ངེས་ཤེས་ཀྱི་ཤུགས་མ་ཟད་ཙམ་ལ་",
            "ཕྱི་མ་ཕྱི་མས་བྱ་ར་ཙམ་བྱེད་པའོ།།",
            ""
        ],
        [
            "མདོར་ན་གྲིམ་གློད་ཀྱི་ཆ་སྙོམ་ལུགས་ལྟར་སྐྱོང་མཁས་པར་བྱ་།",
            "ཚུལ་འདི་ནི་བསམ་གཏན་སྐྱོང་ཚུལ་མཐའ་དག་གི་གནད་དམ་པ་ཡིན་ནོ།།",
            "མདོར་ན་དམིགས་པ་རྗེས་སུ་དྲན་པའི་དྲན་རྒྱུན་དང་ལྡན་པ་དང༌། ",
            "དེ་ལ་བྱིང་རྒོད་ཀྱི་ཁ་ན་མ་ཐོ་བ་མེད་པ་དང༌། ",
            "ཡིད་རྣལ་དུ་ཕབ་པའི་དགའ་བ་དང་ལྡན་པའི་སེམས་ལ་",
            "ཏིང་ངེ་འཛིན་ཞེས་བྱ་བ་ལས། ",
            "སྐབས་འདིའི་དམིགས་པ་ནི་རྣམ་པར་མི་རྟོག་ཅིང་གསལ་རིག་དང་ལྡན་པ་།",
            "དེ་ལྟ་བུའི་དྲན་ཤེས་རྒྱུན་ཆགས་པའོ།།",
            "དེ་ལྟར་ཡང་ཉན་ས་ལས། ",
            "དེ་ལ་སེམས་རྩེ་གཅིག་པ་ཉིད་གང་ཞེ་།",
            "སྨྲས་པ། ",
            "ཡང་དང་ཡང་དུ་རྗེས་སུ་དྲན་པ་དང་",
            "ཆ་མཐུན་པ་ལ་དམིགས་པ་དང༌། ",
            "རྒྱུན་དང་ལྡན་པ་དང༌། ",
            "ཁ་ན་མ་ཐོ་བ་མེད་པ་དང༌། ",
            "དགའ་བ་དང་ལྡན་པའི་སེམས་ཀྱི་རྒྱུན་གང་ཡིན་པ་།",
            ""
        ],
        [
            "དེ་ནི་ཏིང་ངེ་འཛིན་ཞེས་ཀྱང་།",
            "དགེ་བའི་སེམས་རྩེ་གཅིག་པ་ཉིད་ཅེས་ཀྱང་བྱའོ།།",
            "ཞེས་སོ།།",
            "དེ་ལ་ཡང་དང་ཡང་དུ་རྗེས་སུ་དྲན་པ་ཞེས་པ་ནི། ",
            "བར་བར་དུ་ཐོས་བསམ་ལ་གཡེངས་པ་དག་མཉམ་བཞག་ལ་འཇུག་པར་བྱེད་པ་ལ་བཤད་།",
            "དེ་ཉིད་ལས། ",
            "དེ་ལ་ཅི་ཞིག་ཡང་དང་ཡང་དུ་རྗེས་སུ་དྲན་པར་བྱེད་ཅེ་།",
            "སྨྲས་པ་ཆོས་གང་དག་བཟུང་ཞིང་ཉན་པ་དང་",
            "བླ་མ་དག་ལས་གདམས་ཤིང་རྗེས་སུ་བསྟན་པ་ཐོབ་པ་གང་ཡིན་པ་དེའི་དབང་དུ་བྱས་།",
            ""
        ],
        [
            "མཉམ་པར་བཞག་པའི་ས་པའི་མཚན་མ་མངོན་དུ་བྱ་།",
            "དམིགས་པ་དེ་ལ་རྒྱུན་དང་ལྡན་པའི་དྲན་པས་",
            "རྗེས་སུ་འཇུག་པར་བྱེད་ཅིང་ཉེ་བར་གཏོད་པར་བྱེད་པའོ།།",
            "ཞེས་སོ།། ",
            "ལྔ་པ་ཚུལ་དེ་དག་གིས་སེམས་གནས་སྐྱོང་ཚུལ་ནི། ",
            "ཏིང་ངེ་འཛིན་སྐྱོང་བའི་ཐུན་རེ་བཞིན་དུ་ཤེས་པར་བྱ་།",
            "དེ་ཡང་ཏིང་ངེ་འཛིན་སྒོམ་པ་ལ་",
            "འཇུག་པའི་ཚེ་ཐོག་མར་ཏིང་ངེ་འཛིན་གྱི་ཡོན་ཏན་དྲན་པའི་སྒོ་།",
            "དེ་ལ་སེམས་དད་པ་དང་དོན་གཉེར་གྱི་འདུན་པ་དང་",
            "བརྩོན་འགྲུས་དང་ཤིན་སྦྱངས་རྣམས་བསྐྱེད་ནས་འཇུག་དགོས་།",
            ""
        ],
        [
            "དེ་ལྟ་བུའི་འདུ་བྱེད་བཞི་མ་བསྐྱེད་ན་",
            "ཏིང་ངེ་འཛིན་སྒོམ་པ་ལ་མི་སྤྲོ་བར་ལེ་ལོའི་དབང་དུ་འགྱུར་བའི་ཕྱིར་རོ། །",
            "དེ་ནས་གོང་དུ་བཤད་པའི་ཏིང་ངེ་འཛིན་སྐྱོན་མེད་",
            "དེ་ཉིད་ལས་ཡིད་གཞན་དུ་མི་ཡེངས་ཤིང་དེ་མི་བརྗེད་པའི་དྲན་པ་ཤུགས་ཅན་རྒྱུན་ཆགས་པར་བསྟེན་དགོས་ཏེ",
            "དེ་ལྟ་བུའི་དྲན་པ་སྟོབས་ཆུང་ན་",
            "བརྗེད་ངས་སྐྱེས་ནས་",
            "དམིགས་པ་མི་ཟིན་པའི་ཕྱིར་རོ། །",
            "དེ་ནས་དྲན་པ་དེའི་ཁོངས་ནས་བྱིང་རྒོད་རྟོགས་པར་བྱེད་པའི་ཤེས་བཞིན་གྲུང་པོ་བསྐྱེད་ལ་",
            "དེས་བྱིང་རྒོད་ཀྱི་སྐྱོན་བྱུང་མ་བྱུང་གི་བྱ་ར་ཐུ་རེ་བྱ་དགོས་ཏེ",
            ""
        ],
        [
            "དེ་ལྟ་བུའི་ཤེས་བཞིན་མི་གསལ་བའམ་མ་གྲུབ་ན་",
            "ཏིང་ངེ་འཛིན་གྱི་གེགས་སྐྱོན་ངོས་མི་ཟིན་པའི་ཕྱིར་རོ། །",
            "དེ་ནས་བྱིང་རྒོད་བྱུང་ན་",
            "དེའི་སྐྱོན་སེལ་ཚུལ་སྔར་བཤད་པ་ལ་",
            "ཡིད་འདུ་བྱེད་པའི་རྩོལ་བ་བསྐྱེད་དགོས་ཏེ",
            "དེ་འདྲའི་རྩོལ་བ་ཆུང་ན་",
            "བྱིང་རྒོད་ཀྱི་དབང་དུ་གྱུར་ནས་",
            "ཏིང་ངེ་འཛིན་སྐྱོན་མེད་མི་འཆར་བའི་ཕྱིར་རོ། །",
            "དེ་ནས་བྱིང་རྒོད་ཀྱི་སྐྱོན་ཞི་བ་ན་ཡིད་ཀྱི་",
            "འདུ་བྱེད་སྤངས་ཏེ་"
        ],
        [
            "དེ་ཉིད་རྣལ་དུ་འབེབས་པའི་བཏང་སྙོམས་སུ་འཇོག་དགོས་ཏེ",
            "དེ་འདྲའི་བཏང་སྙོམས་མ་བསྟེན་ན་",
            "ཏིང་ངེ་འཛིན་དེ་འཐོར་ནས་མཉམ་པར་གཞག་ཏུ་མི་བཏུབ་པའི་ཕྱིར་རོ། །",
            "ཚུལ་འདི་ནི་དབུས་མཐའ་ལས། ",
            "གནས་དང་དེ་ལ་གནས་པ་དང༌། །",
            " རྒྱུ་དང་འབྲས་བུ་ཉིད་དུ་འོ།། ",
            "དམིགས་པ་བརྗེད་པར་མ་གྱུར་དང༌། །",
            " བྱིང་དང་རྒོད་པ་རྟོགས་པ་དང༌། །",
            " དེ་སྤོང་མངོན་པར་འདུ་བྱེད་དང༌། །",
            " ཞི་ཚེ་རྣལ་དུ་འཇུག་པ་འོ།། ",
            "ཞེས་གསུངས་པའི་དོན་ནོ།།",
            "འགའ་ཞིག་ཐོག་མར་ཏིང་ངེ་འཛིན་ལ་དད་འདུན་སོགས་",
            "མི་བསྐྱེད་པར་རང་གར་རྩོམ་འཇོག་།",
            ""
        ],
        [
            "དྲན་པ་ཤུགས་ཆུང་ནས་སེམས་ཡེངས་ཆ་ཤས་ཆེ་བར་།",
            "ཤེས་བཞིན་མི་གསལ་བས་བྱིང་རྒོད་ཀྱི་སྐྱོན་ངོས་མི་།",
            "གལ་ཏེ་ཟིན་ཡང་དེ་རྟོག་པའོ་སྙམ་དུ་སྤང་བྱར་ངོས་བཟུང་ནས་",
            "རིག་པའི་གསལ་ངར་སྨད། ",
            "ཏིང་ངེ་འཛིན་སྐྱོན་མེད་ངོས་མི་ཟིན་པར་ཉམས་སྣང་ཅི་རིགས་ལ་ཏིང་ངེ་འཛིན་དུ་རློམ། ",
            "སྐབས་སུ་ཏིང་ངེ་འཛིན་སྐྱོན་མེད་ཅི་རིགས་ཤར་ཡང་",
            "དེ་ཉིད་རྣལ་དུ་མི་འབེབས་པར་སླར་ཡིད་ཀྱི་འདུ་བྱེད་དུ་མས་",
            "འཕྲོ་རྒོད་བསྐྱེད་པ་རྣམས་ནི་ཏིང་ངེ་འཛིན་སྒྲུབ་ཚུལ་གྱི་ཐབས་ལ་མ་མཁས་པ་ཡིན་ནོ།།",
            "དེས་ན་ལས་དང་པོ་པས་ཐོག་མར་དྲན་པ་ཤུགས་ཅན་།",
            "དེ་ནས་བློ་རྒོད་ཤས་ཆེ་བ་ལ་ཡིད་ལད་ཅན་གྱི་རྒོད་སྐྱོན་འབྱུང་བས། ",
            "དེ་ཤེས་བཞིན་གྱིས་ངོས་བཟུང་ནས་སྐྱོན་བསལ་བ་ན་",
            "རྒོད་པ་རགས་པ་ཞི་ཡང་འཕྲོ་རྒོད་ཀྱི་རྟོག་པ་ཕྲ་མོ་བན་བུན་ཙམ་འཆར་།",
            "དེ་ལ་འཁུ་འཕྲིག་ཆེན་པོ་མི་བྱ་བར་ཞེ་འདོད་ཅུང་ཟད་གློད་པས་",
            "རྟོག་པ་ཕྲ་མོ་དེ་ཡང་རང་ཞིར་སོང་ཚེ། ",
            "སླར་བྱིང་བ་ཕྲ་རགས་ཀྱིས་སེམས་ཀྱི་གསལ་ངར་སྒྲིབ་དོགས་པའི་བྱིང་ཟོན་བྱས་ཏེ་",
            ""
        ],
        [
            "ཅུང་ཟད་ཙམ་བསྒྲིམས་པས། ",
            "ཅི་ཞིག་ན་བྱིང་རྒོད་གཉིས་ཀའི་དབལ་ཚོགས་ནས་",
            "ཏིང་ངེ་འཛིན་སྐྱོན་མེད་འཆར་རོ། །",
            "དེའི་རིགས་པས་བློ་བྱིང་ཤས་ཆེ་བ་ལ་བྱིང་བ་ཕྲ་རགས་བསལ་ཏེ་",
            "སླར་རྒོད་ཟོན་བྱས་ལ་ཏིང་ངེ་འཛིན་།",
            "ཏིང་ངེ་འཛིན་སྐྱོན་མེད་བྱུང་བ་།",
            "སླར་ཡིད་ཀྱི་འདུ་བྱེད་མངས་པའམ་རྩོལ་བ་ཆེས་ན་",
            "ཏིང་ངེ་འཛིན་རྣལ་དུ་མི་ཕེབས་པའི་",
            "གེགས་ཆེན་པོར་འགྱུར་བས་",
            "ཏིང་ངེ་འཛིན་གྱི་ངང་མ་ཤོར་ཙམ་གྱི་",
            "བཏང་སྙོམས་སུ་འཇོག་པ་ཡིན་ལ",
            ""
        ],
        [
            "དེ་ཡང་དྲན་པ་ནི། ",
            "བློའི་འདུན་པ་དྲག་པོས་དྲན་པའི་ཤུགས་བསྐྱེད་དེ་བཟུང་བ་།",
            "ཤུགས་ཡོད་པའི་ཚེ་དམིགས་པ་ལས་སེམས་ཡེངས་པ་གཏན་མི་འབྱུང་།",
            "ཅུང་ཟད་ཡེངས་པར་རྩོམ་པ་ནི་དྲན་པའི་ཤུགས་ཅུང་ཟད་ཉམས་པ་དང༌། ",
            "ཡེངས་པ་ནི་དྲན་པ་ཤོར་བ་ཡིན་པས། ",
            "དྲན་པ་སྔ་མའི་ཤུགས་མ་ཉམས་ཤིང་མ་ཤོར་ཙམ་ལ་སླར་ཡང་",
            "དྲན་པའི་སྟོབས་ཤུགས་བསྐྱེད་པར་བྱ་སྟེ",
            "མདོར་ན་དྲན་པའི་སྟེང་དུ་དྲན་པ་བསྣན་པ་ལྟ་བུར་",
            "དྲན་ཤུགས་སྔ་ཕྱིའི་བར་མི་འཆད་པར་བྱ་བའོ།།",
            "ཤེས་བཞིན་ནི། ",
            "དྲན་པ་ཤུགས་ཅན་གྱི་ཁོངས་ནས་འབྱུང་བ་ཡིན་།",
            "དེ་བྱིང་རྒོད་ཀྱི་སྐྱོན་བྱུང་མ་བྱུང་ཅེ་རེ་བལྟ་བའི་ཚུལ་དུ་བྱ་ར་ཙམ་ཞིག་བྱེད་།",
            ""
        ],
        [
            "དེ་ལས་སྤྲོས་པའི་བརྟག་དཔྱད་གཞིག་འབྲེལ་སོགས་སྐབས་འདིར་མི་རུང་།",
            "སེམས་རྩེ་གཅིག་པའི་གེགས་སུ་འགྱུར་བའི་ཕྱིར་རོ། །",
            "རྩོལ་བའམ་འདུ་བྱེད་ནི། ",
            "བྱིང་རྒོད་བྱུང་ན་དེ་སེལ་ཐབས་ལ་",
            "མངོན་པར་འདུ་བྱེད་པ་ཙམ་ཡིན་གྱི། ",
            "བྱིང་རྒོད་བསལ་ཟིན་ནས་དེ་ལྟར་མི་རུང་།",
            "ཡིད་ཀྱི་འདུ་བྱེད་བསྐྱེད་པ་དང་",
            "ཡིད་མི་གཡོ་བར་བྱེད་པ་འགལ་བའི་ཕྱིར་དང༌། ",
            "སྒོམ་རིམ་ཕྱི་མ་གཉིས་ལས་ཀྱང༌། ",
            "གལ་ཏེ་སེམས་མཉམ་པར་ཞུགས་པ་ལ་རྩོལ་བ་བྱས་ན",
            "དེའི་ཚེ་རྣམ་པར་གཡེང་བར་འགྱུར་རོ། །",
            "ཞེས་བཤད་པའི་ཕྱིར་རོ། །",
            "བཏང་སྙོམས་ནི། ",
            "བྱིང་རྒོད་ཀྱི་སྐྱོན་ཞི་ནས་"
        ],
        [
            "གྲིམ་ལྷོད་སྙོམས་པའི་ཚེ་དེ་ལ་ཡིད་རྣལ་དུ་ཕབ་ལ",
            "རྩོལ་བའམ་ཡིད་ཀྱི་འདུ་བྱེད་སྤངས་ནས་",
            "ཏིང་ངེ་འཛིན་དེ་ཉིད་འཚོ་སྐྱོང་མཁས་པར་བྱེད་པ་།",
            "སྒོམ་རིམ་བར་པ་ལས། ",
            "གང་གི་ཚེ་བྱིང་བ་དང་རྒོད་པ་མེད་པར་གྱུར་།",
            "དམིགས་པ་དེ་ལ་སེམས་རྣལ་དུ་འདུག་པར་མཐོང་བ་དེའི་ཚེ་",
            "རྩོལ་བ་གློད་ལ་བཏང་སྙོམས་སུ་བྱ་།",
            "དེའི་ཚེ་ཇི་སྲིད་འདོད་ཀྱི་བར་དུ་འདུག་པར་བྱའོ།།",
            "ཞེས་པ་ལྟར་རོ། །",
            "འོ་ན་ཚུལ་དེ་ལྟ་བུ་ལ་ཐུན་རིང་ཐུང་ཇི་ལྟར་བྱ་སྙམ་།",
            ""
        ],
        [
            "ལས་དང་པོ་པ་ལ་ཐུན་རིངས་ན་དྲན་ཤེས་ཀྱི་ཤུགས་ངང་ངམ་",
            "ཤུགས་ཀྱིས་ཤོར་ནས་བརྗེད་ངས་སྐྱེས་ཏེ་ཡེངས་ཆ་འབྱུང་།",
            "བྱིང་རྒོད་ཀྱི་སྐྱོན་ཡང་མྱུར་དུ་ངོས་མི་ཟིན་པར་",
            "རྣམ་གཡེང་དང་བྱིང་རྒོད་ཀྱི་དབང་དུ་འགྱུར་བས་",
            "ཐུན་ཆུང་ངུར་ཡང་ཡང་སྒོམ་པ་ཡིན་།",
            "ཅུང་ཟད་གོམས་ནས་དྲན་ཤེས་སྐྱོང་ཚུལ་ལ་",
            "མཁས་པས་ཏིང་ངེ་འཛིན་སྐྱོན་མེད་རྣལ་དུ་ཕབ་ན་ནི་",
            "ཐུན་ཅུང་ཟད་རིང་ཡང་སྐྱོན་དུ་མི་འགྱུར་།",
            "མདོར་ན་ལུས་སེམས་ལ་ཏིང་འཛིན་གྱི་བར་ཆད་མ་བྱུང་བ་",
            "དེ་སྲིད་དུ་མཉམ་པར་འཇོག་ཅིང༌། ",
            "བྱུང་ན་བར་ཆད་ཀྱི་སྐྱོན་བསལ་ལ་",
            "བསྒོམ་པར་བྱ་བ་ལས་ཐུན་ཚད་ཀྱི་ངེས་པ་མ་བཤད་དོ།།",
            "དེ་ལྟར་ན་འདིར་སེམས་གནས་སྐྱོང་ཚུལ་གྱི་གནད་ཅི་རིགས་བཤད་པ་ཡིན་གྱི། ",
            "ཞི་གནས་ཀྱི་གེགས་སམ་སྒྲིབ་པ་རྣམས་དང༌། ",
            "དེ་སྤོང་བའི་འདུ་བྱེད་རྣམས་ཀྱི་ངོས་འཛིན་དང༌། ",
            "དེའི་ཤེས་བྱེད་མཐའ་དག་ནི་ཞི་ལྷག་སྤྱི་བཤད་ཀྱི་སྐབས་སུ་",
            "བཤད་ཟིན་པས་སླར་མ་སྤྲོས་སོ།།",
            ""
        ],
        [
            "དྲུག་པ་སེམས་གནས་འགྲུབ་ཚུལ་གྱི་རིམ་པ་ནི། ",
            "གྲུབ་ཆེན་ཏཻ་ལོ་པས། ",
            "ལས་ནི་དང་པོ་གཅོང་རོང་འབབ་ཆུ་འདྲ།། ",
            "བར་དུ་ཆུ་བོ་གང་གཱ་དལ་ཞིང་གཡོ།། ",
            "ཐ་མ་ཆུ་རྣམས་མ་བུ་ཕྲད་པ་འདྲ།། ",
            "ཞེས་བཤད་པ་ནི་",
            "གནས་ཀྱི་སྐབས་ཁོ་ནར་མ་ངེས་ཀྱང་སྦྱར་དུ་རུང་།",
            "དེ་ཡང་ལས་དང་པོ་པ་ལ་རྣམ་རྟོག་ཕྲ་རགས་མང་པོ་འཁྲུག་པའི་བར་ནས་",
            "མི་རྟོག་པའི་གནས་ཆ་ཅི་རིགས་རྙེད་དེ་སྐྱོང་བ་ནི། ",
            "དཔེར་ན་གཅོང་རོང་གི་འབབ་ཆུ་དང་འདྲ་སྟེ",
            ""
        ],
        [
            "ལས་ཅན་གྱི་ཡིད་ཤིན་ཏུ་གཡོ་ཞིང་མི་བརྟན་པས་སོ།།",
            "དེ་ནས་གོམས་པ་ཤས་ཆེ་བས་",
            "རྟོག་པ་རགས་པ་རྣམས་ཕལ་ཆེར་ཞི་བའམ། ",
            "མ་ཞི་ཡང་ཕྲ་ཉལ་གྱིས་སོང་ནས་",
            "དེས་བར་དུ་མི་གཅོད་པར་ཅུང་ཟད་སྐྱོང་བདེ་བ་ནི། ",
            "དཔེར་ན་ཆུ་བོ་གང་གཱ་དལ་ཞིང་གཡོ་བ་དང་འདྲ་སྟེ",
            "ཕལ་ཆེར་སེམས་གནས་ཀྱི་ཐོག་ཏུ་ཆམ་མེ་གནས་ཤིང༌། ",
            "རེས་ཡུལ་རྐྱེན་ཅི་རིགས་ལ་བརྟེན་ནས་",
            "རྣམ་རྟོག་གི་གཡོ་བ་དྲག་པོ་རྣམས་ཉམས་འོག་ཏུ་མི་ཚུད་པས་སོ།།",
            "དེ་ནས་རྟོག་པ་ཕྲ་རགས་ཐམས་ཅད་མི་ལྡང་བའམ་",
            "ཕྲ་བ་ཅུང་ཟད་རེ་ལྡང་ནའང་",
            "རང་ཞི་རང་དག་དུ་འགྲོ་བ་ནི། ",
            "དཔེར་ན་ཆུ་མ་བུ་ཕྲད་པ་རྒྱ་མཚོ་ཆེན་པོ་དང་འདྲ་སྟེ",
            ""
        ],
        [
            "བྱུང་ཚོར་ཐམས་ཅད་དྲན་ཤེས་ཀྱི་དབྱིངས་སུ་རོ་གཅིག་ཏུ་གྱུར་ནས་",
            "རྟོག་པའི་རླབས་ཀྱིས་གཡོ་བར་མི་ནུས་པས་སོ།།",
            "དེ་ལྟར་ན་སེམས་གནས་རིམ་པ་གསུམ་དུ་བསྡུ་བའམ། ",
            "མདོ་ཕྱོགས་ནས་བཤད་པའི་སེམས་གནས་དགུ་དང་སྦྱར་།",
            "ཐོག་མར་སེམས་སྤྲོས་པ་བསྡུས་ནས་",
            "དམིགས་པ་ལ་གཏད་པས་ནི་",
            "འཇོག་པའི་སེམས་འགྲུབ་།",
            "དེ་བཞིན་དུ་སེམས་གཞན་དུ་མི་ཡེངས་པར་གནས་པ་དེའི་རྒྱུན་བསྲིངས་པས་",
            "རྒྱུན་དུ་འཇོག་པ་དང༌། ",
            "གཞན་དུ་ཡེངས་ནའང་སླར་དེ་ཉིད་ལ་སྦྱར་བས་བླན་ཏེ་འཇོག་པ་དང་",
            "སེམས་ཡང་ཡང་བསྡུས་ཤིང་ཕྲ་བར་བྱས་པས་ཉེ་བར་འཇོག་པ་དང༌། ",
            "ཏིང་ངེ་འཛིན་གྱི་ཡོན་ཏན་མཐོང་ནས་",
            "དེ་ལ་ནན་ཏན་བྱས་པས་",
            "དུལ་བར་བྱེད་པ་དང་རྣམ་གཡེང་གི་ཉེས་སྐྱོན་མཐོང་ནས་",
            "དེ་ཞི་བར་བྱས་པས་ཞི་བྱེད་དང༌། ",
            "ཏིང་ངེ་འཛིན་ལ་ཆགས་སོགས་ཀྱི་རྟོག་པའི་སྐྱོན་བྱུང་ན་",
            ""
        ],
        [
            "དེ་དག་ཀྱང་ཞི་བར་བྱས་པས་རྣམ་པར་ཞི་བྱེད་དང༌། ",
            "ཏིང་ངེ་འཛིན་ལ་སེམས་འདུ་བྱེད་པ་དང་བཅས་ཏེ་",
            "གོམས་པར་བྱེད་པས་རྩེ་གཅིག་ཏུ་བྱེད་པ་དང་དེ་གོམས་ནས་",
            "རྩོལ་མེད་དུ་ཏིང་ངེ་འཛིན་ལ་ངང་ངམ་",
            "ཤུགས་ཀྱིས་འཇུག་པས་མཉམ་པར་འཇོག་པའི་སེམས་རྣམས་འགྲུབ་སྟེ",
            "མདོ་སྡེ་རྒྱན་ལས། ",
            "དམིགས་པ་ལ་ནི་སེམས་གཏད་ནས།།",
            "དེ་རྒྱུན་རྣམ་པར་གཡེང་མི་བྱ།།",
            "ཞེས་སོགས་གསུངས་པའི་དོན་ནོ།།",
            ""
        ],
        [
            "སྟོབས་དྲུག་བཤད་པ་དང་སྦྱར་།",
            "ཏིང་ངེ་འཛིན་གྱི་མན་ངག་ཐོས་པ་ནི་ཐོས་པའི་སྟོབས་དང༌། ",
            "དེ་ཉིད་ཉམས་སུ་ལེན་པ་ནི་བསམ་པའི་སྟོབས་དང༌། ",
            "དྲན་པ་མི་ཡེངས་པ་དྲན་པའི་སྟོབས་དང༌། ",
            "བྱིང་རྒོད་རིག་པ་ཤེས་བཞིན་གྱི་སྟོབས་དང༌། ",
            "ཏིང་ངེ་འཛིན་ལ་འབད་རྩོལ་ཆེར་བྱེད་པ་བརྩོན་འགྲུས་ཀྱི་སྟོབས་དང༌། ",
            "ཤིན་ཏུ་གོམས་པར་བྱེད་པ་འདྲིས་པའི་སྟོབས་རྣམས་སོ།། ",
            "ཡིད་བྱེད་བཞི་དང་སྦྱར་།",
            "ཐོག་མར་ཏིང་ངེ་འཛིན་ལ་འབད་པ་ཆེན་པོས་",
            "ཡིད་རྩེ་གཅིག་ཏུ་བསྒྲིམ་དགོས་པས་བསྒྲིམས་ཏེ་འཇུག་པ་དང༌། ",
            "དེ་ནས་བྱིང་རྒོད་ཀྱིས་བར་དུ་གཅོད་པ་ཡོད་པའི་ཚེ་ཆད་ཅིང་འཇུག་པ་དང༌། ",
            "དེས་བར་དུ་གཅོད་མི་ནུས་པའི་ཚེ་",
            "ཆད་པ་མེད་པར་འཇུག་པ་དང༌། ",
            "མཐར་རྩོལ་མེད་དུ་ངང་གིས་འཇུག་པའི་ཚེ་",
            "ལྷུན་གྲུབ་ཀྱིས་འཇུག་པ་རྣམས་།",
            "འདི་དག་གི་ཚུལ་ཡང་སྔར་བཤད་ཟིན་ཏོ།།",
            "དེ་ལྟ་བུའི་སེམས་གནས་དེ་ཡང་སེམས་དྲུག་པ་མན་ཆད་དུ་",
            "ཏིང་ངེ་འཛིན་ལ་དད་འདུན་དང་དྲན་ཤེས་ཤུགས་ཅན་གྱི་སྒོ་ནས་",
            "རྩོལ་བའི་བརྩོན་འགྲུས་ཀྱི་སྟོབས་བསྐྱེད་པས་",
            "སེམས་བདུན་པ་དང་བརྒྱད་པ་གྲུབ་པ་།",
            ""
        ],
        [
            "གོམས་པའི་སྟོབས་ཀྱིས་རྩོལ་བ་ཆེར་མི་དགོས་པར་ངང་ངམ་",
            "ཤུགས་ཀྱིས་ཏིང་ངེ་འཛིན་དུ་འགྲོ་བའི་སེམས་དགུ་པ་འཆར་།",
            "དེ་ཡང་ཤིན་ཏུ་གོམས་པ་ན་ཐོག་མར་ཏིང་ངེ་འཛིན་སྒོམ་པའི་",
            "ཀུན་སློང་གི་དྲན་པས་ལན་ཅིག་མཉམ་པར་བཞག་།",
            "རྒྱུན་ལྡན་དུ་དྲན་ཤེས་ཐུ་རེ་འཛིན་མི་དགོས་པ་",
            "ཏིང་ངེ་འཛིན་དུ་ཆམ་ཆམ་འགྲོ་བ་བྱུང་།",
            "དཔེར་ན་ཀློག་གམ་ཁ་ཏོན་ལྟ་བུ་ཞིག་མ་བྱང་བའི་ཚེ་",
            "དྲན་ཤེས་བསྒྲིམས་པའི་རྩོལ་བ་ཆེ་ཆུང་ཅི་རིགས་བསྐྱེད་དགོས་ཀྱང༌། ",
            "གོམས་པ་ན་དང་པོའི་ཀུན་སློང་ཙམ་མ་གཏོགས་བར་དུ་",
            "དྲན་ཤེས་རྒྱུན་ཆགས་ཀྱི་རྩོལ་བ་མེད་པར་ཤུགས་འབྱུང་གིས་ཐོན་པ་ལྟར་རོ། །",
            "དེ་ལྟ་བུའི་ཏིང་ངེ་འཛིན་བདེ་གསལ་མི་རྟོག་པའི་",
            "ཉམས་དང་བཅས་པ་ཞིག་ལ་དེ་ཀའི་མཉམ་རྗེས་འདྲེས་པ་འོང་སྟེ",
            "དེ་ལ་མི་མཁས་པ་དག་དགེ་སྦྱོར་བཟང་པོར་རློམ་པ་ཡོད་ཀྱང་",
            "སེམས་གནས་ཀྱི་ཉམས་སྣང་ཙམ་དུ་བཞེད་ཀྱི། ",
            "སྒྲུབ་བརྒྱུད་འདིས་བཞེད་པའི་དགེ་སྦྱོར་གཏན་མིན་ནོ།། ",
            "འོ་ན་དེ་ལྟ་བུ་དེ་ཞི་གནས་མཚན་ཉིད་པ་ཡིན་ནམ་མིན་སྙམ་།",
            ""
        ],
        [
            "མདོ་ཕྱོགས་ཀྱི་སྒོམ་རིམ་རྣམས་སུ་ཤིན་སྦྱངས་ཐོབ་ནས་ཞི་གནས་སུ་འཇོག་།",
            "དེ་མ་ཐོབ་པའི་ཏིང་ངེ་འཛིན་ཇི་ལྟར་བཟང་ཡང་",
            "འདོད་པའི་སས་བསྡུས་ཀྱི་སེམས་རྩེ་གཅིག་པ་ཙམ་ལས། ",
            "ཁམས་གོང་མའི་སས་བསྡུས་པའི་བསམ་གཏན་གྱི་དངོས་གཞི་ལྟ་ཅི་།",
            "ཉེར་བསྡོགས་ཙམ་དུ་ཡང་མི་འཇོག་།",
            "ཉེར་བསྡོགས་ཐོབ་ན་ཤིན་སྦྱངས་འཐོབ་དགོས་པར་བཤད་པས་སོ།།",
            "དེ་ལྟར་ན་འདོད་སེམས་རྩེ་གཅིག་པ་ཙམ་ལ་",
            "ཞི་གནས་རྗེས་མཐུན་པ་དང༌། ",
            "མཉམ་པར་མ་བཞག་པའི་ས་པའི་ཐ་སྙད་དང༌། ",
            "ཁམས་གོང་མའི་བསམ་གཏན་ལ་མཉམ་པར་བཞག་པའི་",
            "ས་པའི་ཐ་སྙད་འདོགས་སོ།།",
            "འདོད་སེམས་རྩེ་གཅིག་པ་དེས་ཤིན་སྦྱངས་སོགས་རིམ་པས་འཐོབ་ཚུལ་ནི། ",
            "དེ་ཉིད་བདེ་གསལ་མི་རྟོག་པ་དང་བཅས་པའི་སྟོབས་ཀྱིས་",
            "ཏིང་ངེ་འཛིན་སྐྱོང་བ་ལ་འཚེར་སྣང་མེད་པར་",
            "དགའ་སྤྲོ་རྒྱས་པས་ཐོག་མར་སེམས་ལས་",
            "རུང་གི་ཤིན་སྦྱངས་བསྐྱེད་ཅིང༌། ",
            "དེའི་མཐུས་ལུས་ལས་རུང་གི་རྒྱུན་གྱུར་པའི་རླུང་ལུས་ལ་རྒྱུ་།",
            ""
        ],
        [
            "དེས་ལུས་ལ་ཁྱབ་པ་ན་ལུས་ལས་",
            "རུང་གི་ཤིན་སྦྱངས་སྐྱེ་ཚུལ་རྣམས་ཉན་ས་ལས་བཤད་།",
            "ཤིན་སྦྱངས་དེ་སྐྱེས་ནས་",
            "དོན་སོ་སོར་རིག་པ་དང་མོས་པ་ལས་བྱུང་བ་དང་",
            "རབ་ཏུ་དབེན་པ་དང་དགའ་བ་སྡུད་པ་དང་",
            "དཔྱོད་པ་དང་སྦྱོར་བ་མཐར་ཐུག་པའི་ཡིད་བྱེད་དྲུག་དང་ལྡན་པ་།",
            "གཟུགས་ཀྱི་སས་བསྡུས་ཀྱི་བསམ་གཏན་དང་པོའི་",
            "ཉེར་བསྡོགས་སུ་འགྱུར་བ་དང༌། ",
            "དེ་ནས་རིམ་པས་བསམ་གཏན་དང་",
            "གཟུགས་མེད་ལ་སོགས་པའི་སྙོམས་འཇུག་རྣམས་འགྲུབ་པར་བཤད་དེ",
            "སྒོམ་རིམ་ལས། ",
            "འདི་ལྟར་བཏང་སྙོམས་ཀྱི་ཚོར་བ་དང་ལྡན་ཞིང་",
            "རྟོག་པ་དང་བཅས་པ་དང་",
            "དཔྱོད་པ་དང་བཅས་པར་གྱུར་པ་དེའི་ཚེ་",
            "མི་ལྕོགས་པ་མེད་པ་ཞེས་བྱ་།",
            "བསམ་གཏན་དང་པོའི་སྦྱོར་བའི་སེམས་སོ།།",
            ""
        ],
        [
            "གང་གི་ཚེ་འདོད་པའི་སྲེད་པ་དང་",
            "སྡིག་པའི་ཆོས་རྣམས་དང་བྲལ་།",
            "རྟོག་པ་དང་དཔྱོད་པ་དང་དགའ་བ་དང་",
            "བདེ་བ་དང་ལྡན་པར་གྱུར་པ་དེའི་ཚེ་",
            "བསམ་གཏན་དང་པོ་ཞེས་བྱའོ།།",
            "བསམ་གཏན་དང་པོ་ཉིད་ལས་རྟོག་པ་ཙམ་མེད་པ་དེ་ནི་",
            "བསམ་གཏན་ཁྱད་པར་ཅན་ཞེས་བྱའོ།།",
            "གང་གི་ཚེ་རྟོག་པ་དང་དཔྱོད་པ་དང་བྲལ་བ་དེའི་ཚེ་",
            "བསམ་གཏན་དང་པོའི་སའི་སྲེད་པ་དང་བྲལ་བར་གྱུར་ནས་",
            "དགའ་བ་དང་བདེ་བ་དང་ནང་ཡོངས་སུ་དང་བ་དང་ལྡན་པར་གྱུར་པ་དེའི་ཚེ་",
            "བསམ་གཏན་གཉིས་པ་ཞེས་བྱའོ།།",
            "གང་གི་ཚེ་བསམ་གཏན་གཉིས་པའི་སའི་སྲེད་པ་དང་བྲལ་བར་གྱུར་།",
            ""
        ],
        [
            "བདེ་བ་དང་བཏང་སྙོམས་དང་དྲན་པ་དང་",
            "ཤེས་བཞིན་དག་དང་ལྡན་པར་གྱུར་པ་དེའི་ཚེ་",
            "བསམ་གཏན་གསུམ་པ་ཞེས་བྱའོ།།",
            "གང་གི་ཚེ་བསམ་གཏན་གསུམ་པའི་སའི་སྲེད་པ་དང་བྲལ་ཏེ་",
            "སྡུག་བསྔལ་ཡང་མ་ཡིན་བདེ་བ་ཡང་མ་ཡིན་ཞིང་",
            "བཏང་སྙོམས་དང་དྲན་པ་དག་དང་ལྡན་པར་གྱུར་པ་",
            "དེའི་ཚེ་བསམ་གཏན་བཞི་པ་ཞེས་བྱའོ།།",
            "ཞེས་པ་ལ་སོགས་པ་བཤད་དེ་རྒྱས་པར་ནི་",
            "མངས་པའི་འཇིགས་པས་མ་སྤྲོས་སོ།།",
            "ཤིན་སྦྱངས་དེ་ཐོབ་པ་ན་ཞག་མང་པོར་",
            "ཏིང་ངེ་འཛིན་ལ་མཉམ་པར་བཞག་ཀྱང༌། ",
            "དེའི་ཚེ་ལུས་སེམས་གཉིས་ཀྱི་གནས་ངན་ལེན་རྒྱུན་ཆད་།",
            ""
        ],
        [
            "ལུས་སེམས་ལ་བདེ་དགའ་ཐོབ་པ་དང་བཅས་པས་",
            "ཏིང་ངེ་འཛིན་ལ་འཇུག་ནུས་པ་།",
            "དཔེར་ན་རྗེ་དྭགས་པོས་ཞག་བཅུ་གསུམ་དབུ་ཐོག་ཏུ་",
            "མར་མེ་བཞག་ནས་ཏིང་ངེ་འཛིན་ལ་བཞུགས་ཐུབ་པ་ལྟ་བུ་འབྱུང་བ་ཡིན་ནོ།། ",
            "འོན་ཀྱང་སྒྲུབ་བརྒྱུད་འདིའི་བླ་མ་རྣམས་སེམས་གནས་སྒོམ་གྱི་",
            "གཞིའམ་རྐང་པ་ཙམ་དུ་བཞེད་པས། ",
            "ཤིན་སྦྱངས་ཇི་ལྟ་བ་མ་ཐོབ་ཀྱང་",
            "སེམས་གནས་རྩོལ་མེད་དུ་སྐྱོང་ནུས་པའམ་",
            "རྩོལ་བ་ཅུང་ཟད་དང་བཅས་ཏེ་",
            "སྐྱོང་བདེ་བ་ཙམ་ཡང་ཞི་གནས་སུ་བཞེད་ཅིང་",
            "ལྷག་མཐོང་ལ་འཁྲིད་དུ་རུང་བར་ཡང་བཞེད་དེ",
            "ཞི་ལྷག་འབྲེལ་བའི་སྒོམ་རྩེ་གཅིག་ལ་རིམ་པ་གསུམ་དུ་གསུངས་པས། ",
            "འདིར་ཞི་གནས་ཁོ་ན་ལ་རྩལ་དུ་མི་འདོན་པར་",
            "ཞི་ལྷག་འབྲེལ་བའི་དགེ་སྦྱོར་རྙེད་ནས་",
            "རྩལ་དུ་འདོན་ཚུལ་དུ་སྣང་ངོ༌། ",
            "འོན་ཀྱང་བསྐྱང་རྒྱུའི་ཏིང་ངེ་འཛིན་གྱི་ཁྱད་པར་ཙམ་མ་གཏོགས། ",
            "བསྒོམ་བྱ་དེ་"
        ],
        [
            "དྲན་ཤེས་རྩོལ་གསུམ་གྱིས་གོམས་པར་སྦྱངས་པས་མཐར་བསྒོམ་བྱ་དེ་",
            "ལ་རྩོལ་མེད་དུ་འཇུག་པའི་མཉམ་གཞག་འཆར་ཚུལ་ནི་",
            "རྣམ་པ་ཐམས་ཅད་དུ་མཚུངས་པས། ",
            "སྐབས་འདིར་གང་ཟག་རིམ་གྱིས་པའི་",
            "རིགས་ཅན་ལ་ཞི་གནས་རྐང་ཚུགས་ན་ལེགས་པར་མཐོང་སྟེ",
            "སྤྱོད་འཇུག་ལས། ",
            "ཞི་གནས་རབ་ཏུ་ལྡན་པའི་ལྷག་མཐོང་གིས། །",
            "ཞེས་དང༌། ",
            "སྒྲུབ་བརྒྱུད་པའི་གསུང་ལས། ",
            "ཞི་མ་གནས་ན་ལྷག་མི་མཐོང༌།།",
            "ཞེས་དང༌། ",
            "ལྷག་མཐོང་སྔས་ན་ཞི་གནས་མེད།།",
            "ཅེས་གསུངས་པ་ལྟར་རོ། །",
            " བདུན་པ་ཞི་གནས་བསྒྲུབས་པའི་དགོས་པ་ནི། ",
            "སྤྱིར་འཇིག་རྟེན་དང་འཇིག་རྟེན་ལས་འདས་པའི་",
            "ལས་ཐམས་ཅད་ཀྱི་རྩ་བ་ལ་",
            "ཞི་གནས་ངེས་པར་བསྒྲུབ་དགོས་ཏེ",
            ""
        ],
        [
            "དེ་ཡང་འཇིག་རྟེན་པའི་ལམ་ལ་ཁམས་གསུམ་ལས། ",
            "འདོད་པའི་སས་བསྡུས་ཀྱི་ཉོན་མོངས་སྤོང་བར་བྱེད་པ་།",
            "ཉོན་མོངས་པའི་མི་མཐུན་ཕྱོགས་ཀྱི་གཉེན་པོ་བསྐྱེད་པ་དང་",
            "འདོད་པ་ལ་རགས་པ་དང་གཟུགས་ལ་ཞི་བར་བལྟ་བའི་",
            "རྣམ་པ་ཅན་གྱི་ལྷག་མཐོང་བསྒྲུབ་དགོས་པས་",
            "དེའི་རྟེན་དུ་ཞི་གནས་དགོས་པའི་ཕྱིར་དང༌། ",
            "དེ་བཞིན་དུ་གཟུགས་དང་གཟུགས་མེད་ཀྱི་",
            "སས་བསྡུས་པའི་བསམ་གཏན་གྱི་ཉེར་བསྡོགས་བརྒྱད་དང༌། ",
            "བསམ་གཏན་དངོས་གཞི་བརྒྱད་བསྒྲུབ་པ་ལའང་",
            "ས་འོག་མ་འོག་མ་ལ་རགས་པ་དང༌། ",
            "གོང་མ་གོང་མ་ལ་ཞི་བར་བལྟ་བའི་རྣམ་པ་ཅན་གྱི་",
            "ལྷག་མཐོང་བསྒྲུབ་དགོས་པས་དེའིརྟེན་དུའང་",
            "ཞི་གནས་དགོས་པའི་ཕྱིར་དང༌། ",
            "འདས་ལམ་ལ་ཐེག་དམན་པ་བདེན་བཞི་ལ་དམིགས་ནས་",
            "གང་ཟག་གི་བདག་འགོག་པའི་ལྷག་མཐོང་བསྐྱེད་པའི་རྟེན་དུའང་",
            "ཞི་གནས་དགོས་པའི་ཕྱིར་དང༌། ",
            "ཐེག་ཆེན་པ་བདག་མེད་གཉིས་ཀའི་དོན་ལ་དམིགས་ནས་",
            "གཉིས་མེད་ཡེ་ཤེས་ཀྱི་ལྷག་མཐོང་བསྐྱེད་པའི་རྟེན་དུའང་",
            "ཞི་གནས་དགོས་པའི་ཕྱིར་རོ། །",
            "དེར་མ་ཟད་རྫུ་འཕྲུལ་གྱི་རྐང་པ་བཞི་དང་",
            "བསམ་གཏན་དང་གཟུགས་མེད་ཀྱི་སྙོམས་འཇུག་དང་",
            "རྣམ་ཐར་བརྒྱད་དང་མངོན་ཤེས་དང་",
            "ཟད་པར་དང་ཟིལ་གནོན་ལ་སོགས་པའི་",
            "ཡོན་ཏན་བསྒྲུབ་པའི་རྟེན་དུའང་ཞི་གནས་དགོས་ཏེ",
            "སྒོམ་རིམ་དང་པོ་ལས། ",
            "སྤོང་བའི་འདུ་བྱེད་བརྒྱད་པོ་དེ་དག་དང་ལྡན་ན་",
            "ཏིང་ངེ་འཛིན་ཤིན་ཏུ་ཁུགས་པ་ཡིན་།",
            "དེས་རྫུ་འཕྲུལ་ལ་སོགས་པ་ཡོན་ཏན་རྣམས་སྒྲུབ་པར་བྱེད་དོ།།",
            ""
        ],
        [
            "དེ་ལྟ་བས་ན་མདོ་སྡེ་ལས། ",
            "སྤོང་བའི་འདུ་བྱེད་བརྒྱད་དང་ལྡན་པའི་",
            "རྫུ་འཕྲུལ་གྱི་རྐང་པ་བསྒོམ་མོ་ཞེས་བཀའ་བསྩལ་ཏོ།།",
            "སེམས་རྩེ་གཅིག་པ་དེ་ཕྱི་ཕྱིར་ལས་སུ་རུང་བ་ཉིད་དང་ལྡན་ཞིང་",
            "དམིགས་པ་ལ་སོགས་པའི་ཡོན་ཏན་གྱི་ཁྱད་པར་ཐོབ་པའི་",
            "བསམ་གཏན་དང་གཟུགས་མེད་པའི་སྙོམས་པར་འཇུག་པ་དང་",
            "རྣམ་པར་ཐར་པ་ལ་སོགས་པའི་མིང་ཐོབ་བོ། །",
            "ཞེས་སོ།།",
            "གཞན་ཡང་ཉོན་མོངས་པའི་རྟོག་པ་མངོན་གྱུར་པ་མགོ་གནོན་པ་དང༌། ",
            "མཚན་མའི་འཆིང་བ་ལས་གྲོལ་བར་འགྱུར་བ་སོགས་",
            "ཞི་གནས་ཀྱི་དགོས་པ་ཤིན་ཏུ་མང་ཡང༌། ",
            "འདིར་བསྒྲུབས་པའི་དགོས་པའི་གཙོ་བོ་ནི་",
            "ལྷག་མཐོང་བསྒྲུབ་པའི་ཆེད་དུ་ཡིན་ཞིང་",
            "དེ་ལའང་སྲིད་རྩེའི་བར་དུ་འགྲོ་བར་བྱེད་པའི་",
            "འཇིག་རྟེན་པའི་ལྷག་མཐོང་ཞི་རགས་ཀྱི་རྣམ་པ་ཅན་དང༌། ",
            "སྲིད་པའི་ས་བོན་རྩ་བ་ནས་སྤོང་བའི་བདག་མེད་པའི་",
            "རྣམ་པ་ཅན་གྱི་ལྷག་མཐོང་གཉིས་ཡོད་པ་ལས། ",
            "ཕྱི་མ་བསྐྱེད་པའི་ཕྱིར་དུ་བསྒྲུབ་པ་ཡིན་ལ",
            "དེ་བསྒྲུབ་དགོས་པའི་རྒྱུ་མཚན་ནི། ",
            "ཞི་གནས་མེད་པའི་ལྷག་མཐོང་ནི་འབབ་ཆུའམ་",
            "རླུང་ནང་གི་མར་མེ་ལྟར་ཤིན་ཏུ་གཡོ་བས་",
            "མཉམ་པར་གཞག་པར་མི་འགྱུར་ལ",
            ""
        ],
        [
            "མཉམ་པར་མ་བཞག་པར་",
            "ཡང་དག་པ་ཇི་ལྟ་བ་བཞིན་མི་ཤེས་ཤིང་མི་གསལ་བའི་ཕྱིར་།",
            "སྒོམ་རིམ་དང་པོ་ལས། ",
            "སེམས་ཆུ་བཞིན་དུ་གཡོ་བའི་ཕྱིར་",
            "ཞི་གནས་ཀྱི་གཞི་མེད་པར་གནས་པ་མེད་།",
            "མཉམ་པར་མ་བཞག་པའི་སེམས་ཀྱིས་ནི་",
            "ཡང་དག་པ་ཇི་ལྟ་བཞིན་དུ་ཤེས་པར་མི་ནུས་།",
            "ཞེས་དང༌། ",
            "སྒོམ་རིམ་བར་པ་ལས། ",
            "ཞི་གནས་དང་བྲལ་བའི་ལྷག་མཐོང་འབའ་ཞིག་གིས་ནི་",
            "རྣལ་འབྱོར་པའི་སེམས་ཡུལ་ལ་རྣམ་པར་གཡེང་བར་འགྱུར་གྱི། ",
            "རླུང་གི་ནང་ན་འདུག་པའི་མར་མེ་བཞིན་དུ་བརྟན་པར་མི་འགྱུར་རོ། །",
            "དེ་བས་ན་",
            "ཡེ་ཤེས་ཀྱི་སྣང་བ་ཤིན་ཏུ་གསལ་བ་མི་འབྱུང་སྟེ",
            "ཞེས་པ་ལྟར་རོ། །",
            "འོ་ན་སྐབས་འདིར་ཞི་གནས་ཅི་ཙམ་ཞིག་སྒྲུབ་སྙམ་།",
            "གོང་དུ་བཤད་པའི་བསམ་གཏན་དང་པོའི་ཉེར་བསྡོགས་ཀྱིས་བསྡུས་པའི་",
            "ཞི་གནས་ཙམ་གྲུབ་ན་མཆོག་ཏུ་བསྔགས་།",
            ""
        ],
        [
            "དེ་མ་གྲུབ་ན་འདོད་སེམས་རྩེ་གཅིག་པ་ཙམ་ཞིག་གྲུབ་ཀྱང་རུང་བར་མངོན་།",
            "སློབ་དཔོན་དཔའ་བོས་བསྔགས་འོས་བསྔགས་བསྟོད་ལས། ",
            "ཁྱོད་ཀྱི་ཆོས་ལ་མི་ཕྱོགས་པའི། །",
            " སྐྱེ་བོ་གཏི་མུག་གིས་ལྡོངས་པ། །",
            " སྲིད་རྩེའི་བར་དུ་སོང་ནས་ཀྱང༌། །",
            " སྡུག་བསྔལ་གང་འབྱུང་སྲིད་པ་སྒྲུབ།། ",
            "ཁྱེད་ཀྱི་བསྟན་པའི་རྗེས་འགྲོ་བ། །",
            " བསམ་གཏན་དངོས་གཞི་མ་ཐོབ་ཀྱང༌། །",
            " བདུད་ཀྱི་མིག་རས་བཙའ་བཞིན་དུ། །",
            " སྲིད་པ་དག་ནི་བཟློག་པར་བགྱིད། །",
            " ཅེས་བཤད་པས་སོ།།",
            "དེ་དག་གིས་ཞི་གནས་ཀྱི་སྒོ་ནས་འཁྲིད་ཚུལ་བཤད་ཟིན་ཏོ།།།།",
            ""
        ],
        [
            "༈ གཉིས་པ་ལྷག་མཐོང་གི་སྒོ་ནས་འཁྲིད་པ་།",
            "ལྷག་མཐོང་སྒོམ་དགོས་པའི་རྒྱུ་མཚན། ",
            "ལྷག་མཐོང་གི་སྦྱོར་བ་བསྟེན་པ། ",
            "ལྷག་མཐོང་སྒོམ་ཚུལ་གྱི་རྣམ་དབྱེ། ",
            "སྐབས་སུ་བབ་པའི་ལྷག་མཐོང་སྒོམ་ཚུལ། ",
            "ལྷག་མཐོང་སྐྱེས་མ་སྐྱེས་སོགས་ཀྱི་ཁྱད་པར། ",
            "འདི་ཉིད་ཀྱི་ལྷག་མཐོང་ཚུལ་གཞན་དང་སྦྱོར་བ་དྲུག་ལས། ",
            "དང་པོ་༼ལྷག་མཐོང་སྒོམ་དགོས་པའི་རྒྱུ་མཚན་༽ནི། ",
            "བཤད་མ་ཐག་པའི་ཞི་གནས་ཀྱི་",
            "ཏིང་ངེ་འཛིན་ཙམ་གྱི་ཆོག་ཤེས་མི་བྱ་བར་",
            "ཐར་པ་དང་ཐམས་ཅད་མཁྱེན་པ་དོན་དུ་གཉེར་བས། ",
            "བདག་མེད་པའི་རྣམ་པ་ཅན་གྱི་ལྷག་མཐོང་ངེས་པར་བསྒོམ་དགོས་ཏེ",
            "དེ་མ་བསྒོམས་ན་ཞི་གནས་ཀྱིས་ནི་",
            "རེ་ཞིག་ཉོན་མོངས་པ་མགོ་གནོན་པ་ཙམ་ལས་",
            "བག་ལ་ཉལ་མི་གཞོམ་པར་སྲིད་པ་ལས་གྲོལ་བར་མི་ནུས་པའི་ཕྱིར་།",
            "སྒོམ་རིམ་བར་པ་ལས། ",
            "ཞི་གནས་ཙམ་ཞིག་གོམས་པར་བྱས་པས་ནི་",
            "རྣལ་འབྱོར་པ་རྣམས་ཀྱིས་སྒྲིབ་པ་ནི་མི་སྤོང་གི ",
            "རེ་ཞིག་ཉོན་མོངས་རྣམ་པར་གནོན་པ་ཙམ་དུ་ཟད་དེ",
            "ཤེས་རབ་ཀྱི་སྣང་བ་བྱུང་བ་མེད་པར་",
            "བག་ལ་ཉལ་ལེགས་པར་གཞོམ་པར་མི་འགྱུར་རོ། །",
            "དེ་བས་ན་འཕགས་པ་དགོངས་པ་ངེས་པར་འགྲེལ་བ་དེ་ཉིད་ལས། ",
            "བསམ་གཏན་གྱིས་ནི་ཉོན་མོངས་པ་རྣམ་པར་གནོན་ནོ།།",
            "ཤེས་རབ་ཀྱིས་ནི་བག་ལ་ཉལ་ལེགས་པར་འཇོམས་པར་བྱེད་དོ།།",
            ""
        ],
        [
            "ཞེས་བཀའ་བསྩལ་ཏོ།།",
            "ཞེས་དང༌། ",
            "དེ་ལྟ་བས་ན་སྒྲིབ་པ་མཐའ་དག་སྤངས་ནས་",
            "ཡོངས་སུ་དག་པའི་ཡེ་ཤེས་འབྱུང་བར་འདོད་པས་",
            "ཞི་གནས་ལ་གནས་ནས་ཤེས་རབ་བསྒོམ་པར་བྱའོ།།",
            "ཞེས་བཤད་ཅིང༌། ",
            "ཏིང་ངེ་འཛིན་རྒྱལ་པོ་ལས་ཀྱང༌། ",
            "འཇིག་རྟེན་དག་ན་ཏིང་འཛིན་སྒོམ་བྱེད་ཀྱང༌། །",
            " དེ་ནི་བདག་ཏུ་འདུ་ཤེས་འཇིག་མི་བྱེད།། ",
            "དེ་ནི་ཉོན་མོངས་ཕྱིར་ཞིང་རབ་འཁྲུག་སྟེ།། ",
            "ལྷག་སྤྱོད་ཀྱི་ནི་ཏིང་འཛིན་འདིར་བསྒོམས་བཞིན། །",
            " གལ་ཏེ་ཆོས་ལ་བདག་མེད་སོ་སོར་རྟོག། ",
            "སོ་སོར་དེ་བརྟགས་གལ་ཏེ་",
            ""
        ],
        [
            "སྒོམ་པ་ནི། །",
            " དེ་ནི་མྱང་ངན་འདས་ཐོབ་འབྲས་བུའི་རྒྱུ། །",
            " རྒྱུ་གཞན་གང་ཡིན་དེས་ནི་ཞིར་མི་འགྱུར།། ",
            "ཞེས་གསུངས་།",
            "དེ་ཡང་འཇིག་རྟེན་ན་བསམ་གཏན་བཞི་ལ་སོགས་པའི་",
            "ཏིང་ངེ་འཛིན་སྒོམ་པར་བྱེད་ཀྱང༌། ",
            "དེ་ཙམ་གྱིས་འཁོར་བའི་རྩ་བ་བདག་འཛིན་སྤོང་མི་ནུས་ཤིང༌། ",
            "དེའི་སྟོབས་ཀྱིས་སླར་ཡང་རྩ་བ་དང་ཉེ་བའི་ཉོན་མོངས་པ་སྐྱེ་ཞིང་",
            "ལས་ངན་བསགས་ནས་",
            "ངན་འགྲོར་འཁོར་བར་འགྱུར་ཏེ",
            "དཔེར་ན་ལྷག་སྤྱོད་ལ་སོགས་པ་ཕྱི་རོལ་བའི་དྲང་སྲོང་རྣམས་ཀྱིས་",
            "ཏིང་ངེ་འཛིན་བསྒོམས་པ་བཞིན་ནོ།།",
            ""
        ],
        [
            "ཡང་གལ་ཏེ་བདག་མེད་པའི་ཆོས་ལ་",
            "སོ་སོར་རྟོག་པའི་ཤེས་རབ་ཀྱིས་བརྟགས་ནས་",
            "སྒོམ་པ་ནི་འབྲས་བུ་མྱང་འདས་འཐོབ་པའི་རྒྱུ་།",
            "དེ་ལས་གཞན་པའི་རྒྱུ་གང་གིས་ཀྱང་སྡུག་བསྔལ་དང་",
            "ཉོན་མོངས་པ་རྩ་བ་ནས་ཞི་བར་མི་འགྱུར་རོ། །",
            "ཞེས་པའི་དོན་ནོ།། ",
            "གཉིས་པ་༼ལྷག་མཐོང་གི་སྦྱོར་བ་བསྟེན་པ་༽ནི། ",
            "དགོངས་འགྲེལ་དུ་ཐོས་བསམ་གྱི་ལྟ་བ་རྣམ་དག་ལྷག་མཐོང་གི་རྒྱུར་གསུངས་ཤིང༌། ",
            "སྒོམ་རིམ་བར་པར། ",
            "སྐྱེས་བུ་དམ་པ་ལ་བསྟེན་པ་དང་མང་དུ་ཐོས་པ་བཙལ་བ་དང་",
            "ཚུལ་བཞིན་དུ་སེམས་པ་གསུམ་ལྷག་མཐོང་སྐྱེས་པའི་རྒྱུར་བཤད་པ་ལས། ",
            "སྐྱེས་བུ་དམ་པ་ནི་སྐབས་འདིར་ཞི་ལྷག་གི་རྟོགས་པ་དང་",
            "ལྡན་པའི་དགེ་བའི་བཤེས་གཉེན་ལ་བྱ་སྟེ",
            "རྟོགས་པ་དང་མི་ལྡན་ན་དྲང་དོན་གྱི་",
            "ཐ་སྙད་ལ་མཁས་ཀྱང་དོན་མི་འགྲུབ་པས་སོ།།",
            "མང་དུ་ཐོས་པ་བཙལ་བ་ཡང་",
            "ངེས་དོན་དྲི་མ་མེད་པའི་གསུང་རབ་འཚོལ་།",
            "ཐ་སྙད་དང་དྲང་དོན་གྱི་ཆོས་ཐོས་ཀྱང་",
            "ངེས་པའི་དོན་མི་སྟོན་པས་སོ།།",
            ""
        ],
        [
            "ཚུལ་བཞིན་སེམས་པ་ཡང་གྲུབ་ཐོབ་ནས་བརྒྱུད་པའི་གདམས་པས་ཉམས་སུ་ལེན་དགོས་།",
            "དོན་དམ་པ་ནི་རྟོག་གེའི་བློས་བརྟག་ཅིང་",
            "དཔྱད་པའི་ཡུལ་མིན་པས་སོ།།",
            "དེ་ཡང་དྲང་དོན་དང་ངེས་དོན་གྱི་གསུང་རབ་ཀྱི་ཁྱད་པར་ཇི་ལྟ་བུ་ཞེ་།",
            "བརྗོད་བྱའི་གཙོ་བོར་ཀུན་རྫོབ་དང་",
            "ཚིག་དང་ཡི་གེ་སོགས་སྟོན་པ་དྲང་དོན་དང༌། ",
            "དོན་དམ་དང་ཟབ་མོ་རྟོགས་དཀའ་བ་སྟོན་པ་ངེས་དོན་དུ་བཤད་།",
            "བློ་གྲོས་མི་ཟད་པས་བསྟན་པ་ལས། ",
            "ངེས་པའི་དོན་གྱི་མདོ་སྡེ་ནི་གང༌། ",
            "དྲང་བའི་དོན་གྱི་མདོ་སྡེ་ནི་གང་ཞེ་།",
            "མདོ་སྡེ་གང་དག་ཀུན་རྫོབ་སྒྲུབ་པ་བསྟན་པ་དེ་དག་ནི་དྲང་བའི་དོན་ཞེས་བྱའོ།།",
            ""
        ],
        [
            "མདོ་སྡེ་གང་དག་དོན་དམ་པ་སྒྲུབ་པ་བསྟན་པ་",
            "དེ་དག་ནི་ངེས་པའི་དོན་ཞེས་བྱའོ།།",
            "མདོ་སྡེ་གང་དག་ཚིག་དང་ཡི་གེ་སྣ་ཚོགས་བསྟན་པ་",
            "དེ་དག་ནི་དྲང་བའི་དོན་ཞེས་བྱའོ།།",
            "མདོ་སྡེ་གང་དག་ཟབ་མོ་བལྟ་དཀའ་བ་རྟོགས་པར་",
            "དཀའ་བ་བསྟན་པ་དེ་དག་ནི་ངེས་པའི་དོན་ཞེས་བྱའོ།།",
            "ཞེས་སོ།།",
            "དེ་ལ་ཀུན་རྫོབ་དང་དོན་དམ་ཉིད་ཀྱང་ཇི་ལྟར་ཡིན་སྙམ་།",
            "བདག་དང་སེམས་ཅན་དང་སྲོག་དང་",
            "གསོ་བ་སོགས་སྐྱེ་འགག་གི་རྣམ་པར་སྟོན་པ་ཀུན་རྫོབ་དང༌། ",
            "བདག་མེད་དང་སྐྱེ་མེད་སོགས་སྟོང་པ་ཉིད་སྟོན་པ་ངེས་དོན་ཡིན་།",
            ""
        ],
        [
            "མདོ་དེ་ཉིད་ལས། ",
            "མདོ་སྡེ་གང་དག་བདག་དང་སེམས་ཅན་དང་",
            "སྲོག་དང་གསོ་བ་དང་སྐྱེས་བུ་དང་གང་ཟག་དང་ཤེད་ལས་སྐྱེས་པ་དང་",
            "ཤེད་བུ་དང་བྱེད་པ་པོ་དང་ཚོར་བ་པོ་སྐད་སྣ་ཚོགས་ཀྱིས་བཤད་པར་བྱ་བ། ",
            "བདག་པོ་མེད་པ་ལ་བདག་པོ་ལྟ་བུར་བསྟན་པ་དེ་དག་ནི་",
            "དྲང་བའི་དོན་ཞེས་བྱའོ།།",
            "མདོ་སྡེ་གང་དག་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་དང་",
            "མངོན་པར་འདུ་བྱེད་པ་མེད་པ་དང་",
            "སྐྱེ་བ་མེད་པ་དང་མ་སྐྱེས་པ་དང་སེམས་ཅན་མེད་པ་དང་",
            "སྲོག་མེད་པ་དང་གང་ཟག་མེད་པ་དང་བདག་པོ་མེད་པ་རྣམ་པར་ཐར་པའི་སྒོ་སྟོན་པ་",
            "དེ་དག་ནི་ངེས་པའི་དོན་ཞེས་བྱའོ།།",
            "ཞེས་དང༌། ",
            "ཏིང་འཛིན་རྒྱལ་པོ་ལས་ཀྱང༌། ",
            "སྟོན་པ་བདེ་བར་གཤེགས་པས་བཤད་པ་ལྟར། ། ",
            "ངེས་དོན་མདོ་སྡེ་དག་གི་བྱེ་བྲག་ཤེས།། ",
            "གང་ལས་སེམས་ཅན་གང་ཟག་སྐྱེས་བུ་བསྟན།། ",
            "ཆོས་དེ་ཐམས་ཅད་དྲང་བའི་དོན་དུ་ཤེས།། ",
            "ཞེས་པ་ལྟར་རོ། །",
            "དེ་ལྟར་ན་སྟོན་པའི་བཀའ་དང་",
            "དེའི་དགོངས་འགྲེལ་པཎ་གྲུབ་ཀྱིས་བཀྲལ་བ་གང་ཡིན་ཡང་རུང་།",
            ""
        ],
        [
            "ངེས་དོན་ཕྱིན་ཅི་མ་ལོག་པ་གསལ་བོར་",
            "སྟོན་པའི་གཞུང་ལུགས་རྩོད་པ་མེད་པ་དག་ལ་",
            "ཐོས་བསམ་བྱས་པ་ལས་ལྟ་བའི་དོན་སྤྱི་རྙེད་པ་",
            "ལྷག་མཐོང་གི་རྒྱུ་ཡིན་པར་བཤད་པས་དེ་ལྟར་བསྒྲུབ་པར་བྱ་ལ",
            "གཞན་ཡང་སྔར་བཤད་པའི་བྱིང་རྒོད་ཀྱི་རྒྱུ་སྤོང་བ་དང༌། ",
            "དབང་པོའི་སྒོ་སྡོམ་པ་དང༌། ",
            "ཤེས་བཞིན་དུ་སྤྱོད་པ་དང༌། ",
            "ཟས་ཀྱི་ཚོད་རིག་པ་སོགས་བསམ་གཏན་གྱི་",
            "སྦྱོར་བ་རྣམས་ཀྱང་བསྟེན་དགོས་ཤིང༌། ",
            "ཁྱད་པར་སྒྲུབ་བརྒྱུད་འདིར་ནི་བླ་མའི་བྱིན་རླབས་ལ་བརྟེན་ནས་",
            "ལྟ་བ་རྟོགས་དགོས་པར་བཞེད་པས་",
            "བླ་མའི་རྣལ་འབྱོར་བསྒོམས་ནས་",
            "གསོལ་བ་དྲག་པོ་འདེབས་པ་གནད་དུ་ཆེ་སྟེ",
            "བརྟག་གཉིས་ལས། ",
            "གཞན་གྱིས་བརྗོད་མིན་ལྷན་ཅིག་སྐྱེས།། ",
            "གང་དུ་ཡང་ནི་མི་རྙེད་དེ།།",
            ""
        ],
        [
            "བླ་མའི་དུས་ཐབས་བསྟེན་པ་དང༌། །",
            " བདག་གི་བསོད་ནམས་ལས་ཤེས་བྱ།། ",
            "ཞེས་དང༌། ",
            "རང་གི་རིག་པའི་ཡེ་ཤེས་འདི། །",
            " ངག་གི་ལམ་འདས་སྤྱོད་ཡུལ་ཏེ།། ",
            "འདི་ནི་བྱིན་རླབས་རིམ་པའི་ཕྱིར། །",
            " ཀུན་མཁྱེན་ཡེ་ཤེས་དེ་ལྟ་བུ། །",
            " ཞེས་པ་ལྟར་རོ། །",
            " གསུམ་པ་༼ལྷག་མཐོང་སྒོམ་ཚུལ་གྱི་རྣམ་དབྱེ་༽ནི། ",
            "ལྷག་མཐོང་ལ་མང་དུ་ཡོད་པའི་ཞི་རགས་ཀྱི་",
            "རྣམ་པ་ཅན་གྱི་འཇིག་རྟེན་པའི་ལྷག་མཐོང་དང༌། ",
            "བདེན་བཞིའི་རྣམ་པ་ཅན་གྱི་ཐེག་དམན་པའི་ལྷག་མཐོང་ནི་གྲུབ་ན་",
            "ཕུན་སུམ་ཚོགས་ཀྱང་མེད་མི་རུང་གི་ཡན་ལག་མིན་ལ",
            "བདག་མེད་ཀྱི་དོན་སྒོམ་པའི་ལྷག་མཐོང་ནི་",
            "འདིར་བསྒྲུབ་བྱའི་ལྷག་མཐོང་ཡིན་།",
            "དེ་ལ་བརྟེན་ནས་"
        ],
        [
            "གཟུང་འཛིན་གྱིས་བསྡུས་པའི་ཆོས་ཐམས་ཅད་ཀྱི་",
            "གནས་ཚུལ་གཏན་ལ་འབེབས་དགོས་པའི་ཕྱིར་རོ། །",
            "དེ་ལྟ་བུའི་ལྷག་མཐོང་བསྐྱེད་ཚུལ་ལའང༌། ",
            "རྒྱས་པ་མདོ་དགོངས་འགྲེལ་དང་མངོན་པ་ཀུན་ལས་བཏུས་ནས་",
            "གསུངས་པའི་ལྷག་མཐོང་བཞི་དང༌། ",
            "འབྲིང་དུ་དགོངས་འགྲེལ་ནས་གསུངས་པའི་ལྷག་མཐོང་གསུམ་དང༌། ",
            "དེ་དག་གི་དོན་བསྡུས་པར་བདག་མེད་གཉིས་སྒོམ་པའི་ལྷག་མཐོང་རྣམས་ལས། ",
            "ཕྱི་མའི་དབང་དུ་བྱས་པ་ལའང༌། ",
            "རྒྱ་གར་བའི་ལུང་རིགས་སྨྲ་བ་ཕལ་ཆེར་གྱིས། ",
            "འཕགས་པ་ཀླུ་སྒྲུབ་དང་ཐོགས་མེད་ཀྱི་གཞུང་ལ་བརྟེན་ནས",
            "གཅིག་དང་དུ་བྲལ་ལ་སོགས་པའི་",
            "གཏན་ཚིགས་ཆེན་པོ་རྣམས་ཀྱིས་དཔྱད་ནས་",
            "གཟུང་འཛིན་ཐམས་ཅད་བདེན་མེད་དུ་གཏན་ལ་ཕབ་པའི་",
            "ལྟ་བ་སྟོང་ཉིད་སྒོམ་ཚུལ་དུ་མ་བཤད་ཀྱང༌། ",
            "བོད་ཡུལ་འདིར་ཚུལ་དེ་དག་ལ་བརྟེན་ནས་",
            "ལྟ་བ་ཡང་དག་རྟོགས་པ་ནི་སྲིད་པ་ཙམ་ལས། ",
            "དེང་སང་ཕལ་ཆེར་རིགས་ཤེས་རྗེས་དཔག་ལ་བརྟེན་ནས་",
            "སྟོང་ཉིད་ཀྱི་དོན་སྤྱི་བློ་ཡུལ་དུ་བྱེད་པ་ཙམ་ཤས་ཆེ་བར་སྣང་ཞིང༌",
            "དེ་དག་ནི་དཔྱད་སྟོང་དང་བེམས་པོའི་སྟོང་པ་སོགས་",
            "བློས་བྱས་ཀྱི་སྟོང་ཉིད་ཉི་ཚེ་བར་འགྱུར་ཚུལ་རྣམས་",
            "ལུང་རིགས་དང་སྦྱར་ཏེ་སྔར་བཤད་ཟིན་།",
            ""
        ],
        [
            "སྐབས་འདིར་ནི་བྲམ་ཟེ་ཆེན་པོ་དང་",
            "དཔལ་ཤ་ཝ་རི་པ་དང་རྣལ་འབྱོར་གྱི་",
            "དབང་ཕྱུག་ཏཻ་ལོ་པ་རྣམས་ལས་བརྒྱུད་པའི་",
            "གཞུང་ཆེ་ཆུང་མན་ངག་ཕྲན་དང་བཅས་པ་རྣམས་ལ་བརྟེན་ནས་",
            "མངོན་སུམ་ལམ་དུ་བྱེད་པའི་མན་ངག་སེམས་ཙམ་ལ་དམིགས་ནས་",
            "གཟུང་འཛིན་ཐམས་ཅད་གཏན་ལ་ཕབ་སྟེ་",
            "རང་བཞིན་སྟོང་ཉིད་ཀྱི་ལྟ་བ་བསྐྱེད་པའི་ཚུལ་ཡིན་པས། ",
            "ཚེགས་ཆུང་ངུས་དོན་ཆེན་པོ་རྙེད་པའི་ཟབ་ཁྱད་ཤིན་ཏུ་མང་བ་སྣང་ཞིང་",
            "མདོ་ཕྱོགས་པའི་སྒོམ་རིམ་ཤེར་ཕྱིན་གྱི་",
            "མན་ངག་དང་ཀ་མ་ལ་ཤཱི་ལའི་སྒོམ་རིམ་གསུམ་དང༌། ",
            "ཇོ་བོའི་དབུ་མའི་མན་ངག་རྣམས་དང་",
            "ཡང་གནད་ཕལ་ཆེར་གཅིག་པར་སྣང་བས་",
            "ཆེས་ངོ་མཚར་དུ་གྱུར་པ་།",
            "དེ་ལྟར་ན་ཚུལ་དེ་ཉིད་ཅི་ནས་སུ་བཤད་པར་བྱའོ།།",
            ""
        ],
        [
            "བཞི་པ་༼སྐབས་སུ་བབ་པའི་ལྷག་མཐོང་སྒོམ་ཚུལ་།",
            "སེམས་སྣང་སྣ་ཚོགས་ཀྱི་ངོ་བོ་གཏན་ལ་དབབ་པ་དང༌། ",
            "གཞི་རྩ་ལ་སྒྲོ་འདོགས་བཅད་པ་གཉིས་ལས། ",
            "དང་པོ་༼སེམས་སྣང་སྣ་ཚོགས་ཀྱི་ངོ་བོ་གཏན་ལ་དབབ་པ་།",
            "སེམས་ཙམ་ལ་དམིགས་པས་དོན་འགྲུབ་པའི་རྒྱུ་མཚན། ",
            "རྩ་བ་སེམས་ཀྱི་ངོ་བོ་གཏན་ལ་དབབ་པ། ",
            "རྩལ་རྣམ་རྟོག་དང་སྣང་བའི་ངོ་བོ་གཏན་ལ་དབབ་པ་གསུམ་གྱི། ",
            "དང་པོ་༼སེམས་ཙམ་ལ་དམིགས་པས་དོན་འགྲུབ་པའི་རྒྱུ་མཚན་༽ནི། ",
            "སྤྱིར་ཆོས་ཐམས་ཅད་སེམས་སུ་བསྟན་པ་དང༌། ",
            "སེམས་དོན་མ་བསྒོམས་པའི་སྐྱོན་དང་བསྒོམས་པའི་",
            "ཡོན་ཏན་རྣམས་ནི་སྔར་བཤད་ཟིན་ལ",
            "མདོར་ན་འཁོར་འདས་ཀྱི་སྐྱོན་ཡོན་ཐམས་ཅད་སེམས་ལ་བརྟེན་པའམ་",
            "སེམས་ལས་བྱུང་བས་ན་སེམས་ལ་དམིགས་ནས་སྒོམ་པ་ཉིད་གལ་ཆེ་།",
            "ཆོས་ཡང་དག་པར་སྡུད་པའི་མདོ་ལས། ",
            "བྱང་ཆུབ་སེམས་དཔའ་རྣམ་པར་གནོན་པའི་",
            "བློ་གྲོས་ཀྱིས་གསོལ་བ་བཅོམ་ལྡན་འདས་ཆོས་ཆོས་ཞེས་བགྱི་བའི་",
            "ཆོས་གང་ལགས་པ་དེ་ནི་ཡུལ་ན་མི་གནས་ཕྱོགས་ན་མི་གནས་།",
            "གཞན་དུ་ན་ཆོས་རང་གི་སེམས་ལ་རག་ལས་པ་ནི་མ་གཏོགས་སོ།།",
            ""
        ],
        null,
        [
            "ཡེ་ཤེས་ཡིན་པས། ",
            "སངས་རྒྱས་གཞན་ནས་མི་འཚོལ་བའི་འདུ་ཤེས་རབ་ཏུ་བསྒོམ་པར་བྱའོ།།",
            "ཞེས་དང༌། ",
            "བྲམ་ཟེ་ཆེན་པོས། ",
            "སེམས་བཅིངས་ན་ནི་འཆིང་འགྱུར་ཏེ།།",
            "དེ་ཉིད་གྲོལ་ན་ཐེ་ཚོམ་མེད།།",
            "ཅེས་དང༌། ",
            "ཀྱེ་ཧོ་རྨོངས་པའི་སེམས་ཀྱིས་སེམས་ལ་རྟོགས་ན་ནི། །",
            " ལྟ་བ་ངན་པ་ཐམས་ཅད་ལས་ནི་རང་གྲོལ་འགྱུར།། ",
            "མཆོག་ཏུ་བདེ་བ་ཆེན་པོའི་དབང་གིས་ནི། །",
            " དེ་ལ་གནས་ན་དངོས་གྲུབ་དམ་པའོ།། ",
            "ཞེས་བཤད་ཅིང༌། ",
            "ཏཻ་ལོ་པས་ཀྱང༌། ",
            "དཔེར་ན་ལྗོན་ཤིང་ཡལ་ག་ལོ་འདབ་རྒྱས།།",
            ""
        ],
        [
            "རྩ་བ་གཅིག་བཅད་ཡལ་ག་ཁྲི་འབུམ་སྐམ།། ",
            "སེམས་ཀྱི་རྩ་བཅད་འཁོར་བའང་དེ་བཞིན་ཏེ།། ",
            "ཞེས་སེམས་ཀྱི་གཞི་རྩ་བཅད་པས་",
            "འཁོར་བའི་རྒྱུན་ཆད་པར་བཤད་དོ།།",
            "ཞི་བ་ལྷས་ཀྱང་སེམས་མ་ཤེས་ན་ཐམས་ཅད་སྡུག་བསྔལ་གྱི་རྒྱུར་འགྱུར་བ་དང༌། ",
            "སེམས་ངོ་ཤེས་ནས་བསྲུང་བ་བརྟུལ་ཞུགས་ཀྱི་མཆོག་ཏུ་བཤད་།",
            "སྤྱོད་འཇུག་ལས། ",
            "གང་གི་ཆོས་ཀྱི་གཙོ་བོ་མཆོག །",
            " སེམས་ཀྱི་གསང་འདི་མ་ཤེས་ན།། ",
            "བདེ་ཐོབ་སྡུག་བསྔལ་གཞོམ་འདོད་ཀྱང༌། །",
            " དེ་དག་དོན་མེད་གྱི་ནར་འཁྱམ། །",
            " ཞེས་དང༌། ",
            "དེ་ལྟར་བདག་གིས་སེམས་འདི་ནི། །",
            " ལེགས་བཟུང་ལེགས་པར་བསྲུང་བར་བྱ།།",
            ""
        ],
        [
            "སེམས་བསྲུང་བརྟུལ་ཞུགས་མ་གཏོགས་པ། །",
            " བརྟུལ་ཞུགས་གཞན་གྱིས་ཅི་ཞིག་བྱ།། ",
            "ཞེས་སོ།།",
            "ཐ་སྙད་སྨྲ་བ་ཁ་ཅིག་སྟོང་པ་ཉིད་བསྒོམས་པས་གྲོལ་བར་གསུངས་ཀྱི། ",
            "སེམས་ཉིད་གདོད་མའི་སངས་རྒྱས་སུ་",
            "འདོད་པ་དང་སེམས་བསྒོམས་པས་གྲོལ་ན་",
            "སེམས་ཅན་ཐམས་ཅད་འབད་མེད་དུ་གྲོལ་བར་འགྱུར་ཞེས་སྨྲ་བ་ནི། ",
            "རང་གི་རྟོག་པས་སྟོང་ཉིད་ཅེས་བཟང་པོ་ཞིག་དང་",
            "སེམས་ཞེས་ངན་པ་ཞིག་ཏུ་བཟུང་ནས་",
            "དེ་དག་གི་གནས་ཚུལ་མ་གོ་བའི་རང་སྐྱོན་དང༌། ",
            "གཞུང་ལུགས་ཀྱང་མང་དུ་མ་མཐོང་བའི་རང་མཚང་སྟོན་པ་ཁོ་ན་།",
            "སྟོང་ཉིད་ཀྱི་ཡིན་ལུགས་དང་སེམས་ཀྱི་གནས་ལུགས་གཅིག་ཚུལ་དང༌། ",
            "དེ་བཞིན་དུ་དེ་གཉིས་སྒོམ་པའང་གཅིག་ཚུལ་རྣམས་རིམ་པས་",
            "འཆད་པར་འགྱུར་བ་ལས་ཤེས་པར་ནུས་པས་འདིར་མ་སྤྲོ་།",
            "སེམས་ཉིད་གདོད་མའི་སངས་རྒྱས་སུ་གསུངས་ཚུལ་ནི། ",
            "ལང་གཤེགས་ལ"
        ],
        [
            "ས། རྟོག་པ་སྤངས་པའི་སེམས་ཉིད་འདི། །",
            " ཡིད་ཀྱི་རྣམ་ཤེས་བཟློག་པ་སྟེ།། ",
            "ཆོས་རྣམས་ཐམས་ཅད་ཤེས་པའི་ཕྱིར། །",
            " སེམས་ནི་སངས་རྒྱས་ཞེས་པ་འཆད།། ",
            "ཅེས་དང༌། ",
            "དུས་འཁོར་རྩ་རྒྱུད་ལས། ",
            "སེམས་ཅན་སེམས་ཉིད་འོད་གསལ་ཞིང༌།། ",
            "གདོད་ནས་སྐྱེ་འགག་གནས་བྲལ་ཏེ།། ",
            "ཐོག་མ་མེད་པའི་སྔོན་རོལ་ནས།། ",
            "དང་པོ་མཆོག་གི་སངས་རྒྱས་ཏེ།།",
            ""
        ],
        [
            "རྒྱུ་མེད་རྐྱེན་གྱིས་མ་བསླད་པ། །",
            " ཞེས་དང༌། ",
            "བསྡུས་རྒྱུད་ལས། ",
            "སེམས་ཅན་རྣམས་ནི་སངས་རྒྱས་ཡིན་ཏེ་",
            "སངས་རྒྱས་ཆེན་པོ་གཞན་འདིར་འཇིག་རྟེན་ཁམས་ན་ཡོད་མ་།",
            "ཞེས་དང༌། ",
            "རྡོ་རྗེ་མཁའ་འགྲོ་ལས། ",
            "རང་སེམས་རང་གིས་རྟོགས་པས་ན།།",
            "སེམས་ཅན་གདོད་ནས་སངས་རྒྱས་སོ།།",
            "ཞེས་དང༌། ",
            "བརྟག་གཉིས་ལས། ",
            "འཇིག་རྟེན་ཁམས་ནི་གང་དུ་ཡང༌། །",
            " སངས་རྒྱས་གཞན་དུ་རྙེད་མི་འགྱུར།། ",
            "སེམས་ནི་རྫོགས་པའི་སངས་རྒྱས་ཉིད། །",
            " སངས་རྒྱས་གཞན་དུ་བསྟན་པ་མེད།།",
            ""
        ],
        [
            "ཅེས་དང༌། ",
            "འཇམ་དཔལ་ཞལ་ལུང་ལས། ",
            "དངོས་ཀུན་གཙོ་བོ་རང་སེམས་ཀྱི། །",
            " ངོ་བོ་ཉིད་དེ་དེ་རྟོགས་ན།། ",
            "སངས་རྒྱས་བྱང་ཆུབ་དེ་ཉིད་དོ།། ",
            "ཞེས་པ་སོགས་ཀྱི་ལུང་ཤིན་ཏུ་མང་།",
            "དེ་ལྟ་བུའི་གདོད་མའི་སངས་རྒྱས་མངོན་དུ་འགྱུར་བའི་",
            "ཐབས་མཐར་ཐུག་ཉམས་སུ་ལེན་པ་ལ་སེམས་སྒོམ་པའི་ཐ་སྙད་དང༌། ",
            "དེ་བསྒོམས་པས་རྣམ་གྲོལ་འཐོབ་པར་འགྱུར་ཚུལ་ཡང༌། ",
            "ཡུལ་འཁོར་སྐྱོང་གིས་ཞུས་པའི་མདོ་ལས། ",
            "གང་ལ་བརྟེན་ཏེ་སེམས་སྒོམ་དུ། །",
            " ཐམས་ཅད་སྟོང་པར་ཤེས་པར་བྱ།། ",
            "ཆོས་རྣམས་སྟོང་པར་རིག་ནས་ནི། །",
            " བྱང་ཆུབ་ཉིད་ཀྱང་སྟོང་པ་ཡིན།།",
            ""
        ],
        [
            "ཞེས་དང༌། ",
            "རྡོ་རྗེ་གུར་ལས། ",
            "རིན་ཆེན་སེམས་ཀྱིས་བསྐུལ་བ་ལས། །",
            " སེམས་ཉིད་བསྒོམས་པས་སངས་རྒྱས་ཏེ།། ",
            "སྐྱེ་བ་དམ་པར་སངས་རྒྱས་ཉིད། །",
            " ཅེས་དང༌། ",
            "སྟོང་ཉིད་སྙིང་རྗེ་དབྱེར་མེད་པར། །",
            " གང་དུ་སེམས་ནི་རྣམ་སྒོམ་པ། །",
            " དེ་ནི་སངས་རྒྱས་ཆོས་དང་ནི། །",
            " དགེ་འདུན་གྱི་ཡང་བསྟན་པའོ།། ",
            "ཞེས་པ་སོགས་མང་དུ་གསུངས་ཤིང༌། ",
            "མདོ་ཕྱོགས་སུའང་ཀུན་རྫོབ་བྱང་ཆུབ་ཀྱི་སེམས་སྒོམ་པ་དང་",
            "དོན་དམ་བྱང་ཆུབ་ཀྱི་སེམས་སྒོམ་པའི་ཐ་སྙད་གསུངས་པ་ལྟར་ཤེས་པར་བྱའོ།། ",
            "གཉིས་པ་༼རྩ་བ་སེམས་ཀྱི་ངོ་བོ་གཏན་ལ་དབབ་པ་།",
            "གང་ལས་གསུངས་པའི་ཚུལ། ",
            "དེ་དག་གི་སྒོམ་རིམ་དངོས། ",
            "དེ་ཤེས་བྱེད་ཀྱི་ལུང་དང་སྦྱར་བ། ",
            "སེམས་གཏན་ལ་འབེབ་ཚུལ་བཞིའི། ",
            "དང་པོ་༼གང་ལས་གསུངས་པའི་ཚུལ་༽ནི། ",
            "སྤྱིར་ཆོས་ཐམས་ཅད་སེམས་སུ་བརྟག་པ་དང༌། ",
            "སེམས་ཀྱང་ངོ་བོ་ཉིད་མེད་པར་བརྟགས་ནས་",
            "དེ་ལ་སྒྲོ་འདོགས་ཆོད་པའི་ལྷག་མཐོང་གི་ལྟ་བ་སྒོམ་ཚུལ་",
            "འདི་ཉིད་གང་ལས་གསུངས་ཞེ་ན",
            ""
        ],
        [
            "མདོ་སྡེ་རྒྱན་ལས། ",
            "སེམས་ལས་གཞན་མེད་པར་ནི་བློས་རིག་ནས།། ",
            "དེ་ནས་སེམས་ཀྱང་མེད་པ་ཉིད་དུ་རྟོགས།། ",
            "བློ་དང་ལྡན་པས་གཉིས་པོ་མེད་རིག་ནས།། ",
            "དེ་མི་ལྡན་པའི་ཆོས་ཀྱི་དབྱིངས་ལ་གནས། །",
            " ཞེས་དང༌། ",
            "བྱང་ཆུབ་སེམས་འགྲེལ་དུ། ",
            "སེམས་ཙམ་པོ་ལ་གནས་ནས་ནི། །",
            " སྐལ་ཆེན་རྣམས་ཀྱིས་དེ་ཡང་སྤངས།། ",
            "རྣམ་པར་ཤེས་པར་སྨྲ་བ་ལ།། ",
            "སྣ་ཚོགས་འདི་ནི་སེམས་སུ་འགྲུབ།།",
            ""
        ],
        [
            "རྣམ་ཤེས་རང་བཞིན་གང་ཞེ་ན།། ",
            "དེ་ནི་དེ་ཉིད་བཤད་བྱ་སྟེ།། ",
            "འདི་དག་ཐམས་ཅད་སེམས་ཙམ་ཞེས། །",
            " ཐུབ་པས་བསྟན་པར་གང་མཛད་དེ།། ",
            "བྱིས་པ་རྣམས་ཀྱི་སྐྲག་པ་ནི། །",
            " སྤང་བའི་ཕྱིར་ཡིན་དེ་ཉིད་མིན།། ",
            "ཀུན་བརྟགས་དང་ནི་གཞན་དབང་དང༌། །",
            " ཡོངས་སུ་གྲུབ་པ་ཉིད་འདི་ནི། །",
            " སྟོང་ཉིད་བདག་ཉིད་གཅིག་པུ་ཡི། །",
            " ངོ་བོ་སེམས་ལ་བརྟགས་པ་ཡིན།། ",
            "ཐེག་ཆེན་དགའ་བའི་བདག་ཉིད་ལ།།",
            ""
        ],
        [
            "ཆོས་ལ་བདག་མེད་མཉམ་པ་ཉིད། །",
            " སེམས་ནི་གདོད་ནས་མ་སྐྱེས་ཏེ།། ",
            "སངས་རྒྱས་ཀྱིས་ནི་མདོར་བསྡུས་གསུངས།། ",
            "ཞེས་དང༌། ",
            "སྒོམ་རིམ་དང་པོ་ལས། ",
            "དེ་འདི་སྙམ་དུ་ཁམས་གསུམ་པོ་འདི་སེམས་ཙམ་མོ་སྙམ་དུ་སེམས་ཤིང༌། ",
            "དེས་དེ་ལྟར་ཆོས་གདགས་པ་མཐའ་དག་ནི་",
            "སེམས་ཁོ་ན་ཡིན་པར་རྟོགས་ནས",
            "དེ་ལ་སོ་སོར་བརྟགས་ན་ཆོས་ཐམས་ཅད་ཀྱི་",
            "ངོ་བོ་ཉིད་ལ་སོ་སོར་བརྟགས་པ་ཡིན་ནོ།།",
            "ཞེས་སེམས་ཀྱི་ངོ་བོ་ཉིད་ལ་སོ་སོར་རྟོག་།",
            "དེ་འདི་ལྟར་དཔྱོད་།",
            ""
        ],
        [
            "དོན་དམ་པར་ན་སེམས་ཀྱང་བདེན་པར་མི་རུང་།",
            "གང་གི་ཚེ་རྫུན་པའི་ངོ་བོ་ཉིད་གཟུགས་ལ་སོགས་པའི་",
            "རྣམ་པར་འཛིན་པའི་སེམས་ཉིད་སྣ་ཚོགས་ཀྱི་",
            "རྣམ་པར་སྣང་བ་དེའི་ཚེ་དེ་བདེན་པ་ཉིད་དུ་ག་ལ་།",
            "ཇི་ལྟར་གཟུགས་ལ་སོགས་པ་རྫུན་པ་བཞིན་དུ་སེམས་ཀྱང་",
            "དེ་ལས་གུད་ན་མེད་པའི་ཕྱིར་གཅིག་དང་",
            "དུ་མའི་ངོ་བོ་ཉིད་མ་ཡིན་ནོ།།",
            "དེ་ལྟ་བས་ན་སེམས་ནི་སྒྱུ་མ་ལ་སོགས་པའི་",
            "ངོ་བོ་ཉིད་ལྟ་བུ་ཁོ་ནའོ།།",
            "སེམས་ཇི་ལྟ་བ་དེ་བཞིན་དུ་",
            "ཆོས་ཐམས་ཅད་སྒྱུ་མ་ལ་སོགས་པའི་ངོ་བོ་ཉིད་ལྟ་བུ་ཁོ་ནའོ།།",
            "ཞེས་དཔྱད་དོ།།",
            ""
        ],
        [
            "ཞེས་བཤད་པ་ལྟར་སྒོམ་རིམ་གཞན་དུའང་འབྱུང་ངོ༌།། ",
            "གཉིས་པ་༼དེ་དག་གི་སྒོམ་རིམ་དངོས་༽ནི། ",
            "སྔར་ཞི་གནས་ཀྱི་ཏིང་ངེ་འཛིན་སྒོམ་པའི་ཚེ་",
            "གཙོ་བོ་རྣམ་པར་མི་རྟོག་ཏིང་ངེ་འཛིན་ལ་བརྟེན་པའི་འཇོག་སྒོམ་གཙོ་ཆེ་བ་ཡིན་ལ",
            "སྐབས་འདིར་ལྷག་མཐོང་བསྒོམ་པ་ལ་",
            "དམིགས་པ་ལས་གཞན་དུ་སེམས་མ་ཡེངས་ཙམ་པའི་",
            "ཞི་གནས་ཀྱི་ངང་ནས་སེམས་ཀྱི་གསལ་ངར་བསྐྱེད་།",
            "སོ་སོར་རྟོག་པའི་ཤེས་རབ་ཀྱིས་རང་སེམས་ལ་བརྟག་ཅིང་",
            "དཔྱོད་པའི་དཔྱད་སྒོམ་གཙོ་ཆེ་བ་ཡིན་ནོ།།",
            "དེ་ཡང་སྐབས་འདིར་སེམས་ཉིད་ཀྱི་ངོ་བོ་གཏན་ལ་འབེབས་པ་ནི་",
            "མདོ་ཕྱོགས་སུ་གང་ཟག་གི་བདག་མེད་གཏན་ལ་འབེབས་པ་དང་མཚུངས་།",
            "དེའི་ཚུལ་ལ་ལུས་གནད་སྔར་ལྟར་ལས་བལྟ་སྟངས་ནི་",
            "མིག་འབྲས་རང་གི་ཐད་ཀར་མི་བཙུམ་པའི་ཚུལ་དུ་བལྟ་།",
            ""
        ],
        [
            "བྲམ་ཟེ་ཆེན་པོས། ",
            "མིག་ནི་མི་བཙུམ་སྒོམ་དུ་མེད་པའི་རྣལ་འབྱོར་དང༌། །",
            "ཞེས་དང༌། ",
            "གཞན་དུའང༌། ",
            "མིག་མ་བཙུམས་པའི་རྣལ་འབྱོར་པ། །",
            "རྣལ་འབྱོར་ཀུན་ལས་ཁྱད་པར་འཕགས།།",
            "ཞེས་དང༌། ",
            "མུ་སྟེགས་ཚངས་པ་གྱེན་དུ་བལྟ།། ",
            "ཉན་ཐོས་ཞི་བ་ཐུར་དུ་བལྟ།། ",
            "རྡོ་རྗེ་སྤྱན་ནི་ཐད་ཀར་བལྟ།། ",
            "ཞེས་བཞེད་དོ།།",
            "དེ་ནས་ཤེས་པ་གསལ་ལ་མི་རྟོག་པའི་",
            "ཞི་གནས་ཀྱི་ཏིང་ངེ་འཛིན་ལ་མཉམ་པར་བཞག་།",
            ""
        ],
        [
            "དེའི་ངང་ནས་རང་གི་སེམས་ཀྱིས་སེམས་ཉིད་ལ་",
            "ཁ་ཕྱིར་བལྟ་བའི་རྣམ་པའམ་ནང་དུ་བལྟ་བའི་རྣམ་པ་གང་བདེར་བྱས་ནས་",
            "གཅེར་གྱིས་བལྟ་སྟེ",
            "སེམས་དེ་ལ་དབྱིབས་དང་ཁ་དོག་སོགས་ཇི་ལྟར་འདུག",
            "གནས་ས་དང་བརྟེན་ས་གང་ལ་།",
            "ངོས་བཟུང་དང་རྣམ་འགྱུར་ཇི་ལྟར་འདུག་རྣམས་རིམ་པས་",
            "བརྟག་ཅིང་དཔྱད་པར་བྱ་།",
            "དེ་ཡང་དབྱིབས་།",
            ""
        ],
        [
            "ཟླུམ་པོ་དང་གྲུ་བཞི་ལ་སོགས་པ་དང༌། ",
            "ས་རྡོ་དང་རི་བྲག་ལ་སོགས་པ་དང༌། ",
            "མི་དང་དུད་འགྲོའི་བྱེ་བྲག་ལ་སོགས་པའི་",
            "དབྱིབས་སུ་འདུག་གམ་བརྟག",
            "ཁ་དོག་ལ། ",
            "དཀར་པོ་དང་ནག་པོ་དང་དམར་པོ་སོགས་ཀྱི་མདོག་ཏུ་འདུག་གམ་བརྟག",
            "གནས་ས་དང་བརྟེན་ས་།",
            "སེམས་ཕྱི་རོལ་སྣོད་བཅུད་ཀྱི་དངོས་པོ་ལ་བརྟེན་ནས་གནས་སམ། ",
            "ནང་རང་གི་ལུས་ལ་བརྟེན་ནས་གནས་པ་བརྟག",
            "རང་གི་ལུས་ལ་གནས་པ་སྙམ་བྱེད་།",
            "ལུས་ཀྱི་སྤྱི་གཙུག་ནས་རྐང་མཐིལ་གྱི་བར་གྱི་",
            "ལྷུ་དང་དུམ་བུ་ལ་གནས་སམ་ལུས་སྤྱི་ཁྱབ་ཏུ་གནས་བརྟག",
            ""
        ],
        null,
        [
            "ཐོས་བློ་དང་གོ་ཡུལ་ཙམ་བློ་ལ་ཤར་ནས་",
            "མ་བརྟགས་ན་སེམས་ཀྱི་གནས་ཚུལ་ལ་",
            "འཕྲིགས་མི་ཚུད་ཅིང་ཕུ་ཐག་མི་ཆོད་པ་སེམས་ཀྱིས་",
            "སེམས་རྡོ་རུས་ཐུག་པར་བརྟག་པར་བྱའོ།།",
            "དེ་ལྟར་བརྟགས་པས་ཕྱི་ནང་གི་དངོས་པོའི་",
            "བྱེ་བྲག་ལྟར་རྫས་སུ་མ་གྲུབ་པར་བློ་ཐག་ཆོད་ཀྱང་",
            "སེམས་གསལ་སྟོང་གི་ངང་དུ་ལྷན་ནེ་གནས་པ་ཞིག་ཏུ་།",
            "སྔར་གྱི་གནས་ཉམས་ཤར་བ་ཙམ་ལས་",
            "སེམས་ཀྱི་གནས་ཚུལ་ལ་འཕྲིགས་མ་ཚུད་པས། ",
            "མོས་གུས་དྲག་པོས་གསོལ་བ་བཏབ་།",
            ""
        ],
        [
            "སླར་ཡང་གསལ་ན་",
            "གསལ་ལུགས་དང༌། ",
            "སྟོང་ན་སྟོང་ལུགས་ཉིད་ལ་ལེགས་པར་བརྟག་ཅིང་",
            "དཔྱད་པས་དབྱིབས་དང་ཁ་དོག་གནས་ས་དང་",
            "བརྟེན་ས་ངོས་བཟུང་དང་རྣམ་འགྱུར་འདི་འདྲ་ཞེས་",
            "ངག་ནས་དོན་གསལ་པོར་བརྗོད་དུ་མི་ནུས་ཀྱང༌། ",
            "འོད་དང་ཁ་དོག་སོགས་མིན་པའི་",
            "སེམས་རང་རིག་རང་གསལ་ལྟ་བུ། ",
            "ངོས་གཟུང་རྒྱུ་ཅི་ཡང་མེད་པའི་རང་སྟོང་ལྟ་བུ། ",
            "དེ་ཡང་དྲན་རིག་ཡོད་པའི་ཚེ་",
            "སིང་ངེ་ཡེ་རེ་བ་ལྟ་བུའི་ཉམས་སུ་མྱོང་རྒྱུ་ཅུང་ཟད་ཡོད་ལ",
            "དྲན་རིག་ཡེངས་པའི་ཚེ་དེ་ཉིད་ཤོར་ནས་",
            "ཐ་མལ་དུ་ཁྲེས་སེ་འགྲོ་བ་ཞིག་ཏུ་འཕྲིགས་ཚུད་ན་",
            "འདིའི་སྐབས་ཀྱི་མྱོང་བ་སྐྱེས་པ་ཡིན་།",
            "དེའི་ཚེ་རང་གི་སེམས་འདི་ཡིན་གྱི་ངོས་བཟུང་མེད་བཞིན་དུ་",
            "རང་གིས་རང་རིག་ཅིང་",
            "རང་གསལ་བ་དེའི་ངང་མ་ཤོར་བའི་",
            "དྲན་རིག་ཐུ་རེ་བརྟེན་ནས་",
            "སྐད་ཅིག་ཀྱང་མ་ཡེངས་པར་བསྐྱང་ངོ༌།།",
            "དེ་ལྟར་བརྟག་དཔྱད་བྱེད་པའི་ཚེ་ཡང་",
            "མ་ཡེངས་པའི་ངང་ནས་སོ་སོར་རྟོག་པའི་",
            "ཤེས་རབ་ཀྱིས་དཔྱོད་པ་ཡིན་གྱི། ",
            "དྲན་རིག་ཡེངས་ནས་ཐ་མལ་པའི་",
            "བསམ་མནོ་ལྟ་བུ་བཏང་ནས་"
        ],
        [
            "དཔྱོད་པ་མིན་ཏེ། ",
            "བྲམ་ཟེ་ཆེན་པོས། ",
            "ཀྱེ་མ་རང་ལ་རང་གིས་དེ་ཉིད་མཚོན་ཏེ་ལྟོས།། ",
            "མ་ཡེངས་སེམས་ཀྱི་བལྟ་དང་བྲལ་གྱུར་ན།། ",
            "ཡེངས་པའི་སེམས་ཀྱིས་དེ་ཉིད་མཐོང་བ་མེད།། ",
            "ཅེས་དང་སྒོམ་རིམ་དུ། ",
            "འདི་ལྟར་གང་གི་ཚེ་ཞི་གནས་ཀྱི་དམིགས་པ་ལ་",
            "སེམས་བརྟན་པར་བྱས་པ་དེའི་ཚེ་",
            "ཤེས་རབ་ཀྱིས་རབ་ཏུ་བརྟགས་ན་",
            "ཡང་དག་པའི་ཡེ་ཤེས་ཀྱི་སྣང་བ་འབྱུང་སྟེ",
            "ཞེས་སོགས་བཤད་པ་ལྟར་རོ། །",
            " གསུམ་པ་༼དེ་ཤེས་བྱེད་ཀྱི་ལུང་དང་སྦྱར་བ་༽ནི། ",
            "བཤད་མ་ཐག་པའི་དམིགས་པ་དེ་དག་ལ་",
            "སྒྲུབ་བརྒྱུད་པ་དག་སེམས་འཚོལ་གྱི་ཐ་སྙད་བྱེད་པ་།",
            ""
        ],
        [
            "འགའ་ཞིག་སེམས་དངོས་པོར་མ་གྲུབ་པས་བཙལ་རྒྱུ་མེད་།",
            "མེད་བཞིན་དུ་འཚོལ་བ་དོན་མེད་དུ་འགྱུར་ཞེས་སྨྲ་བ་ནི་",
            "དོན་དམ་པའི་གནད་ལ་རྨོངས་པ་སྟེ་སེམས་འཚོལ་གྱི་ཐ་སྙད་ནི། ",
            "དཀོན་བརྩེགས་ལས། ",
            "དེ་ལྟར་སེམས་ཡོངས་སུ་འཚོལ་ཏེ",
            "ཞེས་སོགས་དང༌། ",
            "གཙུག་ན་རིན་པོ་ཆེའི་མདོ་ལས་ཀྱང༌། ",
            "དེ་སེམས་ཀུན་ཏུ་འཚོལ་བ་ནི། །",
            "ཞེས་སོགས་དང༌། ",
            "སུམ་ཅུ་རྩ་གསུམ་པའི་ལེའུ་ལས་ཀྱང༌། ",
            "མཁས་པ་དེ་ཉིད་སེམས་ཀྱི་ཆོས་ཉིད་འཚོལ།། ",
            "དེ་ནི་སེམས་ཀྱི་ཆོས་ཉིད་འཚོལ་བ་ན།། ",
            "སེམས་དང་སེམས་ཀྱི་ཆོས་ཉིད་མཐོང་བ་ན།། ",
            "སེམས་དེ་སེམས་གང་གིས་ནི་འཚོལ་བྱེད་པ། །",
            " སེམས་དེ་ཡང་ནི་རང་བཞིན་མཐོང་བ་མེད།།",
            ""
        ],
        [
            "ཅེས་སོགས་མང་དུ་གསུངས་།",
            "སེམས་དངོས་པོར་མ་གྲུབ་ཀྱང་དེ་ལ་བརྟག་དཔྱད་ཀྱིས་འཚོལ་བ་ནི། ",
            "དེ་ལ་བརྟེན་ནས་སེམས་རང་བཞིན་གྱིས་",
            "སྟོང་པར་རྟོགས་པའི་ཆེད་དུ་ཡིན་།",
            "འཕགས་པ་དཀོན་མཆོག་སྤྲིན་སྒོམ་རིམ་དུ་དྲངས་པ་ལས། ",
            "དེ་སྟོང་པ་ཉིད་སྒོམ་པ་མང་བས་གནས་གང་དང་གང་དུ་",
            "སེམས་འཕྲོས་ཤིང་སེམས་མངོན་པར་དགའ་བའི་",
            "གནས་དེ་དང་དེ་དག་གི་ངོ་བོ་ཉིད་ཡོངས་སུ་",
            "བཙལ་ན་སྟོང་པར་རྟོགས་སོ།།",
            "སེམས་གང་ཡིན་པ་དེ་ཡང་བརྟགས་ན་སྟོང་པར་རྟོགས་སོ།།",
            "སེམས་གང་གིས་རྟོགས་པ་དེ་ཡང་",
            "ངོ་བོ་ཉིད་ཀུན་ཏུ་བཙལ་ན་སྟོང་པར་རྟོགས་།",
            "དེ་དེ་ལྟར་རྟོགས་པས་མཚན་མ་མེད་པའི་རྣལ་འབྱོར་ལ་འཇུག་།",
            ""
        ],
        [
            "ཞེས་པ་ལྟར་རོ། །",
            " དེ་ནས་སེམས་ལ་དཔྱོད་པའམ་སེམས་འཚོལ་ལུགས་ཉིད་ནི། ",
            "འཕགས་པ་ཆོས་ཀྱི་དབྱིངས་ཀྱི་རང་བཞིན་དབྱེར་མེད་པར་",
            "བསྟན་པ་ཞེས་བྱ་བའི་དཀོན་བརྩེགས་ལས། ",
            "ཚེ་དང་ལྡན་པ་དག ",
            "ཅི་སེམས་འདི་སྔོན་པོ་ཞེས་བྱ་བ་ཞིག་གམ། ",
            "སེར་པོ་ཞེས་བྱ་བ་ཞིག་གམ། ",
            "དེ་བཞིན་དུ་སྦྱར་ཏེ",
            "དམར་པོ། ",
            "དཀར་པོ། ",
            "བཙོད་ཁ། ",
            "ཤེལ་གྱི་ཁ་དོག་ལྟ་བུ། ",
            "ཡང་དག་པ། ",
            "ཡང་དག་པ་མ་ཡིན་པ། ",
            "རྟག་པ། ",
            "མི་རྟག་པ། ",
            "གཟུགས་ཅན། ",
            "གཟུགས་ཅན་མ་ཡིན་པ་ཞེས་བྱ་བ་ཞིག་གམ་རྟོགས་ཤིག ",
            "དེ་དག་གིས་སྨྲས་པ། ",
            "ཚེ་དང་ལྡན་པ་སེམས་ནི་གཟུགས་ཅན་མ་ཡིན་པ། ",
            "བསྟན་དུ་མེད་པ་སྣང་བ་མེད་པ་",
            "ཐོགས་པ་མེད་པ་གནས་མེད་པ་རྣམ་པར་རིག་བྱེད་མ་ཡིན་པའོ།།",
            "དེ་ནས་སྤྲུལ་པའི་དགེ་སློང་དེས་དགེ་སློང་དེ་དག་ལ་འདི་སྐད་ཅེས་སྨྲས་སོ།།",
            "ཚེ་དང་ལྡན་པ་དག་ཅི་གཟུགས་ཅན་མ་ཡིན་པ། ",
            "བསྟན་དུ་མེད་པ་སྣང་བ་མེད་པ་ཐོགས་པ་མེད་པ་",
            "གནས་མེད་པ་རྣམ་པར་རིག་བྱེད་མ་ཡིན་པའི་སེམས་།",
            "ནང་ན་གནས་སོ་ཞེས་བྱ་བའམ། ",
            "ཕྱི་རོལ་ན་གནས་སོ་ཞེས་བྱ་བའམ། ",
            "གཉིས་ཀའི་བར་ན་གནས་སོ་",
            "ཞེས་བྱ་བར་དམིགས་སུ་ཡོད་སྙམ་མམ། ",
            "སྨྲས་པ་དེ་ནི་མ་ཡིན་ནོ།།",
            "སྨྲས་པ་ཚེ་དང་ལྡན་པ་དག ",
            "གལ་ཏེ་སེམས་དེ་གཟུགས་ཅན་མ་ཡིན་བསྟན་དུ་མེད་",
            "སྣང་བ་མེད་ཐོགས་པ་མེད་གནས་མེད་",
            "རྣམ་པར་རིག་བྱེད་མ་ཡིན་ནང་ན་མེད་",
            "ཕྱི་རོལ་ན་ཡང་མེད་གཉིས་ཀ་མེད་པར་ཡང་དམིགས་སུ་མེད་ན",
            ""
        ],
        [
            "ཅི་དེ་ལ་ཡང་དག་པར་ཡོངས་སུ་གྲུབ་པ་མེད་སྙམ་མམ། ",
            "དེ་དག་གིས་སྨྲས་པ་དེ་ནི་མ་ཡིན་ནོ།།",
            "ཞེས་དང༌། ",
            "ཡང་དཀོན་བརྩེགས་ལས། ",
            "དེ་ལྟར་སེམས་ཡོངས་སུ་འཚོལ་།",
            "འདོད་ཆགས་པར་གྱུར་པའམ་ཞེ་སྡང་བར་གྱུར་པའམ། ",
            "གཏི་མུག་པར་གྱུར་པའི་སེམས་གང་།",
            "ཅི་འདས་པའམ་མ་འོངས་པའམ་ད་ལྟར་བྱུང་བ་ཞིག་ཡིན་ནམ། ",
            "དེ་ལ་སེམས་འདས་པ་གང་ཡིན་པ་ནི་ཟད་པའོ།།",
            "མ་འོངས་པ་གང་ཡིན་པ་དེ་ནི་མ་སྐྱེས་།",
            "ད་ལྟར་བྱུང་བ་ནི་གནས་པ་མེད་དོ་སྙམ་མོ། །",
            "འོད་སྲུང་སེམས་ནི་ནང་ནའང་མེད་ཕྱི་རོལ་ནའང་",
            "མེད་གཉིས་ཀ་མེད་པར་ཡང་མི་དམིགས་སོ།།",
            ""
        ],
        [
            "འོད་སྲུང་སེམས་ནི་བཅང་དུ་མེད་པ་བསྟན་དུ་མེད་པ་",
            "རྟེན་མ་ཡིན་པ་སྣང་བ་མེད་པ་",
            "རྣམ་པར་རིག་པ་མེད་པ་གནས་མེད་པའོ།།",
            "ཞེས་སོགས་དང༌། ",
            "འོད་སྲུང་སེམས་ནི་ཀུན་ཏུ་བཙལ་ན་མི་རྙེད་དོ།།",
            "གང་མི་རྙེད་པ་ནི་མི་དམིགས་སོ།།",
            "གང་མི་དམིགས་པ་ནི་འདས་པ་མ་ཡིན་",
            "མ་འོངས་པ་མ་ཡིན་ད་ལྟར་བྱུང་བ་མ་ཡིན་ནོ།།",
            "གང་འདས་པ་མ་ཡིན་མ་འོངས་པ་མ་ཡིན་",
            "ད་ལྟར་བྱུང་བ་མ་ཡིན་པ་ནི་",
            "དུས་གསུམ་ལས་ཡང་དག་པར་འདས་པའོ།།",
            "གང་དུས་གསུམ་ལས་ཡང་དག་པར་",
            "འདས་པ་ནི་ཡོད་པ་མ་ཡིན་མེད་པ་མ་།",
            ""
        ],
        [
            "ཞེས་སོགས་དང༌། ",
            "གཙུག་ན་རིན་པོ་ཆེའི་མདོ་ལས། ",
            "དེ་སེམས་ཀུན་ཏུ་འཚོལ་བ་ནི་",
            "སེམས་དེ་ནང་ན་ཡང་དག་པར་རྗེས་སུ་མི་།",
            "དེ་བཞིན་དུ་སྦྱར་།",
            "སེམས་དེ་ཕྱི་རོལ་།",
            "སེམས་དེ་ཕྱི་ནང་།",
            "ཕུང་པོ་རྣམས་ལས། ",
            "ཁམས་རྣམས་ལས། ",
            "སྐྱེ་མཆེད་རྣམས་ལས་ཡང་དག་པར་རྗེས་སུ་མི་།",
            "དེས་སེམས་ཡང་དག་པར་རྗེས་སུ་མི་མཐོང་བས་",
            "སེམས་གང་ལས་བྱུང་ཞེས་སེམས་ཀྱི་",
            "རྒྱུད་ཀུན་ཏུ་འཚོལ་ཞིང་དེ་འདི་སྙམ་དུ་སེམས་།",
            ""
        ],
        [
            "དམིགས་པ་ཡོད་པ་ལས་སེམས་བྱུང་ངོ་སྙམ་མོ། །",
            "དེ་ཡང་འདི་སྙམ་དུ་སེམས་།",
            "དམིགས་པ་དེ་གཞན་ལ་སེམས་དེ་གཞན་ནམ། ",
            "འོན་ཏེ་དམིགས་པ་གང་ཡིན་པ་ཉིད་སེམས་།",
            "གལ་ཏེ་དམིགས་པ་ཡང་གཞན་ལ་སེམས་ཀྱང་",
            "གཞན་ན་ནི་སེམས་དེ་གཉིས་སུ་འགྱུར་རོ། །",
            "འོན་ཏེ་དམིགས་པ་གང་ཡིན་པ་དེ་ཉིད་སེམས་ཡིན་ན་ནི། ",
            "སེམས་ཀྱིས་སེམས་ཉིད་ཇི་ལྟར་མཐོང་བར་འགྱུར་ཏེ",
            "སེམས་ཀྱིས་ནི་སེམས་མཐོང་བར་མི་རུང་ངོ༌།།",
            "ཞེས་དང༌། ",
            "རྣམ་སྣང་མངོན་བྱང་ལས། ",
            "གསང་བའི་བདག་པོ་ཇི་ལྟར་རང་གི་",
            "སེམས་ཡོངས་སུ་ཤེས་པར་བྱ་ཞེ་ན་འདི་ལྟ་།",
            ""
        ],
        [
            "རྣམ་པར་རམ་ཁ་དོག་ཏུའམ་དབྱིབས་སུའམ་ཡུལ་དུའམ། ",
            "གཟུགས་སུའམ་ཚོར་བར་རམ། ",
            "འདུ་ཤེས་སུའམ་འདུ་བྱེད་དུའམ་རྣམ་པར་ཤེས་པར་རམ། ",
            "བདག་ཏུའམ་བདག་གིར་རམ་གཟུང་བར་རམ་",
            "འཛིན་པར་རམ་དག་པར་རམ་མ་དག་པར་རམ། ",
            "ཁམས་སུའམ་སྐྱེ་མཆེད་དུའམ་རྣམ་པ་ཐམས་ཅད་ཀྱི་བར་དུ་ཡོངས་སུ་",
            "བཙལ་ཀྱང་མི་དམིགས་པ་ཡིན་ཏེ",
            "ཞེས་དང༌། ",
            "གསང་བའི་བདག་པོ་བྱང་ཆུབ་དང་ཐམས་ཅད་མཁྱེན་པ་ཉིད་ནི་",
            "རང་གི་སེམས་ལས་ཡོངས་སུ་བཙལ་བར་མི་བྱའོ།།",
            "དེ་ཅིའི་ཕྱིར་ཞེ་།",
            "སེམས་དེ་ནི་རང་བཞིན་གྱིས་ཡོང་སུ་དག་པ་ཡིན་།",
            "དེ་ནི་ནང་ན་མེད་ཕྱི་རོལ་ན་ཡང་མེད་",
            "གཉིས་ཀའི་བར་ན་ཡང་མི་དམིགས་སོ།།",
            "གསང་བའི་བདག་པོ་སེམས་ནི་",
            "དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་",
            "སངས་རྒྱས་རྣམས་ཀྱིས་མ་གཟིགས་གཟིགས་པར་མི་འགྱུར་།",
            ""
        ],
        [
            "སྔོན་པོར་མ་།",
            "དེ་བཞིན་དུ་སྦྱར་།",
            "སེར་པོར། ",
            "དམར་པོར། ",
            "དཀར་པོར། ",
            "ཁ་དོག་ལེབ་རྒན་དུ། ",
            "ཤེལ་གྱི་ཁ་དོག་ཏུ། ",
            "ཐུང་ངུར། ",
            "རིང་པོར། ཟླུམ་པོར། ",
            "གྲུ་བཞིར། ",
            "སྣང་བར། ",
            "མུན་པར། ",
            "བུད་མེད་དུ། ",
            "སྐྱེས་པར། ",
            "མ་ནིང་དུ་མ་།",
            "གསང་བའི་བདག་པོ་སེམས་དེ་ནི་",
            "འདོད་པའི་ཁམས་ཀྱི་རང་བཞིན་མ་།",
            "གཟུགས་ཀྱི་ཁམས་ཀྱི་རང་བཞིན་མ་།",
            "གཟུགས་མེད་པའི་ཁམས་ཀྱི་རང་བཞིན་མ་།",
            ""
        ],
        [
            "ལྷ་དང་ཀླུ་དང་གནོད་སྦྱིན་དང་",
            "དྲི་ཟ་དང་ལྷ་མ་ཡིན་དང་",
            "ནམ་མཁའ་ལྡིང་དང་མིའམ་ཅི་དང་",
            "ལྟོ་འཕྱེ་ཆེན་པོ་དང་མི་དང་མི་མ་ཡིན་པའི་",
            "འགྲོ་བ་སེམས་ཅན་རིས་མཐུན་པའི་རང་བཞིན་མ་ཡིན་ནོ།།",
            "གསང་བའི་བདག་པོ། ",
            "སེམས་དེ་ནི་མིག་ལ་མི་གནས་ལུས་ལ་མི་གནས་ཡིད་ལ་མི་གནས་སོ།།",
            "དེ་ཅིའི་ཕྱིར་ཞེ་།",
            "སེམས་དེ་ནི་ནམ་མཁའི་མཚན་ཉིད་།",
            "དེའི་ཕྱིར་རྟོག་པ་དང་རྣམ་རྟོག་ཐམས་ཅད་དང་བྲལ་བའོ།།",
            "ཞེས་སོགས་མདོ་རྒྱུད་གཉིས་ཀ་ལས་མང་དུ་གསུངས་།",
            ""
        ],
        [
            "མདོར་ན་སེམས་ལ་བརྟག་དཔྱད་བྱེད་པའི་ཚེ་ཁ་དོག་དང་དབྱིབས། ",
            "གནས་ས་དང་རྟེན་།",
            "ངོས་བཟུང་དང་རྣམ་འགྱུར་ཇི་ལྟར་འདུག་",
            "གཟུང་འཛིན་གྱིས་བསྡུས་པའི་",
            "ཕྱི་ནང་ཐམས་ཅད་དུ་དཔྱོད་པར་གསུངས་ཤིང༌། ",
            "དཔྱད་པའི་མཐར་སེམས་ཀྱི་ངོ་བོ་གཟུགས་ཅན་མ་ཡིན་པ་",
            "བསྟན་དུ་མེད་པ་སོགས་ཀྱི་ཁྱད་པར་དུ་མ་དང་ལྡན་པ། ",
            "ཕྱི་ནང་སོགས་གང་དུའང་མི་གནས་ཤིང་",
            "རྣམ་པར་རྟོག་པ་ཐམས་ཅད་དང་",
            "བྲལ་བ་ནམ་མཁའ་དང་འདྲ་བར་བསྟན་ལ",
            "དེ་བཞིན་དུ། ",
            "བྱང་ཆུབ་སེམས་འགྲེལ་ལས། ",
            "སེམས་ནི་མིང་ཙམ་ཡིན་པ་སྟེ།། ",
            "མིང་ལས་གཞན་དུ་འགའ་ཡང་མེད།། ",
            "མིང་ཙམ་དུ་ནི་རྣམ་རིག་ལྟ། །",
            " མིང་ཡང་རང་བཞིན་མེད་པ་ཡིན།། ",
            "ནང་ངམ་དེ་བཞིན་ཕྱི་རོལ་ལམ། །",
            " ཡང་ན་གཉིས་ཀའི་བར་དག་ཏུ། །",
            " རྒྱལ་བ་རྣམས་ཀྱིས་སེམས་མ་རྙེད།།",
            ""
        ],
        [
            "དེ་ཕྱིར་སྒྱུ་མའི་རང་བཞིན་སེམས། །",
            " ཁ་དོག་དབྱིབས་ཀྱི་དབྱེ་བའམ། །",
            " གཟུང་བ་དང་ནི་འཛིན་པའམ། །",
            " སྐྱེས་པ་བུད་མེད་མ་ནིང་སོགས། །",
            " ངོ་བོ་སེམས་ནི་གནས་པ་མིན།། ",
            "མདོར་ན་སངས་རྒྱས་རྣམས་ཀྱིས་ནི། །",
            " གཟིགས་པར་མ་གྱུར་གཟིགས་མི་འགྱུར།། ",
            "རང་བཞིན་མེད་པའི་རང་བཞིན་ཅན། །",
            " ཇི་ལྟ་བུར་ནི་གཟིགས་པར་འགྱུར།། ",
            "ཞེས་དོན་བསྡུས་ཏེ་བཤད་ཅིང༌། ",
            "སྤྱོད་བསྡུས་ལས་ཀྱང༌། ",
            "དེ་བཞིན་གཤེགས་པ་ཐམས་ཅད་ཀྱི་",
            "མན་ངག་ཡང་དག་པར་འགྲོ་བ་ལས། ",
            "ཁ་ཕྱིར་བལྟས་པ་རྣམས་ཀྱི་སྤྱོད་ཡུལ་མ་ཡིན་པ། ",
            "མཆོག་ཏུ་གཟུང་བར་དཀའ་བ། ",
            "སངས་རྒྱས་རྣམས་ཀྱི་སྤྱོད་ཡུལ་ཡོངས་སུ་",
            "དྲིས་པའི་སེམས་གང་ཡིན་པ་དེ་ནི། ",
            "རྩ་བ་མེད་པ་གནས་པ་མེད་པ་གཞི་མེད་པ་",
            "མཚན་མ་མེད་པ་དབྱིབས་དང་ཁ་དོག་མེད་པ། ",
            "དབང་པོ་ལས་འདས་པ་རྟོག་གེ་བ་རྣམས་ཀྱི་ཡུལ་མ་ཡིན་པའོ།།",
            "ཞེས་དང༌། ",
            "བདེན་པར་ན་སེམས་ནི་ཁ་དོག་དང་",
            "དབྱིབས་དང་བྲལ་བ་སྣང་བ་ཙམ་ནམ་མཁའ་དང་",
            "མཉམ་པའི་ངོ་བོ་ཉིད་དོན་དམ་པའི་བདེན་པ་དང་",
            "འདྲ་བར་རེག་པར་དཀའ་བའོ།།",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null
    ]
}