{
    "version": "BO8407",
    "reviewed_text": [
        [
            "བར་མཚམས་ཆད་པའི་སྐྱོ་གླུ། ",
            "དེ་རིང་བདག་གིས་རང་ཁྱིམ་གྱི་གཤིན་པོ་དེ་དྲན་བྱུང",
            "སྤྱིར་ན་ཁོ་རང་གློག་འཁྱུག་པ་ལྟར་ཚེ་ཡི་འཕེན་པ་རྫོགས་ཤིང ",
            "གདུང་ཁྲི་དང་བྱུགས་སྣུམ་གང་ལའང་རེག་ཁོམ་མ་བྱུང་ན",
            "འང གཤིན་པོ་ཐོག་མ་དེ་ང་ཚོས་གཏན་ནས་བརྗེད་ཐབས་བྲལ་སོང",
            "ང་ཡིས་སྦ་འཁར་ནི་སྐས་ཀྱི་ཐེམ་པ་ཞིག་ཏུ་སོམ་ཉིར་ཚུད་ཅིང ཕུང་པོ་ནི་ཤུགས་རིང་ཞིག་གི་ཀློང་དུ་འཆང་འདུག་པ་ཐོས",
            "སྒོ་མོ་ཕྱེ་བར་གྱུར་པ་དང་གཤིན་པོ་ནང་དུ་སླེབས་བྱུང",
            "སྒོ་མོ་དང་འཆི་བའི་བར་དུ་སྟོང་ཆ་ཆུང་ངུ་ཞིག་ལས་མེད་ཅིང ",
            "དེ་གར་མར་སྡོད་པའི་དུས་ཡུན་ཙམ་ཡང་ཕལ་ཆེར་མི་འདུག",
            ""
        ],
        [
            "མགོ་བོ་ཡར་བཏེགས་ནས་དུས་ཚོད་ལ་བལྟས་པ་ན",
            "ཏག་ཏག་ཆུ་ཚོད་བརྒྱད་དང་སྐར་མ་བཅོ་ལྔ་ཡིན་པ་ཤེས",
            "དེ་རིང་བདག་གིས་རང་ཁྱིམ་གྱི་གཤིན་པོ་དེ་དྲན་བྱུང",
            "མི་དེ་མཚན་མོ་ལ་མཚན་མོ་མཐུད་ནས་ཤི་བར་གྱུར",
            "དེ་ནི་དངོས་གནས་རིང་བའི་གྱེས་བྲལ་ཐེངས་ཤིག་རེད",
            "གཏན་ནས་འགྲོ་རྒྱུ་མེད་པའི་མེ་འཁོར་ཞིག ",
            "དེའི་སྡུག་བསྔལ མཆུ་སྒྲོས་ཀྱི་",
            "འདོད་རྔམ་ཉིད་ནི ཤུགས་རིང་འབྱིན་པའི་",
            "དབུགས་སྐུད་སྟེང་དུ་དཔྱངས་ཤིང ",
            "བཙུམ་འདོད་མེད་པའི་མིག་ཟུང་དེ",
            ""
        ],
        [
            "ས་འབོད་བརྡ་གཏོང་གིན སྒྲོན་མེ་ལས་",
            "ང་རང་ཉིད་ཀྱི་མིག་ཟུང་ཕྱོགས་ལ་",
            "འཁྱར་ཡོང འགྱུར་མེད་ངང་ཕ་རོལ་པོའི་",
            "མིག་མདངས་ལ་འཁྱུད་པར་བྱེད",
            "ཆ་མེད་པ་དེ་ཉིད འཐམ་འཁྱུད་ཁྲོད་",
            "དབུགས་རྒྱུན་འགགམཐར་ཐུག་བྲོས་ཕྱིན་ཞིང་",
            "མཚོ་ངོགས་ནས་ཕྱིར་ལྟ་བྱེད་དུས ",
            "རྣམ་ཤེས་ག་འདྲ་ཆུ་འོག་ཏུ་ནུབ་ཅིང་",
            "ལུས་པོ་བོར་ཚུལ་དང འཐམ་སའི་",
            "མིག་ཟུང་ཞིག་གཏན་ནས་མི་རྙེད་ཚུལ་མཐོང…… ",
            "དེས་ན་མིག་མདངས་འདིས་ང་རང་འཆི་བར་",
            "འབོད་པ་ཡིན་ནམ གཅིག་བྱས་ན་",
            "ང་ཚོ་འཆི་བའི་རྒྱུ་མཚན་ནི་མི་གཅིག་ཀྱང ",
            "ང་ཚོ་དང་མཉམ་དུ་འཆི་མི་འདོད་པས་རེད",
            "མི་གཅིག་གིས་ཀྱང ང་ཚོའི་",
            "མིག་ཟུང་ནང་དུ་ལྟ་མི་འདོད་པས་རེད",
            ""
        ],
        [
            "དེ་རིང་བདག་གིས་རང་ཁྱིམ་གྱི་གཤིན་པོ་དེ་དྲན་བྱུང",
            "མི་དེ་ཕར་ཕྱིན་ནས་དུས་ཚོད་ཁ་ཤས་ལས་འགོར་མེད",
            "ཁོ་ཞི་འཇགས་ག་འདྲ་ཞིག་ཏུ་འཛུལ་ཟིན་པ་སུས་ཀྱང་མི་ཤེས",
            "མཚན་མོ་རེ་རེའི་དགོང་ཟས་ཀྱི་རྗེས་སུ ",
            "སྟོང་པར་ཕྱོགས་པའི་ཁ་དོག་བྲལ་བའི་མཚམས་འཇོག་གམ ",
            "ཡང་ན་ཁ་ཁུ་སིམ་པོའི་སྡོམ་དྲ་ལ་ཕྱེད་ཙམ་དཔྱངས་པའི མགོ་མཇུག་བྲལ་ཞིང་",
            "རྫོགས་མཐའ་མེད་པའི་སྐད་ཆ་ཡིས ཕྱིར་ལོག་མཁན་དེ་ལ་བར་ཁྱམས་ཤིག་མངོན་པར་ཕྱེ",
            "ཁོའི་གོམ་སྒྲ་གྲགས",
            ""
        ],
        [
            "ཡར་ལ་འཛེགས",
            "འགྲོ་མཚམས་བཞག…… ང་ཚོའི་ཁྲོད་ཀྱི་མི་གཅིག་ཡར་ལངས་ཏེ",
            "སྒོ་མོ་དམ་དུ་གཏན་པར་བྱས",
            "ཡིན་ནའང་ཁོས་འཇིག་རྟེན་གཞན་དེ་ནས་དེ་ལྟར་ཨུ་ཚུགས་བྱེད",
            "ཁོས་ཁུང་སྟོང་དང་ལྟེབ་སུལ་རེ་རེའི་ནང་ནས་",
            "འཇབ་སྒུག་བྱེད ཁོ་རང་ཨ་སྟོང་དང་གྲོང་འདབས་ཀྱི་ཁྲོད་དུ་འཁྱམ་པར་བྱེད",
            "ང་ཚོས་སྒོ་མོ་གཏན་པར་བྱས་ཀྱང་ཁོས་སྔར་ལྟར་ཨུ་ཚུགས་བྱེད",
            ""
        ],
        [
            "དེ་རིང་བདག་གིས་རང་ཁྱིམ་གྱི་གཤིན་པོ་དེ་དྲན་བྱུང",
            "ངའི་དཔྲལ་བ་ལས་བོར་བའི་ངོ་གདོང་དག ངོ་གདོང་དག་ལ",
            "མིག་ཟུང་མེད",
            "འགུལ་བ་མེད་ཅིང་སྟོང་པར་གྱུར་པའི་མིག་ཟུང",
            "ངས་དེ་དག་གི་ལུས་སྟེང་ནས་རང་ཉིད་ཀྱི་གསང་བ་འཚོལ་ལམ ངའི་ཁྲག་རྒྱུན་ཁོལ་བྱེད་པའི་",
            "ཟུངས་ཁྲག་གི་དཀོན་མཆོག གྲང་བའི་དཀོན་མཆོག ང་ཁྱུར་མིད་གཏོང་བའི་",
            "དཀོན་མཆོག དེ་དག་གི་ལྷིང་འཇགས་ནི་ངའི་མི་ཚེའི་མེ་ལོང་ཞིག་ཏུ་གནས དེ་དག་གི་འཆི་བ་ནི་",
            "ང་རང་ཉིད་ཀྱི་མི་ཚེ་རུ་རྒྱུན་སྐྱོང་གིན་འདུག",
            "ང་ནི་ཁོའི་ནོར་འཁྲུལ་མཐའ་དག་ལས་ཆེས་མཐའ་མ་དེ་ཡིན",
            ""
        ],
        [
            "དེ་རིང་བདག་གིས་རང་ཁྱིམ་གྱི་གཤིན་པོ་དེ་དྲན་བྱུང",
            "བསམ་བློ་ཕྱོགས་སུ་གྲམ བྱ་བྱེད",
            "ཕྱོགས་སུ་གྲམ རུས་མིང་དག་གང་སར་ཐོར (མཚེའུ བེད་ཆོད་མེད་པའི་ས་ཁུལ དྲན་པ་མཁྲེགས་པོ་ཡིས་བྲུས་པའི་ས་དོང) ཕན་ཚུན་འཕྲད་ཅིང་",
            "སོ་སོར་གྲམ རང་ཉིད་འདི དེའི་ལྐོག་གྱུར་གྱི་ཟུམ་མིག ནམ་ཡང ཕ་རོལ་པོ་ཉིད(གཅིག་པ་ཉིད)ཀྱིས་ཐུན་མོང་དུ་སྤྱོད",
            "ཁོང་ཁྲོ འདོད་ཆགས་དང་",
            "དེའི་གདོང་འབག་སྣ་ཚོགས ",
            "སྦས་ཟིན་ཞིང་དལ་གྱིས་ཟད་བཞིན་པའི་དུག་སྦྲུལ རེ་སྒུག འཇིགས་དངངས བྱ་བྱེད",
            "དེ་དག་གི་ལྡོག་ཕྱོགས ངའི་ལུས་སྟེང་གི་གཟུ་ལུམ་དེ་དག དེ་དག་གིས་བག་ལེབ ཤིང་འབྲས ལུས་པོ་ལ་",
            "སྤྱོད་ཅིང སྔོན་ཆད་དེ་དག་དང་དུ་མ་བླངས་པའི་ཆུ་དེ་འཐུང་འདོད་ཟེར",
            "ཡིན་ནའང་ཆུ་ནི་སྔ་མོ་ནས་མེད",
            ""
        ],
        [
            "ཐམས་ཅད་སྐམ་ཞིང་རྙིད བག་ལེབ་ལ་བྲོ་བ་མེད",
            "ཤིང་འབྲས་ནི་སྐྱུར་པོ་ཆགས",
            "བརྩེ་དུང་གཡུང་དུ་བཏུལ་ཞིང་ལྡད་པར་བྱས",
            "རྒྱུག་ཁྲ་མཐོང་དུ་མེད་པའི་ལྕགས་ཁྲ་ཞིག་ཏུ ",
            "ལག་གཡེམ་བྱེད་པའི་སྤྲེའུ་དང་",
            "གཡུང་ལ་ཕབ་པའི་ཁྱི་མོ ཁྱོད་ཀྱིས་",
            "ཁྱུར་མིད་བྱས་ཟིན་པ་དེས་",
            "ཁྱོད་རང་ཁྱུར་མིད་བྱེདཁྱོད་ཀྱི་གསོད་ཡུལ་",
            "དེ་ནི་ཁྱོད་ཀྱི་གཤེད་མ་ཡང་ངོ",
            "ཤི་ཟིན་པའི་ཉིན་མོའི་བརྩེགས་ཕུང",
            ""
        ],
        [
            "ལྟེབ་གཉེར་ཆགས་པའི གསར་ཤོག",
            "ཁ་གཅོད་ཕྱེ་བའི་མཚན་མོ སྐྱ་རེངས གོང་དཀྲིས མདུད་པ “སྡོམ སྡང་སེམས་དོར་ནས",
            "ཉི་མ་བསུ་བར་གྱིས” འཇིག་རྟེན་ནི་སྒོར་དབྱིབས་ཀྱི་བྱེ་ཐང་ཞིག ",
            "ལྷ་ཡུལ་གྱི་སྒོ་མོ་བརྒྱབ་ཅིང་དམྱལ་ཁམས་སྟོང་པར་ལུས་འདུག",
            ""
        ]
    ]
}