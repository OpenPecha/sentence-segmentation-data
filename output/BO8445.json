{
    "version": "BO8445",
    "reviewed_text": [
        [
            "ཕྱི་ལོ་ ༢༠༠༦ ལོའི་གསུམ་བཅུའི་དུས་དྲན་གྱི་གསུང་འཕྲིན། འགྲེམ་།",
            "ད་ཉིན་གསུམ་བཅུའི་དུས་དྲན་ཐེངས་ཞེ་བདུན་པའི་སྐབས་འདིར། ",
            "ངོས་ནས་བོད་ཕྱི་ནང་དུ་ཡོད་པའི་རང་རིགས་སྤུན་ཟླ་རྣམས་དང༌། ",
            "དེ་བཞིན་འཛམ་གླིང་གི་ས་ཁུལ་གང་སར་ཡོད་པའི་",
            "ང་ཚོར་རྒྱབ་སྐྱོར་གནང་མཁན་གྱི་གྲོགས་པོ་རྣམ་པ་ཚང་མར་འཚམས་འདྲི་དང༌། ",
            "བོད་མི་རིགས་ཀྱི་དོན་དུ་དཀའ་སྡུག་མྱོང་མཁན་དང༌། ",
            "ལུས་སྲོག་དོར་བའི་དཔའ་བོ་དང་དཔའ་མོ་ཡོངས་ལ་",
            "རྗེས་དྲན་གུས་འདུད་བྱེད་རྒྱུ་།",
            "ཕྱི་ལོ་ ༡༩༤༩ ཙམ་ནས་གངས་ལྗོངས་ས་ཁུལ་ཁག་ཏུ་",
            "དུས་འགྱུར་སྔར་མ་གྲགས་པ་རིམ་བཞིན་བྱུང་ནས་",
            "ལོ་རྒྱུས་ཀྱི་དུས་ཚིགས་གསར་པ་ཞིག་ཚུགས་ཏེ་",
            "༡༩༥༡ ལོར་བོད་ཀྱི་དམིགས་བསལ་གནས་བབས་དངོས་ཡོད་དང་བསྟུན་",
            "དབུས་དང་ས་གནས་དབར་འཇོག་པའི་གྲོས་མཐུན་གྱི་ལམ་ནས་",
            "བོད་ཀྱི་གནས་ཚུལ་ཐག་གཅོད་བྱས་པ་ཡིན་ཞེས་ཡིག་ཆ་ཁག་གི་ནང་གསལ་བ་ལྟར། ",
            "དུས་དེ་ནས་བཟུང་རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་",
            "སྒྲོམ་གཞིའི་ནང་བོད་མི་རྣམས་ལ་རང་ཁྱིམ་རང་བདག ",
            "རང་སྲིད་རང་སྐྱོང་གིས་རྒྱ་ནག་མི་རིགས་ཀྱི་",
            "ཁྱིམ་ཚང་ཆེན་པོའི་ནང་མཉམ་གནས་མཐུན་བསྒྲིལ་གོང་བུ་གཅིག་གྱུར་གྱི་",
            "སྲིད་བྱུས་དོན་དམ་ལག་བསྟར་ཡོང་བའི་ཆེད་ཐབས་ཤེས་ཡོད་རྒུ་རྩལ་སྤྲུགས་བྱས་ཤིང༌། ",
            "ཕྱི་ལོ་ །༥༥ ལོར་བོད་མིའི་ཚབ་བྱས་ཏེ་",
            "ངོས་རང་རྒྱལ་ས་པེ་ཅིང་དུ་ཆེད་བསྐྱོད་ཀྱིས་",
            "གཙོ་འཛིན་མའོ་ཀྲུ་ཞིས་མཚོན་ཏང་སྲིད་དམག་གསུམ་གྱི་",
            "ཆེས་མཐོའི་དབུ་འཁྲིད་རྣམ་པར་བོད་རིགས་ཡོངས་ཀྱི་",
            "མདུན་ལམ་གྱི་སྐོར་གྲོས་མོལ་གྱི་གོ་སྐབས་བླང་བ་དང༌། ",
            "སྐབས་དེར་རེ་བ་དང་ཡིད་ཆེས་ཆེན་པོ་རྙེད་དེ་",
            "བོད་དུ་ཕྱིར་ལོག་སྐབས་བློ་བདེ་གདེང་འཁེལ་བྱུང་རུང༌། ",
            "༡༩༥༥ ལོ་མཇུག་ནས་བོད་ས་འགར་གཡོན་ཐལ་གྱི་བྱུང་བ་རིམ་བསྟུད་མཐར་ ",
            "༡༩༥༩ ལོར་གངས་ལྗོངས་ས་གནས་ཚང་མར་དཀའ་ངལ་འཕྲད་དེ་",
            ""
        ],
        [
            "ངེད་རང་ཐེ་བའི་བོད་མི་འབུམ་ཚོ་བརྒལ་བ་ཞིག་",
            "བཙན་བྱོལ་བྱ་དགོས་བྱུང་སྟེ་",
            "ད་ཆ་མི་ལོ་ ༤༦ ཧྲིལ་པོ་སོང་།",
            "ཕྱི་ལོ་ ༡༩༧༤ ཙམ་ནས་འབྱུང་འགྱུར་",
            "རྒྱ་བོད་ཞི་མོལ་གྱི་གོ་སྐབས་ཤིག་ཅིས་ཀྱང་ཡོང་ངེས་ལ་",
            "དེ་སྐབས་གྲོས་འཆར་འདོན་རྒྱུར་",
            "དབུ་མའི་ལམ་གྱི་རྩ་དོན་གཏན་འཁེལ་བྱས་ཤིང༌། ",
            "ཕྱི་ལོ་ ༡༩༧༩ ལོར་པེ་ཅིང་གི་དབུ་འཁྲིད་རྣམ་པ་དང་",
            "ཐད་འབྲེལ་བྱུང་ནས་",
            "ཏེང་ཞའོ་ཕིང་གིས་རང་བཙན་མ་རྩོད་ན་",
            "གནས་ཚུལ་གཞན་དག་ཚང་མ་གྲོས་མོལ་གྱི་ལམ་ནས་",
            "ཐག་གཅོད་ཡོང་རྒྱུའི་ཞལ་བཞེས་བྱུང་བ་ནས་",
            "བཟུང་ལྷག་བསམ་རྣམ་དག་གིས་དབུ་མའི་ལམ་གྱི་སྲིད་བྱུས་",
            "འགྱུར་བ་མེད་པ་ལག་བསྟར་བྱས་པ་།",
            ""
        ],
        [
            "རྒྱལ་སྤྱི་དང༌། རྒྱལ་ནང༌། ",
            "བོད་ནང་བཅས་པར་བཟོད་བསྲན་དཀའ་བའི་གནས་ཚུལ་",
            "ཇི་འདྲ་ཞིག་བྱུང་རུང་སྐབས་སོ་སོར་",
            "དངོས་དོན་དང་མཐུན་པའི་སྐྱོན་བརྗོད་བྱེད་པ་ཙམ་མ་གཏོགས། ",
            "དུས་དང་གནས་སྟངས་གང་འདྲ་ཞིག་གི་སྐབས་སུའང་",
            "དབུ་མའི་ལམ་གྱི་སྲིད་བྱུས་དང་",
            "འགལ་བ་ནམ་ཡང་བྱས་མེད་པ་",
            "འཛམ་གླིང་སྤྱི་གསལ་ལྟར་ལགས། ",
            "འོན་ཀྱང་རྒྱ་ནག་མི་དམངས་སྤྱི་མཐུན་",
            "རྒྱལ་ཁབ་ཀྱིས་གཞི་མེད་ཀྱི་དོགས་པ་རྣམ་རྟོག་",
            "སྣ་ཚོགས་ཀྱི་ཐོག་འདི་ནས་ཁ་ཚིག་དོན་ལ་",
            "མི་གནས་པའི་ཁ་བྲལ་གྱི་རེ་འདུན་བཅངས་པ་དང༌། ",
            "ལྐོག་གཡོའི་བྱ་སྤྱོད་སྤེལ་གྱི་ཡོད་ལུགས་",
            "སྐྱོན་འཛུགས་མུ་མཐུད་བྱེད་བཞིན་པ་།",
            "ཕྱི་ལོ་ ༢༠༠༢ ལོར་རྒྱ་ནག་མི་དམངས་",
            "སྤྱི་མཐུན་རྒྱལ་ཁབ་དང་ཐད་འབྲེལ་བསྐྱར་གསོ་བྱུང་བ་ནས་བཟུང་",
            "ངོས་ཀྱི་ངོ་ཚབ་རྣམས་དང་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་འབྲེལ་ཡོད་མི་སྣའི་དབར་",
            "འབྲེལ་མོལ་རིམ་པར་བྱུང་སྐབས་སུ་",
            "ཕན་ཚུན་གསལ་བཤད་གོ་བསྡུར་ཞིབ་ལྷུག་བྱུང་འདུག་པ་",
            "འདིས་རྒྱ་ནག་མི་དམངས་སྤྱི་མཐུན་",
            "རྒྱལ་ཁབ་ཀྱི་ཐུགས་དོགས་རྣམས་སངས་ཐུབ་པ་དང༌། ",
            "བསམ་ཚུལ་དང་ལྟ་ཚུལ་མི་མཐུན་པ་རྣམས་",
            "གྲོས་མོལ་གྱི་ལམ་ནས་རིམ་གྱིས་བསལ་ཏེ་",
            "གཉིས་མོས་ཀྱི་ཐབས་ལམ་ཞིག་",
            "རྙེད་སོན་ཐུབ་པའི་རེ་བ་བྱུང་བ་དང༌། ",
            "ལྷག་པར་ཉེ་ཆར་བདུན་ཕྲག་ཁ་ཤས་སྔོན་",
            "འབྲེལ་མོལ་ཐེངས་ལྔ་པ་བྱས་ཤིང་",
            "ད་རེས་ཀྱི་འབྲེལ་མོལ་དེས་ཕྱོགས་གཉིས་ཀའི་ད་ཡོད་ཀྱི་ལྟ་ཚུལ་",
            "མི་མཐུན་པ་ཆེ་ཁག་གི་གནས་ཚུལ་དང་",
            "རྒྱུ་མཚན་གསལ་རྟོགས་ཐུབ་པ་དང༌། ",
            "འགལ་བ་དེ་ཚོ་སེལ་བའི་མཐུན་རྐྱེན་",
            "ཇི་དགོས་ཤེས་རྟོགས་ཡོང་བར་ཕན་ཐོགས་བྱུང་འདུག",
            "སྐབས་དེར་འབྲེལ་ཡོད་རྒྱ་ནག་མི་དམངས་",
            "སྤྱི་མཐུན་རྒྱལ་ཁབ་ཀྱི་མི་སྣར་",
            "ངེད་རང་རྒྱ་ནག་ཏུ་ལྟ་སྐོར་གནས་མཇལ་ཞིག་",
            "ཡོང་འདོད་ཡོད་པ་བསྐྱར་ནན་གསལ་བརྗོད་བྱས་ཡོད་ཅིང༌། ",
            "རྒྱ་ནག་ནི་ནང་ཆོས་ཡུན་རིང་དར་བའི་ས་ཁུལ་ཞིག་ཡིན་པ་མ་ཟད། ",
            "རྩ་ཆེའི་གནས་ཆེན་མང་པོ་ཡོད་པ་དང༌། ",
            "དེ་བཞིན་རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་འགྱུར་བ་དང༌། ",
            "ཡར་རྒྱས་རྣམས་དངོས་སུ་མཐོང་ཐོས་ཉམས་མྱོང་ཡོང་རྒྱུ་བཅས་ཀྱི་རེ་བ་།",
            "ཉེ་བའི་ལོ་བཅུ་ཕྲག་ཁ་ཤས་ཀྱི་རིང་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་དཔལ་འབྱོར་དང༌། ",
            "སྤྱི་ཚོགས་ཡར་རྒྱས་ཀྱི་མགྱོགས་ཚད་གཟེངས་ཐོན་",
            "བྱུང་འདུག་པ་དེ་ནི་བསྟོད་བསྔགས་འོས་པ་ཞིག་།",
            "དེ་དང་ཆབས་ཅིག་བོད་རིགས་གནས་ཡུལ་",
            "ས་ཁུལ་ཁག་ཏུའང་སྒྲོམ་གཞིའི་འཛུགས་སྐྲུན་རྒྱ་",
            "མི་ཆུང་བ་ཞིག་བྱུང་ཡོད་པའང་",
            "བཟང་ཕྱོགས་ཀྱི་འགྱུར་འགྲོས་ཤིག་ཡིན་པར་རྒྱུན་དུ་ངོས་འཛིན་བྱེད་ཀྱི་།",
            ""
        ],
        [
            "མི་ལོ་ལྔ་བཅུ་ལྷག་གི་བྱུང་བར་ཞིབ་སྐབས་",
            "མའོ་ཀྲུ་ཞིའི་དུས་སྐབས་མ་ཁེ་སེ་དང་",
            "ལེ་ཉིང་རིང་ལུགས་ཀྱི་ལྟ་གྲུབ་གཙོ་བཟུང་གི་",
            "ལས་འགུལ་མང་པོ་བྱུང་བ་དང༌། ",
            "དེ་ནས་ཏེང་ཞའོ་ཕིང་གི་དུས་སྐབས་",
            "དངོས་ཐོག་བདེན་འཚོལ་གྱི་ལམ་ནས་སྤྱི་ཚོགས་རིང་ལུགས་ཀྱི་",
            "ཁྲོམ་རའི་དཔལ་འབྱོར་ལམ་སྲོལ་སྒོ་ཕྱེ་ནས་",
            "དཔལ་འབྱོར་ཡར་རྒྱས་ཧ་ཅང་ཆེན་པོ་བྱུང་ཞིང༌",
            "དེ་རྗེས་ཅང་ཙེ་མིན་གྱི་དུས་སྐབས་དམར་ཤོག་དེ་",
            "བཟོ་ཞིང་ངལ་རྩོལ་མི་མང་གཅིག་པུའི་ཆེད་མིན་པར་",
            "མཚོན་བྱེད་གསུམ་གྱི་ལྟ་གྲུབ་ལ་བརྟེན་ནས་ཐོན་བསྐྱེད་དང༌། ",
            "རིག་གཞུང༌། ",
            "མང་ཚོགས་ཀྱི་གཞི་རིམ་གྱི་མངོན་འདོད་བསྒྲུབ་ཐབས་བཅས་ཀྱི་ཡར་རྒྱས་ཕྱིན་།",
            "ད་སྐབས་སྲིད་འཛིན་ཧུའུ་ཅིན་ཐའོས་",
            "ཞི་བདེའི་འཆམ་མཐུན་གསུམ་གྱི་ཐབས་བྱུས་ལ་བརྟེན་ནས་",
            ""
        ],
        [
            "རྒྱལ་སྤྱི་དང༌། རྒྱལ་ནང༌། ",
            "ཁྱིམ་མཚེས་བཅས་པར་འཆམ་མཐུན་མཉམ་གནས་",
            "ཡོང་ཐབས་ཀྱི་མངོན་འདོད་ཡོད་པ་རྣམས་",
            "དུས་ཀྱི་འགྱུར་བ་དང་འཚམས་པའི་སྲིད་དབང་གི་རྒྱུད་རིམ་དང༌། ",
            "རྒྱལ་ཁབ་ཀྱི་འཛུགས་སྐྲུན་རྒྱུན་བསྐྱངས་ཀྱིས་ད་ལྟའི་ཆར་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་",
            "རྒྱལ་སྤྱིའི་ནང་སྟོབས་ལྡན་གྲས་སུ་",
            "རིམ་བཞིན་འབུར་ཐོན་ཡོང་བཞིན་པ་ནི་",
            "རྒྱ་ནག་གི་མི་འབོར་དང་ལོ་རྒྱུས་གང་གི་ཆ་ནས་",
            "འོས་ཤིང་འཚམས་པ་ཡི་རངས་འོས་པ་ཞིག་།",
            "འོན་ཀྱང་འདོར་དུ་མེད་པའི་གནད་དོན་གལ་ཆེ་ཤོས་ཤིག་ནི་",
            "ཆབ་སྲིད་ཀྱི་སྟོབས་ཤུགས་དང༌། ",
            "དཔལ་འབྱོར་གྱི་ཡར་རྒྱས་དང་ཆབས་ཅིག",
            "སྤྱི་ཚོགས་གུ་།རང་དབང་ལྡན་པའི་གསར་།",
            "སྲིད་བྱུས་གང་ཡང་ཕྱི་གསལ་ནང་གསལ་སོགས་",
            "དེང་རབས་སྤྱི་ཚོགས་ཀྱི་འཕེལ་ཕྱོགས་དང་",
            "མཐུན་པ་ཞིག་དགོས་གལ་ཤིན་ཏུ་ཆེ་།",
            "དེ་ནི་དོན་དམ་གྱི་ཞི་བདེ་འཆམ་མཐུན་",
            "བརྟན་ལྷིངས་ཡོང་བའི་རྨང་གཞི་ཡིན་པ་",
            "ཤེས་ལྡན་ཀུན་གྱིས་མཐོང་ཆོས་སུ་གྱུར་བ་འདི་།",
            ""
        ],
        [
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་ཁོངས་སུ་ཡོད་པའི་གྲངས་ཉུང་",
            "མི་རིགས་ལྔ་བཅུ་ང་ལྔའི་ནང་མི་འབོར་མང་གྲས་སུ་",
            "ཚུད་པའི་བོད་རིགས་རྣམས་ནི་",
            "གྲངས་ཉུང་མི་རིགས་གཞན་དང་མི་འདྲ་བའི་ས་བབས་དང༌། ",
            "ལོ་རྒྱུས། སྐད་ཡིག རིག་གཞུང༌། ",
            "ཆོས་དང་ཡུལ་གོམས་གཤིས་ལུགས་བཅས་གང་གི་ཆ་ནས་",
            "ཆེས་ཁྱད་པར་བ་ཞིག་ཡིན་པ་",
            "འཛམ་གླིང་ཚང་མས་མཐུན་སྣང་དུ་གྲུབ་ཡོད་པ་མ་ཟད། ",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་འདས་པའི་མཐོ་རིམ་གྱི་དབུ་འཁྲིད་",
            "མང་པོས་ངོས་འཛིན་གསལ་པོ་གནང་།",
            "ངོས་ཀྱི་རེ་འདུན་ནི་",
            "བོད་རིགས་སྤྱི་བོ་གནམ་བསྟན་ཡོངས་སུ་རྫོགས་པར་རང་ཁྱིམ་རང་བདག་དང༌། ",
            "རང་སྲིད་རང་སྐྱོང་གི་གནས་བབ་",
            "མིང་དོན་མཚུངས་པ་ཞིག་ཡོང་དགོས་པ་དེ་གཅིག་པུ་།",
            "རེ་འདུན་དེ་ནི་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་རྩ་ཁྲིམས་ནང་ཆ་རྐྱེན་ཡོད་པ་དང༌། ",
            "བསྒྲུབ་ཐུབ་པ་ཞིག་ཡིན་སྟབས། ",
            "ཁྲིམས་དང་མཐུན་པ། ",
            "འོས་ཤིང་འཚམས་པ། ",
            "རྒྱུ་མཚན་དང་ལྡན་པ༑ ",
            "གཞིས་བྱེས་བོད་མིའི་མངོན་འདོད་དང་མཐུན་པ་ཞིག་།",
            "དེ་འདྲའི་རེ་འདུན་ནི་འདས་པ་ལས་",
            "མ་འོངས་པ་གལ་ཆེ་བར་བརྩིས་ཏེ་",
            "ད་ལྟའི་དངོས་ཡོད་ཀྱི་གནས་ཚུལ་དང༌། ",
            "མ་འོངས་པའི་ཁེ་ཕན་ལ་གཞི་བཅོལ་ཏེ་བཏོན་པ་།",
            "འདས་པའི་དུས་རབས་རིང་པོའི་ལོ་རྒྱུས་ནི་",
            "ངོ་བོ་དང་འགྲེལ་བརྗོད་བྱེད་ཕྱོགས་གཅིག་གྱུར་ཞིག་མེད་པས། ",
            "དེའི་ཐོག་ནས་བྱེད་ཐབས་བདེ་པོ་ཞིག་ཡོང་རྒྱུ་ཤིན་ཏུ་དཀའ་བས། ",
            "ངོས་ནས་ཡང་ནས་ཡང་དུ་འདས་པའི་ལོ་རྒྱུས་ཇི་ལྟར་ཡང་",
            "མ་འོངས་བོད་ཀྱི་མདུན་ལམ་ཁ་བྲལ་མིན་པར་",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་རྩ་ཁྲིམས་ཀྱི་སྒྲོམ་གཞིའི་ནང་ནས་",
            "འཚོལ་ཐབས་བྱ་རྒྱུ་ཡིན་ཞེས་ཕྱི་ནང་གང་སར་",
            "རྒྱ་ཁྱབ་གསལ་བསྒྲགས་བྱས་དང་བྱེད་བཞིན་པ་ཡིན་སྟབས། ",
            "རང་ཁྱིམ་རང་བདག་གི་གནས་བབ་དོན་དམ་པའི་སྒོ་ནས་",
            "ལག་བསྟར་ཡོང་ཐབས་ཀྱི་སྐོར་དགོས་འདུན་གང་འདྲ་ཞིག་བཏོན་ཡང་",
            "ཁ་བྲལ་གྱི་ཕྱོགས་སུ་མི་འགྲོ་བ་ནི་",
            "དོགས་པས་བདེན་དོན་མ་བསྒྲིབ་ན་",
            "སུས་ཀྱང་གསལ་རྟོགས་ཐུབ་པ་ཞིག་།",
            "བདེན་དོན་འདི་ལྟར་ལ་བརྟེན་",
            "རྒྱ་ནག་ནང་རིམ་བཞིན་དལ་བུས་ཡར་རྒྱས་འགྲོ་བཞིན་པའི་རང་དབང་དང༌། ",
            "གུ།"
        ],
        [
            "གསར་འགྱུར་བརྒྱུད་ལམ་སོགས་མཐུན་པའི་རྐྱེན་ཚོགས་པའི་ཐོག་ནས་",
            "བོད་རྒྱའི་དཀའ་རྙོག་ཞི་མོལ་གྱི་ལམ་ནས་",
            "སེལ་ཐུབ་པའི་རེ་བ་དང་ཡིད་ཆེས་བྱེད་ཀྱི་།",
            "དེར་བརྟེན་འབྲེལ་བ་མུ་མཐུད་དང༌། ",
            "བཟང་ཕྱོགས་ཀྱི་ཁོར་ཡུག་བསྐྲུན་ཐབས་ལ་",
            "འབད་བརྩོན་ཡོད་རྒུ་རྩལ་སྤྲུགས་བྱས་དང་བྱེད་མུས་ཡིན་།",
            "བཙན་བྱོལ་བཀའ་ཤག་གིས་རྒྱལ་སྤྱིའི་ནང་",
            "བཙན་བྱོལ་བོད་མིའི་སྤྱི་ཚོགས་དང༌། ",
            "བོད་དོན་རྒྱབ་སྐྱོར་བ་ཡོངས་ལ་ཞི་མོལ་གྱི་ཁོར་ཡུག་",
            "བསྐྲུན་དགོས་པའི་འབོད་བསྐུལ་སྔ་རྗེས་བྱས་ཡོད་པ་ལྟར། ",
            "ད་ལམ་སླར་ཡང་གལ་ཆེ་ནན་དཔེའི་ཚུལ་དུ་",
            "བོད་ཀྱི་དཀའ་རྙོག་བོད་རྒྱ་ཞི་མོལ་གྱི་ལམ་ནས་སེལ་ཐབས་སུ་",
            "ད་ལྟ་འགྲོ་བཞིན་པའི་ལས་རིམ་འདི་ཚང་མས་མ་ལན་མ་འགྱོད་པ་ཞིག་བསྒྲུབ་ཐབས་",
            "བྱ་རྒྱུའི་ཆེད་བོད་མི་ཡོངས་ནས་བཀའ་ཤག་གི་འབོད་བསྐུལ་",
            "གཞིར་བཟུང་ཐུགས་སྣང་དམ་དོན་ཡོང་བ་དང༌། ",
            "འཛམ་གླིང་ཁྱོན་ཡོངས་སུ་ཡོད་པའི་བོད་དོན་རྒྱབ་སྐྱོར་བ་དང༌། ",
            "བོད་རིགས་ལ་ཤ་ཞེན་དང་ཐུགས་སྣང་ཡོད་པ་ཚང་མར་",
            "དེ་མཚུངས་ཀྱི་འབོད་བསྐུལ་བྱེད་ཀྱིན་།",
            "ཕྱོགས་མཚུངས་གནའ་བོའི་བོད་ཀྱི་གཏམ་དཔེར་",
            "ལག་པ་ཡ་གཅིག་གི་བཟློག་པ་མི་ཡོང་ཟེར་བ་ལྟར་",
            "བཟང་ཕྱོགས་ཀྱི་ཁོར་ཡུག་ཀྱང་",
            "ཕྱོགས་གཅིག་རྐྱང་པས་བསྐྲུན་ཐབས་མེད་པས། ",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ནས་ཀྱང་",
            "གལ་སྲིད་ད་ལྟའི་འབྲེལ་ལམ་འདིའི་བརྒྱུད་ནས་",
            "གྲོས་མོལ་བྱ་རྒྱུའི་ལས་རིམ་འདི་ལ་",
            "ལྷག་བསམ་རྣམ་དག་གིས་གལ་གནད་ཅིག་གཟིགས་ཀྱི་ཡོད་ཚེ་",
            "དེ་དོན་མཚོན་ཐུབ་པའི་རྣམ་འགྱུར་གསལ་པོ་ཞིག་",
            "ཁྱེད་རྣམ་པའི་ངོས་ནས་ཀྱང་སྟོན་གལ་ཆེ་བས་དེ་ལུགས་རེ་བསྐུལ་བྱེད་རྒྱུ་།",
            "དེ་རིང་གི་གོ་སྐབས་འདི་བརྒྱུད་འཛམ་གླིང་ཁྱོན་ཡོངས་སུ་",
            "གནས་པའི་ང་ཚོར་སྔ་བར་ཕྱི་གསུམ་དུ་",
            "འགྱུར་བ་མེད་པའི་རྒྱབ་སྐྱོར་གནང་དང་",
            "གནང་བཞིན་ཡོད་པ་རྣམས་ལ་བསྔགས་བརྗོད་དང༌། ",
            "ཐུགས་རྗེ་ཆེ་ཞེས་བརྗོད་རྒྱུ་དང༌། ",
            "དེ་བཞིན་རྒྱ་གར་གཞུང་དང༌། ",
            "མི་མང་ནས་ང་ཚོར་གཡོ་བ་མེད་པ་དང༌། ",
            "གཞན་འགྲན་མ་མཆིས་པའི་མཐུན་འགྱུར་རོགས་རམ་དང་",
            "རྒྱབ་སྐྱོར་གནང་བར་ངོས་ནས་བོད་མི་ཡོངས་ཀྱི་ཚབ་བྱས་ཏེ་",
            ""
        ],
        [
            "སླར་ཡང་ཐུགས་རྗེ་དང༌། ",
            "བཀྲིན་བླ་མེད་དུ་ཆེ་ཞེས་བརྗོད་རྒྱུ་།",
            "བོད་རྒྱ་ཁྱབ་ཏུ་ཡོད་པའི་བོད་རིགས་ཡོངས་ཀྱི་གནས་བབ་དང་",
            "སེམས་ཚོར་རྣམས་དྲན་བཞིན་",
            "ཚང་མར་རྗེས་བརྩེའི་སྐྱབས་སྨོན་དང༌། ",
            "འགྲོ་ཀུན་བདེ་བའི་སྨོན་ལམ་བཅས།། །།",
            ""
        ]
    ]
}