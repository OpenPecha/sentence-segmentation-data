{
    "version": "P000128",
    "reviewed_text": [
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        null,
        [
            "ཞེན་པའི་སེམས་ཙམ་པ་ཀུན་དགྱེས་དགྱེས་མཛོད་།",
            "འཁོར་འདས་ཀྱི་ཆོས་ཐམས་ཅད་དོན་ལ་ཐ་སྙད་ཙམ་དུ་ཡང་",
            "རང་གི་མཚན་ཉིད་ཀྱིས་མ་གྲུབ་པར་",
            "གདོད་ནས་སྤྲོས་པ་དང་བྲལ་བར་བཞུགས་ན་ཡང་",
            "སྣང་ཚུལ་རྟེན་འབྲེལ་གྱི་འཆར་སྒོ་རྣམས་",
            "ཕན་ཚུན་མ་འདྲེས་པར་བཀྲ་བས་",
            "རང་རྒྱུད་ཤར་གསུམ་མཁན་པོ་།",
            "ཡེ་ཤེས་སྙིང་པོ་མདོ་སྡེ་དཔྱོད་པ་དང༌། ",
            "ཞི་བ་འཚོ་དང༌། ",
            "ཀ་མ་ལ་ཤཱི་ལ་གཉིས་རྣལ་འབྱོར་སྤྱོད་པའི་དབུ་མ་པ་ཡིན་པས་",
            "དེ་དག་ཀུན་དགྱེས་དགྱེས་མཛོད་།",
            "གཞི་ལམ་འབྲས་གསུམ་གྱི་ཆོས་ཐམས་ཅད་ཐ་སྙད་སྣང་ཚུལ་ཙམ་དུ་ཡོད་ཀྱང་",
            "བདེན་གྲུབ་ཀྱི་ཁས་ལེན་རྡུལ་ཙམ་ཡང་མེད་པས། ",
            "ཆོས་ཐམས་ཅད་མེད་དགག་སྟོང་ཀྱང་དུ་སྨྲ་བའི་",
            "རང་སྟོང་ཕལ་པ་རྣམས་དགྱེས་དགྱེས་མཛོད་།",
            "བྲལ་སྨིན་གྱི་ཡོན་ཏན་དྲུག་ཅུ་རྩ་བཞི་སོགས་",
            "མྱང་འདས་ཀྱི་ཡོན་ཏན་རྣམས་གསར་དུ་གནས་འགྱུར་གྱི་ཚུལ་དུ་ཐོབ་པ་ལྟར་སྣང་ཡང་",
            "དོན་ལ་བྲལ་ཐོབ་མེད་པར་རྡུལ་དང་སྐད་ཅིག་མའི་ཆོས་ལས་འདས་པའི་",
            "མཁའ་ཁྱབ་མཁའ་ཡི་རྡོ་རྗེ་དང་",
            "འདུ་བྲལ་མེད་པར་རང་བཞིན་ལྷུན་གྲུབ་ཀྱི་ཚུལ་དུ་བཞུགས་པས། ",
            "སྟོང་ཉིད་རྟག་པར་སྨྲ་བའི་གཞན་སྟོང་ཕལ་པ་ཀུན་དགྱེས་དགྱེས་མཛོད་།",
            ""
        ],
        null,
        [
            "བལྟ་བ་པོ་རང་ཉིད་བློ་འདས་ཀྱི་ལམ་ལས་ཕྱིར་ཕྱོགས་པ་ཙམ་དུ་ཟད་དོ།།",
            "མ་བཅོས་ལྷན་སྐྱེས་ཀྱི་ཕྱག་རྒྱ་ཆེན་པོ་དེ་འདི་ལ་ཟེར་བས། ",
            "རྟོགས་ལྡན་རྒན་པོ་རྣམས་ཀྱིས་དང་པོ་ཉིད་ནས་",
            "མ་བཅོས་པའི་ཡེ་ཤེས་ལ་རེ་བའི་ཨུ་ཚུགས་མི་མཛད་པར་",
            "ཡང་དག་པའི་གནས་ལུགས་ཐིག་པོ་ཞིག་མ་མཐོང་བར་དུ་",
            "ལུང་རིགས་དྲི་མ་མེད་པས་ཐེ་ཚོམ་ལྟ་བའི་གདར་ཤ་གཏིང་ནས་ཆོད་པར་མཛོད་།",
            "ཡང་དག་པའི་རིགས་ལམ་དྲི་མ་མེད་པའི་ཐོས་བསམ་གྱི་དཔྱད་པ་དེ་",
            "འདི་ལ་མཛའ་བས་ཡང་དག་ལྟ་བའི་དོན་ལ་",
            "ངེས་པ་ཅུང་ཟད་ཙམ་ཡང་མ་སྐྱེས་པར་",
            "ཐད་ཀར་སོར་བཞག་གི་བླུན་བསྒོམ་ཐ་མལ་དུ་བྱེད་པའི་ཐོས་པ་ཉུང་བ་རྣམས་",
            "སངས་རྒྱས་ཀྱི་བསྟན་པ་རིན་པོ་ཆེའི་མཚན་གཞི་ལུང་རྟོགས་རྣམ་པ་གཉིས་ལས། ",
            "རྟོགས་པའི་སྔོན་དུ་འགྲོ་དགོས་པའི་ལུང་གི་བཤད་པ་འདི་ལ་མ་སྐྲག་གོ་ཞེས་",
            "གང་ཟག་དབང་རྣོན་གྱི་སྐལ་ལྡན་འགའ་ཞིག་མ་གཏོགས་",
            "ཐོས་བསམ་ལ་མ་བརྟེན་པར་དང་པོ་ཉིད་ནས་",
            "ལྷན་སྐྱེས་ཡེ་ཤེས་དེ་གཅིག་ཆར་དུ་མཐོང་བར་དཀའ་བས། ",
            "དེས་ན་མང་ཐོས་ཡོན་ཏན་དང་ལྡན་པའི་བཤེས་གཉེན་དམ་པའི་མདུན་དུ་",
            "ཐོས་བསམ་ཕྱོགས་མེད་དུ་མཛད་ཅིང་",
            "ཐོས་དོན་སྙིང་པོར་རང་གི་རྒྱུད་ལ་སྦྱར་ཏེ",
            "གྲུབ་མཐའི་ཁ་འཛིན་དང་ཐོས་པ་ཁ་ཁྱེར་གྱི་རླུང་གིས་ཀྱང་མ་བདས་ཤིང༌། ",
            "བླུན་བསྒོམ་མུན་པའི་རུམ་དུ་གཉིད་དུ་ཡང་མ་ཡུར་བ་",
            "ཐོས་བསམ་བསྒོམ་གསུམ་གཅིག་དྲིལ་གྱིས་ཆོས་སྒོ་བརྒྱད་ཁྲི་བཞི་སྟོང་གི་རྩ་བར་",
            "སེམས་འདུལ་བ་འདི་ལ་འབད་པར་མཛོད་།",
            "ཅེས་ཀུན་ལས་ཁྱད་འཕགས་ཀུན་དང་མི་འགལ་བ་ཟེར་བའི་དཔེ་བཞིན་",
            "བསྟན་པ་ཐམས་ཅད་འགལ་མེད་ལམ་གྱི་གནད་གཅིག་ཏུ་རྟོགས་པའི་དོན་ཏོ།། ",
            "བཞི་པ་༼འགལ་བ་ལྟར་སྣང་བ་བསལ་བ་༽ནི། ",
            "འོན་ཀྱང་གནས་ལུགས་ལ་"
        ],
        null,
        null,
        null,
        null,
        null,
        null,
        null,
        null,
        null,
        null,
        [
            "གཟུང་བའི་ཡུལ་དང་འཛིན་སེམས་འབྲེལ་ཆད་པས། །",
            "སོ་སོ་རང་རིག་རྣམ་པར་མི་རྟོག་པའི། །",
            "ཡེ་ཤེས་བླ་མའི་ས་ལ་ད་ལྟ་ཕྱིན།།",
            "ཅེས་དང༌། ",
            "ཐལ་འགྱུར་ལས། ",
            "དབང་པོའི་སྒོ་རྣམས་མ་བཅོས་པར། །",
            "ཅོག་གིས་བཞག་པ་གནད་ཡིན་ལ།།",
            "ཞེས་དང༌། ",
            "ཡི་གེ་མེད་པ་ལས། ",
            "སེམས་འཛིན་ལྟ་བསྒོམ་མེད་ན་",
            "ཆོས་སྐུ་དངོས་པོ་ཡིན།།",
            "ལྟ་བའི་རྩལ་གསུམ་འབྱོངས་ན་",
            "སྣང་བ་ཆོས་སྐུའི་ཀློང༌། །",
            "བྱ་བྱེད་གཡེང་བ་མེད་ན་",
            "ཆོས་ཉིད་བདེ་བའི་ས། །",
            "གཅིག་པུ་དལ་བར་འདུག་ན་",
            "རྩལ་གསུམ་རང་ལས་བྱུང༌།།",
            ""
        ],
        null,
        [
            "ཞེས་སྔར་རང་གནས་རིག་པ་ཡེ་ཤེས་དེ་ཅུང་ཟད་ཙམ་མ་མཐོང་ཡང་",
            "ཀ་དག་ལྷུན་གྲུབ་ཟུང་འཇུག་ཅེས་པའི་",
            "མིང་སྙན་པོ་ཙམ་ཞིག་གིས་རྗེས་སུ་བསྙེགས་ཏེ་",
            "ཡིད་དཔྱོད་ཀྱི་རྩོལ་བས་གཟུང་འཛིན་འཁོར་བའི་རྣམ་རྟོག་ལས་",
            "སྐད་ཅིག་གིས་སྐྱོབ་པའི་རིག་པ་དྲིན་ཅན་དེ་མ་མཐོང་བར་ཡུན་རིང་དུ་སྟོར་བ་དེ་",
            "ད་ལྟ་རང་སེམས་ཐ་མལ་གྱི་ཤེས་པ་འདི་དང་",
            "འབྲལ་མེད་ལྷན་ཅིག་ཏུ་བཞུགས་པར་མངོན་སུམ་དུ་སྣང་བ་འདི་",
            "རྩ་བ་དང་བརྒྱུད་པར་བཅས་པའི་དཔལ་ལྡན་བླ་མའི་དྲིན་ལས་བྱུང་བའི་དབང་གིས་",
            "རྒྱལ་བ་དགོངས་བརྒྱུད། ",
            "རིག་འཛིན་བརྡ་བརྒྱུད། ",
            "གང་ཟག་སྙན་བརྒྱུད་དེ་",
            "བརྒྱུད་པ་གསུམ་དང་ལྡན་པའི་དཔལ་ལྡན་རྩ་བའི་བླ་མ་དམ་པ་དེ་",
            "བདག་མི་ཕམ་པ་ལ་ཤིན་ཏུ་བཀའ་དྲིན་ཆེའོ།།",
            "དེས་ན་སེམས་ཉིད་སྐྱེ་བ་མེད་པ་འོད་གསལ་ཆོས་ཀྱི་སྐུ་རུ་",
            "སྐད་ཅིག་ཙམ་ཡང་འདུ་འབྲལ་མེད་པར་",
            "རང་གི་རྒྱུད་ལ་བཞུགས་པས་",
            "བཀའ་དྲིན་གཟོ་ཐབས་སུ་",
            "གནས་ལུགས་དེའི་རྒྱུན་རྩོལ་མེད་དུ་བསྐྱང་ངོ་ཞེས་",
            "བླ་མའི་ཐུགས་དགོངས་ལོན་ན་",
            "དགྱེས་པའི་མཆོག་ཏུ་འགྱུར་བའི་ཚུལ་ལ་བསམ་སྟེ་",
            "བློ་བདེ་སྐྱེས་ཤིང་མཉེས་པ་གསུམ་གྱི་མཆོག་བསྒྲུབས་པས་",
            "མཉེས་མཆོད་འབུལ་ལོ། །",
            " བཞི་པ་༼མ་རྒན་འགྲོ་བའི་ཕན་བདེ་ལ་བསམ་སྟེ་བློ་བདེ་བ༽ནི། ",
            "ཐ་སྙད་བློ་འདས་ཀྱི་རང་བྱུང་ཡེ་ཤེས། །",
            " རང་ཤར་རྩོལ་མེད་ཀྱི་མཁའ་ལ་འཕྱོ་བས། །",
            " བདེ་ཆེན་ཀུན་བཟང་གི་དགོངས་ཀློང་ཡངས་པར། །",
            " མ་རྒན་འགྲོ་བ་ཀུན་བདེ་བླག་འཁྲིད་དོ།། ",
            "ཞེས་ཐ་སྙད་བློ་འདས་ཀྱི་རང་བྱུང་ཡེ་ཤེས་བསམ་བརྗོད་དང་བྲལ་བ་",
            "མ་བཅོས་རང་ཤར་གྱི་དགོངས་པ་།",
            "རྩོལ་མེད་ཀྱི་རིག་པའི་མཁའ་ལ་མངོན་སུམ་དུ་འཕྱོ་བས་",
            "རིག་སྟོང་བདེ་བ་ཆེན་པོ་ཆོས་སྐུ་ཀུན་བཟང་གི་དགོངས་ཀློང་",
            "འོད་གསལ་རྡོ་རྗེ་སྙིང་པོའི་ཞིང་ཁམས་ཡངས་པར་",
            "མ་རྒན་དྲིན་ཅན་གྱི་འགྲོ་བ་མཐའ་དག་ཀུན་",
            "བདག་གིས་དཀའ་ཚེགས་མེད་པར་བདེ་བླག་ཏུ་འཁྲིད་དོ་ཞེས། ",
            "རང་རིག་རྩོལ་བྲལ་རྫོགས་པ་ཆེན་པོའི་གནས་ལུགས་ཇི་ལྟ་བ་བཞིན་དུ་མཐོང་ན",
            ""
        ],
        null,
        null,
        null,
        null,
        null,
        null,
        null,
        null,
        null,
        null,
        [
            "གཉིས་པ་རྒྱས་པར་བཤད་པ་།",
            "༡༽དང་པོའི་སྐབས་སུ་ལ་ཟླ་གཙོ་བོར་བྱས་ཏེ་",
            "རང་སེམས་མཐའ་བྲལ་ཙམ་ལ་ཡིད་ཀྱིས་ཐག་བཅད་ཚུལ། ",
            "༢༽རེས་འགའ་ཤན་འབྱེད་ཀྱི་རིག་པ་",
            "རྩལ་སྣ་ཚོགས་སུ་འཆར་བ་འདི་ཕན་གནོད་ཆེ་སྙམ་དུ་བསམ་ཚུལ། ",
            "༣༽དེ་ལས་ཅུང་གོམས་པ་ན་ལ་ཤན་གཉིས་ཀྱི་རྙེད་དོན་",
            "མི་འགལ་བའི་འཁྲིད་ཚུལ་དང་གསུམ་མོ། །",
            "དང་པོ་༼ཟླ་གཙོ་བོར་བྱས་ཏེ་",
            "རང་སེམས་མཐའ་བྲལ་ཙམ་ལ་ཡིད་ཀྱིས་ཐག་བཅད་ཚུལ༽ནི། ",
            "གང་ཤར་ཁྲེགས་ཆོད་ཀྱི་ཤེས་རབ་རལ་གྲི། ། ",
            "ཐད་ཀ་ཐོལ་བྱུང་གི་སེམས་ལ་བཏབ་པས། །",
            " དེ་ཡིན་འདི་ཡིན་གྱི་ངོས་བཟུང་བྲལ་ཙམ། །",
            " ངོ་བོ་སྐྱོང་རྒྱུ་དེ་ཨེ་ཡིན་སྙམ་མོ། །",
            " ཞེས་རྣམ་རྟོག་བཟང་ངན་གང་ཤར་",
            "ཐམས་ཅད་ལ་ཤར་དུས་ཉིད་དུ་དང་པོ་གང་ནས་།",
            "བར་གང་ན་གནས། ",
            "ཐ་མར་གར་འགྲོ་དང༌། ",
            "དབྱིབས་ཁ་དོག་སོགས་ཡོད་མེད་བརྟགས་ཏེ་",
            "ཐུགས་འཕྲད་ཁྲེགས་ཆོད་ཀྱི་ཚུལ་དུ་ཤེས་རབ་",
            "རིག་པའི་རལ་གྲི་མཚོན་རྣོན་པོ་དང་",
            "འདྲ་བ་དེ་ཉིད་ཐད་ཀ་ཐོལ་བྱུང་གི་སེམས་དང་",
            "སེམས་བྱུང་འགྱུ་དྲན་གྱི་སྣ་ཚོགས་པ་དེ་ལ་གཅིག་ཅར་དུ་བཏབ་པས། ",
            "དེའི་ཚེ་ན་བྱུང་ས་བྱུང་མཁན། ",
            "གནས་ས་གནས་མཁན། ",
            "དབྱིབས་དང་ཁ་དོག་སོགས་གང་ཡང་མ་རྙེད་ཅིང་",
            "དེ་ཡིན་འདི་ཡིན་གྱི་ངོས་བཟུང་དང་བྲལ་བ་ཙམ་ཞིག་འདུག་པ་",
            "དེ་ཡི་ངོ་བོ་རྒྱུན་དུ་མ་བརྗེད་པར་བསྐྱང་རྒྱུ་དེ་",
            "རྫོགས་ཆེན་ཀ་དག་གི་ལྟ་བ་ཡང་དག་པ་ཨེ་ཡིན་སྙམ་མོ་ཞེས་གསུངས་སོ།།",
            ""
        ],
        null,
        null,
        [
            "གསུམ་པ་༼གོམས་པ་ན་ལ་ཤན་གཉིས་ཀྱི་རྙེད་དོན་",
            "མི་འགལ་བའི་འཁྲིད་ཚུལ༽ནི། ",
            "རྣམ་པ་གཅིག་ཏུ་ན་རང་བྱུང་རིག་པ། །",
            " ཁ་ནའི་དྲིན་གྱིས་ནི་གྲོལ་བར་ངེས་ཏེ། ",
            "གཤིས་ངན་འཁྲུལ་སེམས་འདི་ཚུགས་ཐུབ་ཅིག་ན།། ",
            "དུས་གསུམ་རྒྱལ་བས་ཀྱང་འདུལ་ཐབས་མི་འདུག། ",
            "འགྱུར་བ་སྣ་ཚོགས་འདི་འགྱུར་མེད་རིག་པའི། །",
            " རྣམ་འགྱུར་ཡིན་པས་ན་གྲོལ་རྒྱུ་འདུག་གོ།། ",
            "ཞེས་ཤེས་རབ་དྲི་མ་མེད་པ་དེ་ཡིས་གཞལ་ལུགས་",
            "རྣམ་པ་གཅིག་ཏུ་ན་རྣམ་རྟོག་བཟང་ངན་ཇི་ལྟར་ཤར་ཡང་",
            "ཤར་དུས་ཉིད་ནས་འཁྲུལ་མེད་རང་བྱུང་གི་རིག་པ་འདི་དང་",
            "འབྲལ་མ་མྱོང་བ་གདོད་ནས་ལྷན་ཅིག་ཏུ་འགྲོགས་པ་འདི་",
            "ཁོ་ནའི་དྲིན་གྱིས་ནི་འཁོར་བ་ལས་གྲོལ་བར་ངེས་ཏེ",
            "འཁོར་འདས་ལམ་གསུམ་གྱི་ཆོས་ཐམས་ཅད་རིག་པ་",
            "སྐད་ཅིག་མ་ལ་རྫོགས་ཤིང་གྲོལ་འཁྲུལ་གྱི་སྒོ་ཐམས་ཅད་ཟུང་དུ་འཇུག་གི། ",
            "དེ་མིན་རྩལ་སྣང་ལ་"
        ],
        null,
        [
            "༡༽ངོ་བོ་སྐྱེ་བ་མེད་པ་ཀ་དག་ལྟ་བའི་དོན་ལ་ངེས་པ་སྐྱེས་ཚུལ། ",
            "༢༽རང་བཞིན་མེད་པའི་ལྷུན་གྲུབ་བསྒོམ་པའི་གདེང་ལ་ཡིད་ཆེས་ཐོན་ཚུལ། ",
            "༣༽ཟུང་འཇུག་ཡིད་དཔྱོད་དང་བྲལ་བའི་སྤྱོད་པ་ཟབ་མོ་ལ་ཁྲིགས་སུ་བྱུང་།",
            "༤༽རྩོལ་བྲལ་རྫོགས་ཆེན་གྱི་ལྟ་བ་སྟོན་པའི་གཞུང་ལམ་ཚད་མ་ལ་ཞུགས་ཚུལ། ",
            "༥༽ཞུགས་ནས་རིག་སྟོང་ཟུང་འཇུག་གི་དགོངས་པ་འཁྲུལ་མེད་དུ་རྟོགས་ཚུལ་དང་ལྔའོ།།",
            "དང་པོ་༼ངོ་བོ་སྐྱེ་བ་མེད་པ་ཀ་དག་ལྟ་བའི་དོན་ལ་ངེས་པ་སྐྱེས་ཚུལ༽ནི། ",
            "ཅིར་ཡང་མ་གྲུབ་པའི་སེམས་ཉིད་འདི་ཀ །",
            " ཅིར་ཡང་འཆར་བ་ཡི་མངོན་སུམ་ཉམས་མྱོང༌། །",
            " བཟུང་བས་ཟིན་མེད་ཀྱི་ཆུ་ནང་ཟླ་གཟུགས། །",
            " འདི་ཀ་ཙམ་ཞིག་ལ་གོ་རྒྱུ་འདུག་གོ།། ",
            "ཞེས་ཡོད་མེད་ཡིན་མིན་ལ་སོགས་",
            "སྤྲོས་པའི་མཚན་མ་ཅིར་ཡང་མ་གྲུབ་པའི་",
            "ད་ལྟའི་ཐད་ཀར་ཐ་མལ་གྱི་སེམས་ཉིད་",
            "འདི་ཀ་ངོ་བོ་ངོས་བཟུང་དམིགས་གཏད་ཐམས་ཅད་དང་བྲལ་ནའང༌། ",
            "རྣམ་པ་འགག་པ་མེད་པ་འཁོར་འདས་བདེ་སྡུག་བཟང་ངན་སྣ་ཚོགས་པ་",
            "ཅིར་ཡང་འཆར་དུ་རུང་བ་ཡི་སྣང་རིག་ཟང་ཐལ་རྗེན་པ་",
            "མངོན་སུམ་རང་ཐོག་ཏུ་ཉམས་སུ་མྱོང་བའི་ངོར། ",
            "དཔེ་ཕྱི་ནང་གང་དུའང་བཟུང་བས་ཟིན་མེད་ཀྱི་",
            "ཆུ་ནང་གི་ཟླ་གཟུགས་ལྟ་བུའི་སེམས་ཉིད་བརྗོད་དུ་མེད་པ་",
            "འདི་ཀ་ཙམ་ཞིག་ལ་གོ་རྒྱུ་ལེགས་པར་འདུག་གོ།།",
            ""
        ],
        null,
        null,
        null,
        null,
        null,
        null,
        null,
        null,
        [
            "ཐ་མལ་མི་རུ་སྐད་ཅིག་ཙམ་ཡང་མི་བལྟ་ཞིང་",
            "སངས་རྒྱས་དངོས་མཐོང་གིས་མཛད་ཆོས་སུ་མཐོང་བའི་མོས་གུས་དང༌། ",
            "བསགས་སྦྱང་ཁྱད་པར་ཅན་གནད་དུ་སོང་བའི་སྒོ་ནས་",
            "དགོངས་བརྒྱུད་ཀྱི་བྱིན་རླབས་འཕོས་ཏེ་",
            "རང་གནས་སྙིང་པོའི་དོན་མངོན་སུམ་རང་ཐོག་ཏུ་ངོ་འཕྲོད་ནས་",
            "བློ་སྣ་ཚབ་ཚུབ་མི་དགོས་པར་རང་མལ་ན་རང་བློ་བདེ་ཞིང་",
            "གུ་ཡངས་སོས་དལ་གྱི་ངང་ལ་སྐྱིད་ཉལ་ཆོག་པ་ཞིག་",
            "ཅི་ནས་གལ་ཆེ་ཞེས་འཕྲོས་དོན་དུ་སྨྲས་སོ།། ",
            "༣༽ ཡོད་ན་ཡོད་རྒྱུ་དེ་དེ་ལྟར་བསྒོམ་མོད།། ",
            "ཡོད་པའི་ཡོད་ཚུལ་དེ་ནམ་ཡང་མ་མཐོང༌།།",
            ""
        ],
        null,
        [
            "ཅེས་ཡང་ཅི་ཡང་མེད་པའི་སྟོང་པ་ཕྱང་ཆད་པ་",
            "ཁོ་ན་ཡིན་ན་དེ་ལྟར་མེད་པ་རྐྱང་པ་ཞིག་",
            "ཕྱོགས་གཅིག་ཏུ་བཅད་དེ་བསྒོམ་།",
            "འོན་ཀྱང་མཐའ་གཅིག་ཏུ་མེད་པ་རྐྱང་པའི་ཁ་ཚོན་ནི་",
            "ནམ་ཡང་མ་ཆོད་།",
            "སེམས་ཉིད་འཁོར་བ་དང་",
            "མྱ་ངན་ལས་འདས་པའི་གཞིར་གྱུར་ཅིང་",
            "རང་གདངས་མ་འགགས་ལྷུན་གྲུབ་ཏུ་འདུག་།",
            "ཇི་སྐད་དུ། མེད་པ་མ་ཡིན་འཁོར་འདས་ཀུན་གྱི་གཞི། །",
            "ཞེས་སོགས་ཀྱིས་ཤེས་ནུས་།",
            "༥༽ ཡོད་མེད་གཉིས་ཀ་ནི་ཡིན་པའི་དབྱེ་ཆོས། །",
            " སེམས་ཉིད་གཤིས་ལ་ནི་ནམ་ཡང་མི་གནས། །",
            " ཞེས་དེ་བཞིན་དུ་ཡོད་མེད་གཉིས་ཀ་ནི་",
            "ཡིན་པའི་འགལ་འདུའི་དབྱེ་ཆོས་ཅན་ཡང༌། ",
            "སེམས་ཉིད་སྐྱེ་བ་མེད་པའི་གཤིས་ལ་ནི་ནམ་ཡང་མི་གནས་།",
            "ཆོས་གཅིག་ལས་གཉིས་སུ་ཕྱེ་ན་",
            ""
        ],
        [
            "གཉིས་ཆོས་ལས་མ་འདས་ཤིང་",
            "གཞི་སེམས་ཉིད་གཅིག་ལ་ཡོད་མེད་",
            "དངོས་འགལ་ཅན་དུ་མི་འདུ་བའི་ཕྱིར། ",
            "ཇི་སྐད་དུ། འགལ་འདུ་མ་ཡིན་༼",
            "ཟུང་འཇུག་དབུ་མའི་ལམ༽བརྗོད་བྱའི་ཡུལ་ལས་འདས།།",
            "ཞེས་གསུངས་པ་ལྟར་རོ།། ༦༽ ",
            "ཡོད་མེད་གཉིས་ཀ་ལས་བསྐལ་བའི་ཤེས་བྱ།། ",
            "ཕུང་གསུམ་བདེན་གྲུབ་ཅིག་ནམ་ཡང་མ་དམིགས།། ",
            "ཞེས་ཡང་དེ་ལྟར་ཡོད་མེད་གཉིས་ཀ་ལས་བསྐལ་བའམ་",
            "དེ་གཉིས་མ་ཡིན་པའི་ཡོད་མིན་མེད་མིན་གྱི་ཤེས་བྱ་",
            "ཕུང་པོ་གསུམ་པའི་བདེན་གྲུབ་ཅིག་ཀྱང་ནམ་ཡང་མ་དམིགས་ཏེ",
            "གལ་ཏེ་དེ་འདྲའི་ཕུང་གསུམ་བདེན་གྲུབ་ཅིག་ཡོད་།",
            ""
        ],
        [
            "དེ་རྟག་པར་འགྱུར་བས་རྟག་པའི་དངོས་པོ་ཞིག་ཤེས་བྱ་ལ་མི་སྲིད་དོ།། ",
            "༧༽ འདི་ཡིན་འདི་མིན་གྱི་ཡུལ་མ་རྙེད་ནས།། ",
            "འདི་སྒོམ་དེ་སྒོམ་གྱི་འཛིན་སྟངས་ཤིག་མོད།། ",
            "ད་དུང་འཚོལ་འདོད་ཀྱི་ངལ་དུབ་ཟད་དེ།། ",
            "བག་ཡངས་བློ་བདེ་ཡི་ངང་དུ་གནས་སོ།། ",
            "ཞེས་འདི་ཡིན་འདི་མིན་གྱི་ཕྱོགས་སུ་ཆད་པའི་བསྒོམ་པར་",
            "བྱ་རྒྱུའི་ཡུལ་ཅུང་ཟད་ཙམ་ཡང་མ་རྙེད་།",
            ""
        ],
        [
            "སེམས་འཛིན་དམིགས་གཏད་ཅན་ཞིག་",
            "ཅི་ལ་བསྒོམ་སྟེ་བསྒོམ་དོན་མེད་དོ།། ",
            "འོ་ན་ཅི་ཡང་མ་རྙེད་པས་དེ་ལྟ་བུའི་བསྒོམ་དེ་",
            "རི་བོང་གི་རྭ་ལྟར་སུའི་བློ་ངོར་མི་འཆར་བ་ཞིག་ཡིན་ན་",
            "དེས་ཅི་ཕན་སྙམ་ན་",
            "དེ་ལྟར་མིན་ཏེ། ",
            "དཔེར་ན་ཅ་ལག་ཅིག་བོར་སྟོར་སོང་།",
            "དེ་མ་རྙེད་ཀྱི་བར་དུ་དོན་མི་འགྲུབ་པ་ཡིན་ནའང༌། ",
            "འདི་ནི་དེ་ལྟ་བུ་མིན་།",
            ""
        ],
        [
            "འདི་བསྒོམ་དེ་",
            "བསྒོམ་གྱི་འཛིན་སྟངས་མ་ལུས་པ་ཞིག་སྟེ་",
            "ཅིར་ཡང་མཐོང་བ་མེད་པའི་མཐོང་དོན་མཆོག་ཏུ་གྱུར་པ་",
            "རྡོ་རྗེ་ནམ་མཁའི་དཀྱིལ་ལྟ་བུའི་གཤིས་ལུགས་",
            "སྤྲོས་མཚན་དང་བྲལ་བར་ཡང་དག་པ་མཐོང་བའི་མོད་ལ་",
            "ད་དུང་དེའི་མ་ཚིམ་པར་ལྟ་བསྒོམ་འཚོལ་འདོད་ཀྱི་ཐང་ཆད་པའི་ངལ་དུབ་",
            "ཅུང་ཟད་ཙམ་ཡང་མེད་པར་རེ་རྩོལ་ཐམས་ཅད་ཟད་དེ",
            "ཅི་ཡང་མ་རྙེད་པའི་གཤིས་ཅན་གྱི་ངང་ཚུལ་ཇི་ལྟ་བར་",
            "ཤེས་པའི་རྙེད་པ་རང་གི་ལག་ཏུ་མཆིས་པ་མངོན་སུམ་པ་ཡིན་པས། ",
            "བག་ཡངས་སོས་དལ་བློ་བདེ་བའི་སྒོ་།",
            "བརྗོད་མེད་རྙེད་དུ་མེད་པའི་གཤིས་ལུགས་",
            "དེ་ཡི་ངང་དུ་རང་བབས་སུ་གནས་པའི་ངོ་མཚར་བའི་ཉམས་ཤིག་སྐྱེའོ།།",
            "ཞེས་ཅི་ཡང་མ་མཐོང་བའམ་མ་རྙེད་པ་དེ་",
            "རྙེད་པའམ་མཐོང་བ་དམ་པའི་མཆོག་ཏུ་གདམས་སོ།།",
            "༨༽ སྣ་ཚོགས་འགྱུ་དྲན་གྱི་རྦ་རླབས་འགགས་མེད།།",
            ""
        ],
        [
            "ཡོད་ཞིག་ཡོད་མོད་དེ་ད་ལྟའི་འདི་འདྲ། ། ",
            "ཧྲག་ཧྲག་རྩུབ་རྩུབ་ཅིག་ཡིན་ཚོད་མི་སྣང༌།། ",
            "འཁྱགས་རོམ་ཆུ་བོ་ལ་ཞུ་བ་ཇི་བཞིན། །",
            " འཇམ་འཇམ་སྐྱིད་སྐྱིད་ཅིག་ཡིན་པར་སྣང་ངོ༌། །",
            " ཞེས་དེ་ལྟར་ཀ་ནས་དག་པའི་སྟོང་སང་ཟང་ཐལ་",
            "དམིགས་གཏད་བསམ་བརྗོད་བྲལ་བ་ཡིན་ནའང༌། ",
            "ཅི་ཡང་མི་དྲན་མི་བསམ་མི་ཤེས་པའི་རིག་མེད་",
            "བེམ་སྟོང་ནམ་མཁའ་ལྟ་བུ་མིན་པར། ",
            "འཁོར་འདས་ཀྱིས་བསྡུས་པའི་ཆོས་སྣ་ཚོགས་སུ་སྣང་བའི་ཆ་ཐམས་ཅད་",
            "མ་འདྲེས་སོ་སོར་འབྱེད་ཤེས་པའི་འགྱུ་དྲན་གྱི་རིག་པའི་རྦ་རླབས་སམ་",
            "རོལ་རྩལ་འགགས་པ་མེད་པའི་ཤེས་རབ་",
            "རང་བྱུང་གི་མཁྱེན་ཆ་གཅིག་ཡོད་ཅིག་ཡོད་མོད་དེ",
            "འོན་ཀྱང་ད་ལྟའི་ཤར་ཐོག་ཏུ་གྲོལ་མ་ཤེས་པ་",
            "འདི་འདྲའི་གཟུང་དྲན་སྐུ་རྟོག་གི་འགྱུ་བ་",
            "ཁ་ཕྱིར་འགྱུས་པའི་བདག་འཛིན་དམ་བྲེང་ངེ་བ། ",
            "སྐད་ཅིག་རེ་ལ་དགའ་སྡུག་གི་རྣམ་འགྱུར་བརྒྱ་ཡང་སྟོན་ཏེ་",
            "ཆགས་སྡང་མེ་ལྟར་འབར་བའི་ཧྲག་ཧྲག་",
            "རྩུབ་རྩུབ་ཅན་ཞིག་ཡིན་པའི་ཚོད་མི་སྣང་སྟེ",
            "དཔེར་ན་འཁྱགས་རོམ་ཆུ་བོ་ལ་ཞུ་བ་",
            "ཇི་ལྟ་བ་བཞིན་གང་སྣང་ཐམས་ཅད་ཤར་གྲོལ་རྗེས་མེད་",
            "འོད་གསལ་ཆོས་སྐུའི་ཀློང་ལས་མ་འདས་པས། ",
            "མནར་མེད་དམྱལ་བའི་མེ་དང་འཕྲད་ཀྱང་",
            "ཉམས་ང་མེད་པའི་འཇམ་འཇམ་སྐྱིད་སྐྱིད་",
            "འཕྲོད་འཕྲོད་བདེ་ཕྱམ་ཕྱམ་ཞིག་ཡིན་པར་",
            "བདག་འཇམ་དཔལ་དགྱེས་པའི་རྡོ་རྗེ་ལ་སྣང་ངོ་ཞེས། ",
            "རྟོག་ཚོགས་ཐམས་ཅད་རང་ས་ན་རང་གྲོལ་དུ་",
            "གནས་ཡོད་པ་ལ་དེ་ལྟར་མ་ཤེས་པར་ད་ལྟའི་བློ་དམན་ལ",
            ""
        ],
        [
            "ས་དང་པོ་བ་རྣམས་ཀྱིས་ཨ་འཐས་བདེན་ཞེན་གྱིས་དགག་སྒྲུབ་བྱས་ཏེ་",
            "སེམས་རིག་ཤན་མ་ཕྱེད་པར་",
            "སེམས་རྟོག་གི་འགྱུ་བ་ལ་རིག་པར་རློམས་པའི་",
            "བློ་ངན་རྣམས་ཆེད་དུ་བསལ་བའོ།། ",
            "དེས་ན་རིག་པ་དང་སེམས་གཉིས་པོ་དེ་དཔེ་ཡིས་ཕྱེ་སྟེ་བསྟན་།",
            "འདི་ལྟར་རིག་པ་ནི་",
            "མ་རིག་པ་ཚོགས་བརྒྱད་དང་བཅས་པའི་རླབས་ཀྱིས་རྣམ་པར་མ་དཀྲུག་པའི་",
            "ཆོས་ཉིད་ཡངས་པ་ཆེན་པོ་རྒྱ་མཚོའི་ཆུ་ལྟ་བུ་ཡིན་པས། ",
            "ཐེག་པའི་རྩེ་མོ་ཨ་ཏི་ཡོ་གའི་ལམ་དུ་ཞུགས་པ་རྣམས་ཀྱིས་",
            "དེ་ཉིད་ཐད་དྲང་དུ་སྐྱོང་ཤེས་ན་",
            "སེམས་རྟོག་ཆུ་ལ་རི་མོ་བྲིས་པ་ལྟ་བུའི་",
            "སྤང་གཉེན་སྣ་ཚོགས་པ་ལ་ལྟོས་མི་དགོས་པར་",
            "ཆོས་སྐུའི་དགོངས་པ་ལས་འཕོ་འགྱུར་མེད་པ་དང༌། ",
            "ཉན་ཐོས་པ་རྣམས་ཀྱིས་འཁོར་འདས་ལ་སྐྱོན་ཡོན་དུ་བལྟས་ནས་",
            "བདེན་པ་བཞིའི་བླང་དོར་ལ་བརྩོན་པ་།",
            ""
        ],
        null,
        null,
        null,
        [
            "ཞེས་དུས་གསུམ་རྫས་ཡོད་དུ་འདོད་པའི་བྱེ་བྲག་སྨྲ་བ་དང༌། ",
            "ཕྱི་དོན་རང་རིག་གཉིས་ཀ་བདེན་གྲུབ་ཏུ་འདོད་པའི་མདོ་སྡེ་པ། ",
            "ཆོས་ཐམས་ཅད་ནང་ཤེས་པའི་བདག་ཉིད་དུ་",
            "འདོད་པའི་སེམས་ཙམ་པའམ་རྣམ་རིག་སྨྲ་བ་དང༌། ",
            "སྣང་སྟོང་ཕྱོགས་རེར་ཞེན་པའི་དབུ་མ་པ་ཕལ་གྱིས་།",
            "༡༽དེ་ལྟར་རང་སྡེ་གྲུབ་མཐའ་སྨྲ་བ་དེ་དག་གིས་རྒྱ་ཆད་",
            "ཕྱོགས་ལྷུང་ཐམས་ཅད་བྲལ་བའི་གཤིས་ལུགས་",
            "རིག་ཁམས་དྲི་མེད་ཀྱི་ཡིད་བཞིན་ནོར་བུའི་གཟུགས་ལྟ་བུ་ལ་",
            "བྱེ་མདོས་ཕྱི་དོན་བེམ་པོ་བདེན་གྲུབ་ཀྱི་དངོས་པོར་འདོད་པས་",
            "ལམ་སྟོང་པ་ཉིད་ཀྱི་དར་ཟབ་ཀྱིས་བྱི་དོར་བྱར་མེད་པའི་ས་ཡི་གོང་བུ་ལྟ་བུར་།",
            "༢༽ སེམས་ཙམ་པས་གསལ་ཞིང་རིག་པའི་ཤེས་པ་དེ་",
            "ཕྱི་གཟུང་བའི་ཆོས་བཤིག་པའི་ཐོ་ཆེན་དུ་གྱུར་ཀྱང༌། ",
            "ནང་འཛིན་པ་སེམས་ཉིད་རང་གི་ངོ་བོ་ལ་",
            "ཚུར་མི་དཔྱོད་པར་འཛིན་པ་བདེན་གྲུབ་ཏུ་",
            "གཟུང་བ་དག་གི་དབང་གིས་སུས་ཀྱང་",
            "གཞིགས་དཀའ་བའི་ལྕགས་གོང་ངར་མ་ལྟ་བུར་།",
            "༣༽ དབུ་མ་རང་རྒྱུད་པས་གཟུང་འཛིན་གཉིས་དོན་དམ་པར་མེད་ཀྱང༌། ",
            "ཐ་སྙད་ཙམ་དུ་རང་གི་མཚན་ཉིད་ཚུགས་ཐུབ་ཀྱི་དངོས་པོར་འདོད་པས་",
            "རང་བཞིན་རང་ས་ན་ཡོད་ཡོད་དུ་བཀྲ་བའི་འོད་བཟང་པོའི་མར་མེ་ལྟ་བུར་།",
            "༤༽ རང་སྟོང་པས་ཆོས་ཐམས་ཅད་ཐ་སྙད་དུ་ཡང་མ་གྲུབ་པའི་མེད་དགག་",
            "སྟོང་རྐྱང་གི་དབྱིངས་སུ་རྒྱས་གདབ་པས། ",
            "མེད་སྣང་སྟོང་གཟུགས་འཇའ་ཡི་དུམ་བུ་ལྟ་བུར་བཟུང༌། ༥༽ ",
            "གཞན་སྟོང་པས་ཆོས་ཐམས་ཅད་ཀྱི་གནས་ཚུལ་སྟོང་པ་ཉིད་འདི་",
            "ཡེ་ནས་ཆོས་ཉིད་ཀྱི་ཚུལ་དུ་བཞུགས་པས་རྟག་བརྟན་བདེན་གྲུབ་བོ་",
            "སྙམ་པའི་འཛིན་ཞེན་གྱི་དམིགས་གཏད་ཀྱིས་ནམ་ཡང་",
            "མི་འགྱུར་མི་འཕོ་བའི་ནམ་མཁའི་འོད་མདངས་ལྟ་བུར་རྟོགས་ལ",
            ""
        ],
        [
            "༦༽ ཡང་དབུ་མ་པ་ཁ་ཅིག་གིས་",
            "བདེན་པ་གཉིས་ལ་བཟང་ངན་ཅུང་ཟད་ཙམ་ཡང་མེད་པར་",
            "གཉིས་མེད་མཉམ་པ་ཉིད་དོ་",
            "སེམས་པའི་མངོན་ཞེན་གྱིས་ཕྱི་གསལ་ནང་གསལ་",
            "ཤེལ་གོང་དྲི་མ་མེད་པ་ལྟ་བུར་མཐོང་སྟེ་",
            "དེ་དང་དེ་ལྟ་བུའོ་ཞེས་རང་རང་གི་ཐ་སྙད་",
            "སྣ་ཚོགས་ཤིག་འདོགས་པར་བྱེད་ཀྱང༌། ",
            "ཆོས་ཐམས་ཅད་ཀྱི་གནས་ལུགས་དྲི་མ་མེད་པ་",
            "ཀུན་ཤོང་གི་རྫོགས་པ་ཆེན་པོ་རིག་སྟོང་ཟུང་འཇུག་",
            "རང་བྱུང་ཡེ་ཤེས་ཀྱི་ཁམས་ཡིད་བཞིན་ནོར་བུ་ལྟ་བུ་",
            "དེ་ནི་མཐོང་མ་མྱོང་བར་སྟོར་ནས་",
            "འདུག་གོ་ཞེས་བློས་བྱས་སེམས་ཀྱི་དྲྭ་བས་བློ་འདས་ཀྱི་ཡེ་ཤེས་",
            "སྒྲོགས་སུ་བཅུག་པས་བསྒྲིབས་ཏེ་",
            "དཔེར་ན་སྲིན་བུ་རང་ཉིད་ཀྱིས་ཁ་ཆུའི་བྱིང་ཞིང་འཆིང་བ་ལྟ་བུའོ།།",
            "གཉིས་པ་མཐུན་པའི་ཚུལ་ནི། ",
            "ས་དགེ་ཀར་འབྲུག་གི་མཁས་གྲུབ་མང་པོས། །",
            " གསལ་སྟོང་འཛིན་མེད་ཀྱི་གནས་ལུགས་དྭངས་མ། །",
            " རྣམ་ཀུན་མཆོག་ལྡན་གྱི་སྟོང་ཉིད་སྤྲོས་བྲལ། །",
            " མ་བཅོས་ལྷན་སྐྱེས་ཀྱི་ཕྱག་རྒྱ་ཆེན་པོ། །",
            " ཡོད་མིན་མེད་མིན་གྱི་ཁས་བླངས་བྲལ་སོགས། །",
            " སྣ་ཚོགས་ཐ་སྙད་ཀྱི་ཞལ་ཕོ་སྒྲོགས་ཀྱང༌། །",
            " ལུང་རིགས་མན་ངག་དང་མྱོང་བའི་སྟོབས་ཀྱིས། །",
            " སེམས་འདས་ཡེ་ཤེས་ཤིག་ཡིན་ན་ལེགས་ཏེ། ",
            "མཛུབ་མོ་འཛུགས་ས་དེ་ཅི་ཞིག་ཡིན་ཨང༌། །",
            " ཞེས་ས་སྐྱ་དང་དགེ་ལྡན་ཀར་འབྲུག་གི་མཁས་གྲུབ་མང་པོས། ",
            "གསལ་སྟོང་གཉིས་སུ་མེད་པའི་འཛིན་མེད་ཀྱི་གནས་ལུགས་དྭངས་མ་དང་",
            "རྣམ་ཀུན་མཆོག་ལྡན་གྱི་སྟོང་ཉིད་སྤྲོས་པ་དང་བྲལ་བའི་དབུ་མ་དང༌། ",
            "མ་བཅོས་གཉུག་མ་ལྷན་སྐྱེས་ཀྱི་ཆོས་སྐུ་ཕྱག་རྒྱ་ཆེན་པོ་",
            "ཞེས་མཚན་ཐ་དད་པ་རེ་བྱས་པ་དེ་དག་ཐམས་ཅད་ཀྱང་",
            "ཡོད་པ་མིན་ཅིང་མེད་པའང་མིན་པའི་རང་བཞིན་གྱི་ཚུལ་དུ་གྱུར་པས་",
            "ཁས་བླང་གི་རྣམ་པ་ཀུན་དང་བྲལ་བ་སོགས་དང༌། ",
            "གཞན་ཡང༌། ",
            "ཐིག་ལེ་ཉག་གཅིག རང་བྱུང་ཡེ་ཤེས། ",
            "འདའ་ཀ་ཐུགས་ཀྱི་ཡེ་ཤེས། ",
            "དང་པོའི་སངས་རྒྱས་སོགས་སྣ་ཚོགས་ཀྱི་མཚན་དང༌། ",
            "ངེད་ཀྱི་ལུགས་འདི་ནི་འཁོར་འདས་དབྱེར་མེད་དུ་ལྟ་བ་ཡིན་པས་",
            "གཞན་ལས་ཁྱད་པར་དུ་འཕགས་སོ་ལྟ་བུ་",
            "ལ་སོགས་པ་སྣ་ཚོགས་པའི་ཐ་སྙད་ཀྱི་ཞལ་ཕོ་",
            "འབྲུག་ལྟར་སྒྲོགས་པ་ནི་མང་མོད་ཀྱང༌། ",
            "དེ་དག་གི་ལྟ་བ་དེ་རང་རང་གི་གཞུང་",
            "དེ་དང་དེའི་དགོངས་པ་ལྟར་ལུང་རིགས་མན་ངག་",
            "དྲི་མ་མེད་པ་དང་རང་གི་མྱོང་བའི་སྟོབས་ཀྱིས་",
            "སེམས་ལས་འདས་པའི་བདེན་གཉིས་དབྱེར་མེད་ཀྱི་ཡེ་ཤེས་",
            "ཆོས་ཐམས་ཅད་ཀྱི་གཤིས་ལུགས་མ་ནོར་བ་ཞིག་ཡིན་ན་",
            ""
        ],
        [
            "ནི་ཤིན་ཏུ་ལེགས་ཏེ་",
            "བདག་ཀྱང་ཡི་རང་ངོ་ཞེས་གསུངས་པའི་ཤུགས་ལ་",
            "ཟབ་གསལ་གཉིས་མེད་ཀྱི་ཡེ་ཤེས་ཁས་ལེན་ཀུན་དང་བྲལ་བ་དང༌། ",
            "བརྗོད་མེད་བསམ་མེད་སོགས་ཁ་ནས་བསྒྲགས་ཤེས་པས་ཀྱང་",
            "དོན་དུ་མྱོང་བ་ཐོན་མཁན་དཀའ་",
            "ཞེས་གདམས་པ་འདི་སྙིང་བཅུད་དུ་འཆང་འོས་སོ།།",
            "ཏེ་ལྷག་བཅས་ཀྱི་སྒྲ་སྦྱར་།",
            "དེ་ལྟར་གཤིས་ལུགས་ཐིག་པོ་ཞིག་མ་ཡིན་པར་",
            "ཁ་ནས་བརྗོད་ཤེས་པ་ཙམ་ལ་ཅི་ཆ་ཡོད་།",
            "རང་རང་གི་གཞུང་དེའི་དགོངས་པ་",
            "མ་ནོར་བར་ལོན་པའི་སྐྱེས་བུ་དམ་པ་",
            "ཡང་དག་པའི་ལྟ་བ་དང་ལྡན་པ་རྣམས་ཀྱིས་ཚིག་ཙམ་མིན་པར་གཞལ་ན་",
            "དོན་གྱི་མཛུབ་མོ་འཛུགས་ས་དེ་",
            "ཅི་འདྲ་བ་ཞིག་ཡིན་པར་འདུག་པས་ཏེ་སོམས་ཤིག་ཨང༌། ",
            "ཉམས་མྱོང་ཅན་གྱི་རྣལ་འབྱོར་པས་དཔྱད་ན་",
            ""
        ],
        [
            "རྒྱ་བོད་གྲུབ་ཐོབ་ཐམས་ཅད་དགོངས་པ་གཅིག་ཏུ་འབབས་ཟེར་བ་ལྟར། ",
            "གསལ་སྟོང་དབྱེར་།སྟོང་རྟེན་འབྱུང༌། ",
            "ལྷན་སྐྱེས་ཡེ་ཤེས་སོགས་ཐ་སྙད་ཅི་བཏགས་ཀྱང་",
            "མཛུབ་མོ་འཛུགས་ས་རིག་སྟོང་ཟུང་འཇུག་གི་དགོངས་པ་དེ་འདི་ག་རང་ཡིན་།",
            "ཆོས་ཐམས་ཅད་ཀྱི་གནས་ལུགས་གཅིག་ལས་",
            "གཉིས་དང་གསུམ་སོགས་ཡོད་པར་མི་འཐད་པས། ",
            "དེ་ཉིད་ལམ་གང་ནས་མཐོང་ཡང་",
            "མཐོང་དོན་ལ་མི་འདྲ་བའི་ཁྱད་པར་ཡོད་མི་རིགས་",
            "ཞེས་ཕྱག་རྫོགས་དབུ་གསུམ་དགོངས་པ་གཅིག་ཏུ་འབབ་པའི་དོན་ནོ།། ",
            "གསུམ་པ་ཞལ་བྱུང་ཁས་ལེན་མི་འགལ་བའི་ཚུལ་ནི། ༡༽ ",
            "ཕྱི་དོན་རྒྱང་ཆད་དུ་དགག་པ་མིན་པས། ། ",
            "དོན་སྨྲ་སྡེ་གཉིས་རྣམས་དགྱེས་དགྱེས་མཛོད་ཅིག། ",
            "༢༽ རང་བཞིན་སྟོང་ན་ཡང་མཁྱེན་ཆ་འཐད་པས། །",
            " རྣམ་རིག་སྨྲ་བ་རྣམས་དགྱེས་དགྱེས་མཛོད་ཅིག། ",
            "༣༽ སྤྲོས་དང་བྲལ་ན་ཡང་སྣང་ཚུལ་བཀྲ་བས། །",
            " ཤར་གསུམ་མཁན་པོ་ཀུན་དགྱེས་དགྱེས་མཛོད་།",
            ""
        ],
        [
            "༤༽ ཡོད་ཀྱང་བདེན་གྲུབ་ཀྱི་ཁས་ལེན་མེད་པས། །",
            " མེད་དགག་སྨྲ་བ་རྣམས་དགྱེས་དགྱེས་མཛོད་ཅིག། ",
            "༥༽ རྡུལ་དང་སྐད་ཅིག་མའི་ཆོས་ལས་འདས་པས། །",
            " སྟོང་ཉིད་རྟག་སྨྲ་ཀུན་དགྱེས་དགྱེས་མཛོད་ཅིག། ",
            "༦༽ བདེན་གཉིས་མི་འགལ་བར་བསྟུངས་ཀྱང་ཆོག་གིས། །",
            " བདེན་གཉིས་མངོན་ཞེན་ཀུན་དགྱེས་དགྱེས་མཛོད་ཅིག། ",
            "༧༽ གསལ་སྟོང་འཛིན་མེད་དེ་འདི་ལ་ཟེར་བས། །",
            " སློབ་བཤད་བརྒྱུད་འཛིན་རྣམས་དགྱེས་དགྱེས་མཛོད་ཅིག། ",
            "༨༽ སྤྲོས་བྲལ་ཕུ་ཐག་དེ་འདི་ནས་ཆོད་པས། །",
            " བཀའ་གདམས་གསར་མ་རྣམས་ངང་ཐུང་མ་བྱེད།། ",
            "༩༽ མ་བཅོས་ལྷན་སྐྱེས་དེ་འདི་ལ་ཟེར་བས། །",
            " རྟོགས་ལྡན་རྒན་པོ་རྣམས་གདར་ཤ་ཆོད་མཛོད། ། ༡༠༽ ",
            "ཡང་དག་རིགས་ལམ་དེ་འདི་ལ་མཛའ་བས། །",
            " བླུན་སྒོམ་ཐོས་ཉུང་རྣམས་བཤད་ལ་མ་།",
            ""
        ],
        [
            "༡༽ཅེས་ཕྱི་རོལ་གྱི་དོན་འདི་རྣམས་ཐ་སྙད་ཙམ་དུ་ཡང་",
            "སྣང་མི་རུང་བའི་རྒྱང་ཆད་གཏན་མེད་ཀྱི་ཚུལ་དུ་དགག་པ་མིན་པས། ",
            "ཕྱི་དོན་ལ་མངོན་པར་ཞེན་པའི་དོན་སྨྲ་སྡེ་གཉིས་",
            "རྣམ་ཡུལ་སྣང་རྣམས་སྤངས་མི་དགོས་པར་",
            "རང་ས་ནས་རང་གྲོལ་དུ་སོང་བའི་གནས་ལུགས་",
            "རྫོགས་པ་ཆེན་པོ་འདི་ལ་དགྱེས་དགྱེས་མཛོད་ཅིག། ",
            "༢༽དེ་བཞིན་དུ་སེམས་ཉིད་རང་བཞིན་བབ་ཀྱིས་སྟོང་པར་འདུག་པས་",
            "གསལ་རིག་བདེན་གྲུབ་ཀྱི་དངོས་པོ་ཞིག་མེད་ན་",
            "ཡང་མཁྱེན་པའི་ཡེ་ཤེས་ཀྱི་ཆ་མ་འགགས་པར་",
            "རང་ཤར་བ་འདི་འཐད་པས། ",
            "ཆོས་ཐམས་ཅད་རྣམ་པར་རིག་པ་ཙམ་དུ་སྨྲ་བའི་རང་རིག་རང་གསལ་ལ་",
            "ཞེན་པའི་སེམས་ཙམ་པ་ཀུན་དགྱེས་དགྱེས་མཛོད་ཅིག། ",
            "༣༽འཁོར་འདས་ཀྱི་ཆོས་ཐམས་ཅད་",
            "དོན་ལ་ཐ་སྙད་ཙམ་དུ་ཡང་རང་གི་མཚན་ཉིད་ཀྱིས་མ་གྲུབ་པར་",
            "གདོད་ནས་སྤྲོས་པ་དང་བྲལ་བར་བཞུགས་ན་",
            "ཡང་སྣང་ཚུལ་རྟེན་འབྲེལ་གྱི་འཆར་སྒོ་རྣམས་ཕན་ཚུན་མ་འདྲེས་པར་",
            "བཀྲ་བས་རང་རྒྱུད་ཤར་གསུམ་མཁན་པོ་།",
            ""
        ],
        [
            "ཡེ་ཤེས་སྙིང་པོ་མདོ་སྡེ་དཔྱོད་པ་དང༌། ",
            "ཞི་བ་འཚོ་དང༌། ",
            "ཀ་མ་ལ་ཤཱི་ལ་གཉིས་",
            "རྣལ་འབྱོར་སྤྱོད་པའི་དབུ་མ་པ་ཡིན་པས་",
            "དེ་དག་ཀུན་དགྱེས་དགྱེས་མཛོད་ཅིག། ",
            "༤༽གཞི་ལམ་འབྲས་གསུམ་གྱི་ཆོས་ཐམས་ཅད་",
            "ཐ་སྙད་སྣང་ཚུལ་ཙམ་དུ་ཡོད་ཀྱང་",
            "བདེན་གྲུབ་ཀྱི་ཁས་ལེན་རྡུལ་ཙམ་ཡང་མེད་པས། ",
            "ཆོས་ཐམས་ཅད་མེད་དགག་སྟོང་ཀྱང་དུ་སྨྲ་བའི་རང་སྟོང་ཕལ་པ་རྣམས་དགྱེས་དགྱེས་མཛོད་ཅིག། ",
            "༥༽བྲལ་སྨིན་གྱི་ཡོན་ཏན་དྲུག་ཅུ་རྩ་བཞི་སོགས་",
            "མྱང་འདས་ཀྱི་ཡོན་ཏན་རྣམས་གསར་དུ་",
            "གནས་འགྱུར་གྱི་ཚུལ་དུ་ཐོབ་པ་ལྟར་སྣང་ཡང་",
            "དོན་ལ་བྲལ་ཐོབ་མེད་པར་རྡུལ་དང་",
            "སྐད་ཅིག་མའི་ཆོས་ལས་འདས་པའི་མཁའ་ཁྱབ་མཁའ་ཡི་རྡོ་རྗེ་དང་",
            "འདུ་བྲལ་མེད་པར་རང་བཞིན་ལྷུན་གྲུབ་ཀྱི་ཚུལ་དུ་བཞུགས་པས། ",
            "སྟོང་ཉིད་རྟག་པར་སྨྲ་བའི་གཞན་སྟོང་ཕལ་པ་ཀུན་དགྱེས་དགྱེས་མཛོད་ཅིག། ",
            "༦༽གནས་སྐབས་ཆོས་ཅན་དང་",
            "ཆོས་ཉིད་གནས་སྣང་སོགས་ཀྱི་ངོས་ནས་",
            "བདེན་པ་གཉིས་སོ་སོར་ཕྱེས་ན་",
            "ཡང་ངོ་བོའི་དོན་ལ་མི་འགལ་བ་",
            "ཐ་དད་མེད་པར་མཉམ་ཉིད་དུ་བསྟུངས་ཀྱང་ཆོག་གིས་",
            "བདེན་གཉིས་དབྱེར་མེད་ཀྱི་དོན་ལ་མངོན་པར་ཞེན་པའི་ཟུང་འཇུག་རབ་ཏུ་",
            "མི་གནས་པ་སྨྲ་བའི་དབུ་མ་ཕལ་པ་ཀུན་དགྱེས་དགྱེས་མཛོད་ཅིག། ",
            "༧༽གསལ་སྟོང་འཛིན་མེད་ཀྱི་གནས་ལུགས་དེ་",
            "རིག་སྟོང་ཟུང་འཇུག་འདི་ལ་ཟེར་བས། ",
            "ས་སྐྱའི་ལམ་འབྲས་སློབ་བཤད་བརྒྱུད་འཛིན་རྣམས་དགྱེས་དགྱེས་མཛོད་།",
            ""
        ],
        [
            "༨༽སྤྲོས་པ་ཐམས་ཅད་དང་བྲལ་བའི་",
            "ཟབ་མོ་དབུ་མའི་ལྟ་བའི་ཕུ་ཐག་མཐར་ཐུག་པ་དེ་",
            "རྫོགས་ཆེན་གྱི་གསང་ལམ་འདི་ནས་ཆོད་པས་",
            "བཀའ་གདམས་གསར་མ་རྣམས་ཀྱིས་མ་དཔྱད་བྱར་མེད་དུ་བཞག་ན་",
            "ཧ་ཤང་གི་ལྟ་བར་འགྱུར་རོ་སྙམ་པའི་ངང་ཐུང་སྟེ་འཁུ་འཕྲིག་མ་བྱེད་།",
            "ཅེས་དེ་ཡང་དབུ་ཕྱག་སོགས་ཐེག་པ་ཆེན་པོའི་ལམ་གང་ཡིན་ཡང་",
            "དངོས་གཞིའི་སྐབས་སུ་རྩོལ་མེད་རང་བབ་ཏུ་བཞག་པའི་སྒོ་ནས་",
            "བློ་འདས་ཡེ་ཤེས་མངོན་སུམ་དུ་མཐོང་བ་ལས། ",
            "དཔྱད་རྟོག་གི་རང་དུས་ན་ཆོས་ཉིད་ནམ་ཡང་མཐོང་བ་མི་སྲིད་པས་",
            "བྱར་མེད་དང་སྤྲོས་བྲལ་ལ་རྣམ་པ་ཀུན་ཏུ་ཐན་དུ་བལྟ་ཆེ་ན་",
            "བལྟ་བ་པོ་རང་ཉིད་བློ་འདས་ཀྱི་ལམ་ལས་ཕྱིར་ཕྱོགས་པ་ཙམ་དུ་ཟད་དོ།། ",
            "༩༽མ་བཅོས་ལྷན་སྐྱེས་ཀྱི་ཕྱག་རྒྱ་ཆེན་པོ་དེ་འདི་ལ་ཟེར་བས། ",
            "རྟོགས་ལྡན་རྒན་པོ་རྣམས་ཀྱིས་དང་པོ་ཉིད་ནས་",
            "མ་བཅོས་པའི་ཡེ་ཤེས་ལ་རེ་བའི་ཨུ་ཚུགས་མི་མཛད་པར་",
            "ཡང་དག་པའི་གནས་ལུགས་ཐིག་པོ་ཞིག་མ་མཐོང་བར་དུ་",
            "ལུང་རིགས་དྲི་མ་མེད་པས་ཐེ་ཚོམ་ལྟ་བའི་གདར་ཤ་གཏིང་ནས་ཆོད་པར་མཛོད་ཅིག། ",
            "༡༠༽ཡང་དག་པའི་རིགས་ལམ་དྲི་མ་མེད་པའི་ཐོས་བསམ་གྱི་དཔྱད་པ་དེ་",
            "འདི་ལ་མཛའ་བས་ཡང་དག་ལྟ་བའི་དོན་ལ་",
            "ངེས་པ་ཅུང་ཟད་ཙམ་ཡང་མ་སྐྱེས་པར་",
            "ཐད་ཀར་སོར་བཞག་གི་བླུན་བསྒོམ་ཐ་མལ་དུ་བྱེད་པའི་ཐོས་པ་ཉུང་བ་རྣམས་",
            "སངས་རྒྱས་ཀྱི་བསྟན་པ་རིན་པོ་ཆེའི་མཚན་གཞི་ལུང་རྟོགས་རྣམ་པ་གཉིས་ལས། ",
            "རྟོགས་པའི་སྔོན་དུ་འགྲོ་དགོས་པའི་ལུང་གི་བཤད་པ་འདི་ལ་མ་སྐྲག་གོ་ཞེས་",
            "གང་ཟག་དབང་རྣོན་གྱི་སྐལ་ལྡན་འགའ་ཞིག་མ་གཏོགས་",
            "ཐོས་བསམ་ལ་མ་བརྟེན་པར་དང་པོ་ཉིད་ནས་",
            "ལྷན་སྐྱེས་ཡེ་ཤེས་དེ་གཅིག་ཆར་དུ་མཐོང་བར་དཀའ་བས། ",
            "དེས་ན་མང་ཐོས་ཡོན་ཏན་དང་ལྡན་པའི་བཤེས་གཉེན་དམ་པའི་མདུན་དུ་",
            "ཐོས་བསམ་ཕྱོགས་མེད་དུ་མཛད་ཅིང་",
            "ཐོས་དོན་སྙིང་པོར་རང་གི་རྒྱུད་ལ་སྦྱར་ཏེ",
            ""
        ],
        [
            "གྲུབ་མཐའི་ཁ་འཛིན་དང་",
            "ཐོས་པ་ཁ་ཁྱེར་གྱི་རླུང་གིས་ཀྱང་མ་བདས་ཤིང༌། ",
            "བླུན་བསྒོམ་མུན་པའི་རུམ་དུ་གཉིད་དུ་ཡང་མ་ཡུར་བ། ",
            "ཐོས་བསམ་བསྒོམ་གསུམ་གཅིག་དྲིལ་གྱིས་",
            "ཆོས་སྒོ་བརྒྱད་ཁྲི་བཞི་སྟོང་གི་རྩ་བར་",
            "སེམས་འདུལ་བ་འདི་ལ་འབད་པར་མཛོད་།",
            "ཅེས་ཀུན་ལས་ཁྱད་འཕགས་ཀུན་དང་མི་འགལ་བ་ཟེར་བའི་དཔེ་བཞིན་",
            "བསྟན་པ་ཐམས་ཅད་འགལ་མེད་ལམ་གྱི་གནད་གཅིག་ཏུ་རྟོགས་པའི་དོན་ཏོ།།",
            "བཞི་པ་འགལ་བ་ལྟར་སྣང་བ་གསལ་བ་ནི། ",
            "འོན་ཀྱང་གནས་ལུགས་ལ་",
            "གོམས་པ་ཆུང་རྣམས། །",
            " ཟབ་མོའི་གནད་གསང་ཞིག་མ་རྟོགས་ཡིན་སྲིད། །",
            " ཁོ་བོ་ཁྱེད་ཅག་ལ་མི་གུས་མ་ལགས། །",
            " ཕོག་ཐུག་བྱུང་ན་ནི་",
            "བཟོད་པར་མཛོད་ཅིག། ",
            "ཅེས་དབུ་ཕྱག་རྫོགས་གསུམ་སོགས་",
            "སྒྲུབ་བརྒྱུད་ཤིང་རྟ་བརྒྱད་ཀྱི་དགོངས་པའི་བབ་སོ་",
            "ཐམས་ཅད་དོན་དུ་གཅིག་པ་ཡིན་མོད། ",
            "འོན་ཀྱང་གནས་ལུགས་ཟབ་མོའི་དོན་ལ་གོམས་པ་ཆུང་བ་རྣམས། ",
            "རང་རང་གི་འདོད་གཞུང་ཙམ་པོ་བ་དེ་ལ་ཆགས་ཤིང་ཞེན་ཏེ་",
            ""
        ],
        [
            "གནས་སྐབས་ལྟ་བ་རྟོགས་བྱེད་ཀྱི་ཐབས་",
            "གདུལ་བྱའི་བསམ་པ་དང་མཐུན་པར་",
            "ཡང་དག་པའི་གདམས་ངག་ཟབ་མོའི་གནད་གསང་",
            "མི་འདྲ་བ་སྟོན་པའི་བཀའ་སྲོལ་དུ་མ་ཞིག་ཡོད་པ་ཀུན། ",
            "མཐར་རྟོགས་པའི་དངོས་གཞི་ཐོབ་ཚེ་",
            "དགོངས་པའི་ཆུ་བོ་ཐམས་ཅད་",
            "ཡེ་ཤེས་ཀྱི་ཀློང་དུ་འབབ་པར་",
            "མ་རྟོགས་པར་རྒྱལ་བས་བསྟན་པའི་མདོ་སྔགས་",
            "གྲུབ་མཐའི་རྣམ་བཞག་ཐམས་ཅད་",
            "སྤྱང་ཀིའི་གཟན་དུམ་ལྟར་ཁ་ཁ་སོ་སོའི་འགལ་འདུ་ཅན་དུ་བཟུང་བ་ཡིན་སྲིད་།",
            "ཁོ་བོ་འཇམ་པའི་རྡོ་རྗེས་ནི་",
            "རྒྱལ་བ་ཀུན་ཏུ་བཟང་པོའི་རྒྱལ་བའི་བཀའ་བཞིན་",
            "ཡང་དག་པའི་ཤེས་རབ་ཀྱིས་མཐོང་བའི་དོན་ཚུལ་བཞིན་དུ་སྨྲས་པ་ཡིན་གྱི། ",
            "ཁྱེད་ཅག་ལ་མི་གུས་པ་ཕྲ་མོ་ཙམ་ཡང་ཡོད་པ་མ་ལགས་ཀྱང༌། ",
            "རང་གི་ཞེ་འདོད་ཀྱི་གྲུབ་མཐའ་དང་མ་འགྲིགས་ནས་",
            "ཕོག་ཐུག་བྱུང་ན་ནི་བཟོད་པར་མཛོད་ཅིག་",
            "ཅེས་རང་གཞན་ཀུན་གྱི་ཕྱོགས་ཐམས་ཅད་ལ་གདམས་པའོ།།",
            "བཞི་པ་དེ་ལྟར་མཐོང་བས་བློ་བདེ་སྐྱེས་ཚུལ་།",
            "༡༽རྟོགས་པ་ཟབ་མོ་རྒྱུད་ལ་སྐྱེ་བའི་རྐྱེན་",
            "གཞུང་ལུགས་རྣམ་དག་ལ་བསམ་སྟེ་བློ་བདེ་བ། ",
            "༢༽རྟོགས་པ་རང་རང་གི་ངོ་བོ་ལ་བསམ་སྟེ་བློ་བདེ་བ། ",
            "༣༽དྲིན་ཅན་རྩ་བརྒྱུད་བླ་མ་ལ་བསམ་སྟེ་བློ་བདེ་བ། ",
            "༤༽མ་རྒན་འགྲོ་བའི་ཕན་བདེ་ལ་བསམ་སྟེ་",
            "བློ་བདེ་བ་དང་བཞི་ལས། ",
            "དང་པོ་༼རྟོགས་པ་ཟབ་མོ་རྒྱུད་ལ་སྐྱེ་བའི་རྐྱེན་",
            "གཞུང་ལུགས་རྣམ་དག་ལ་བསམ་སྟེ་བློ་བདེ་བ༽ནི། ",
            "ཐེག་པ་ཐམས་ཅད་ཀྱི་རྩེ་རྒྱལ་ཨ་ཏི། །",
            " ཁོ་བོས་ཇི་བཞིན་དུ་རྟོགས་པ་མིན་ཀྱང༌། །",
            " ཕ་མེས་གཞུང་ལུགས་ཀྱི་རྟ་ཕོ་བཟང་པོ། །",
            " དད་བརྩོན་ཤེས་རབ་ཀྱིས་བཞོན་ཚུལ་མཁས་པས། །",
            " ཀུན་ཤེས་གཅིག་རྡུགས་ཀྱི་འཕྲང་ལས་ཐར་ཏེ། ",
            "གཅིག་ཤེས་ཀུན་གྲོལ་གྱི་ཐང་ལ་སླེབས་སོ།།",
            ""
        ],
        [
            "ཞེས་ཐེག་པ་ཐམས་ཅད་ཀྱི་རྩེ་",
            "རྒྱལ་གསང་ཆེན་ཨ་ཏིའི་ཡོ་གའི་དགོངས་པ་ཟབ་མོ་འདི་",
            "མི་ཕམ་པ་ཁོ་བོས་རང་སྟོབས་ཀྱིས་ཇི་བཞིན་དུ་རྟོགས་པ་མིན་ཀྱང༌། ",
            "ཕ་མེས་རོང་ཀློང་རྣམ་གཉིས་དང༌། ",
            "པད་འབྱུང་དགའ་རབ་སོགས་ཀྱི་གཞུང་ལུགས་",
            "དྲི་མེད་ཀྱི་རྟ་ཕོ་བཟང་པོ་ལྟ་བུ་།",
            "དད་བརྩོན་ཤེས་རབ་ཀྱིས་བཞོན་ཚུལ་ལ་མཁས་པས། ",
            "ཁ་ཕྱིར་བལྟས་ཀྱི་དཔྱད་པས་ཆོས་ཚུལ་ཀུན་ལ་",
            "མིང་འདོགས་ངོ་ཤེས་ཀྱང༌། ",
            "ནང་ཆོས་ཉིད་ཀྱི་དོན་གཅིག་ལ་",
            "སྡུག་པའི་ལམ་གྱི་གཡང་ས་ཐེ་ཚོམ་ཀུན་རྟོག་གི་འཕྲང་ལས་",
            "ཐར་ཏེའཁོར་འདས་གཉིས་ཀྱི་གསང་ལམ་",
            "སེམས་ཉིད་གཅིག་གི་དོན་ཤེས་པས་",
            "རི་རྒྱལ་རྩེ་ནས་རི་ཕྲན་མཐོང་བ་བཞིན། ",
            "ཐེག་པ་བརྒྱད་ཀྱི་འགགས་གནད་ཀུན་རང་གྲོལ་བའི་ཨ་ཏི་",
            "རང་ལམ་གྱི་ལྟ་བསྒོམ་ཡངས་པའི་ཐང་ཆེན་ལ་སླེབས་སོ་།",
            "གཉིས་པ་རྟོགས་པ་རང་རང་གི་ངོ་བོ་ལ་བསམ་སྟེ་བློ་བདེ་བ་ནི། ",
            "འཚོལ་དགོས་མི་འདུག་སྟེ་འཚལ་མཁན་རང་ཡིན།། ",
            "ཞེན་པས་མི་བསླུ་ཏེ་ཞེན་མེད་རང་གྲོལ། །",
            " སྣང་བས་མི་འགོག་ཏེ་གང་ཤར་གཉུག་མ། །",
            " རྟག་ཆད་མཐའ་བྲལ་གྱི་ཡོ་ལང་བསྐྱང་ངོ༌།། ",
            "ཞེས་སེམས་ཉིད་ཀྱི་དོན་དེ་ཐག་རིང་པོར་གཞན་ཞིག་ནས་",
            "བཙལ་དགོས་པ་མི་འདུག་སྟེ་",
            ""
        ],
        [
            "འཚལ་མཁན་རང་ཉིད་ལ་ཚུར་བལྟས་པས་",
            "དམིགས་གཏད་ངོས་བཟུང་དང་བྲལ་བ་འདི་ཀ་",
            "སེམས་ཉིད་ཀྱི་དོན་ཡིན་ལ",
            "རྩལ་གང་ཤར་ལ་དགག་བསྒྲུབ་ཀྱི་མ་ཞེན་པས་",
            "རང་གིས་རང་མི་བསླུ་།",
            "འཛིན་ཞེན་མེད་པར་རང་བབས་སུ་བཞག་པས་",
            "གཞན་གཅིག་གིས་གྲོལ་བཅུག་མ་དགོས་པར་",
            "ཁོ་རང་རང་སར་རང་གྲོལ་དུ་འདུག་པས། ",
            "ཡུལ་གཟུགས་སྒྲ་སོགས་ཀྱི་སྣང་བ་",
            "ཅི་ཤར་ཡང་ཆེད་དུ་མི་འགོག་སྟེ་",
            "གང་ཤར་ཐམས་ཅད་མ་བཅོས་གཉུག་མ་",
            "གཞིའི་ཆོས་ལས་མ་འདས་སྟེ",
            "རྟག་ཆད་ཀྱི་མཐའ་ཐམས་ཅད་དང་བྲལ་བའི་རང་གནས་",
            "རང་ཤར་གྱི་ཆོས་སྐུའི་ཡོ་ལང་དུ་འདུག་པས། ",
            "ཆེད་འཛིན་དང་དགག་སྒྲུབ་མེད་པར་བསྐྱང་ངོ་",
            "ཞེས་ཚོགས་དྲུག་རང་གྲོལ་དང༌། ",
            "དུག་ལྔ་རང་གྲོལ་སོགས་ཀྱི་གདམས་པ་ཟབ་མོ་ཡང་བསྟན་ཏོ།།",
            "གསུམ་པ་དྲིན་ཅན་རྩ་བརྒྱུད་བླ་མ་ལ་བསམ་སྟེ་བློ་བདེ་བ་ནི། ",
            "ཡེ་ཤེས་མ་མཐོང་ཡང་མིང་ཙམ་ཞིག་གིས། །",
            " རིག་པ་དྲིན་ཆེན་དེ་ཡུན་རིང་སྟོར་བ། །",
            " འབྲལ་མེད་ལྷན་ཅིག་ཏུ་བཞུགས་པར་སྣང་གི། ། ",
            "བརྒྱུད་གསུམ་བླ་མ་དེ་བཀའ་དྲིན་ཆེ་འོ།། ",
            "སེམས་ཉིད་ཆོས་སྐུ་རུ་འདུ་འབྲལ་མེད་པས། །",
            " བཀའ་དྲིན་གཟོ་ཐབས་སུ་གནས་ལུགས་བསྐྱང་ངོ༌།།",
            ""
        ],
        [
            "ཞེས་སྔར་རང་གནས་རིག་པ་ཡེ་ཤེས་དེ་",
            "ཅུང་ཟད་ཙམ་མ་མཐོང་ཡང་",
            "ཀ་དག་ལྷུན་གྲུབ་ཟུང་འཇུག་",
            "ཅེས་པའི་མིང་སྙན་པོ་ཙམ་ཞིག་གི་རྗེས་སུ་བསྙེགས་ཏེ་",
            "ཡིད་དཔྱོད་ཀྱི་རྩོལ་བས་གཟུང་འཛིན་",
            "འཁོར་བའི་རྣམ་རྟོག་ལས་",
            "སྐད་ཅིག་གིས་སྐྱོབ་པའི་རིག་པ་དྲིན་ཅན་དེ་",
            "མ་མཐོང་བར་ཡུན་རིང་དུ་སྟོར་བ་།",
            "ད་ལྟ་རང་སེམས་ཐ་མལ་གྱི་ཤེས་པ་འདི་དང་",
            "འབྲལ་མེད་ལྷན་ཅིག་ཏུ་བཞུགས་པར་",
            "མངོན་སུམ་དུ་སྣང་བ་འདི་",
            "རྩ་བ་དང་བརྒྱུད་པར་བཅས་པའི་དཔལ་ལྡན་བླ་མའི་དྲིན་ལས་བྱུང་བའི་དབང་གིས། ",
            "རྒྱལ་བ་དགོངས་བརྒྱུད། ",
            "རིག་འཛིན་བརྡ་བརྒྱུད། ",
            "གང་ཟག་སྙན་བརྒྱུད་དེ་",
            "བརྒྱུད་པ་གསུམ་དང་ལྡན་པའི་དཔལ་ལྡན་རྩ་བའི་བླ་མ་དམ་པ་དེ་",
            "བདག་མི་ཕམ་པ་ལ་ཤིན་ཏུ་བཀའ་དྲིན་ཆེའོ།།",
            "དེས་ན་སེམས་ཉིད་སྐྱེ་བ་མེད་པ་",
            "འོད་གསལ་ཆོས་ཀྱི་སྐུ་རུ་",
            "སྐད་ཅིག་ཙམ་ཡང་འདུ་འབྲལ་མེད་པར་",
            "རང་གི་རྒྱུད་ལ་བཞུགས་པས་",
            "བཀའ་དྲིན་གཟོ་ཐབས་སུ་གནས་ལུགས་དེ",
            "འི་རྒྱུན་རྩོལ་མེད་དུ་བསྐྱང་ངོ་",
            "ཞེས་བླ་མའི་ཐུགས་དགོངས་ལོན་ན་",
            "དགྱེས་པའི་མཆོག་ཏུ་འགྱུར་བའི་ཚུལ་ལ་བསམ་སྟེ་",
            "བློ་བདེ་སྐྱེས་ཤིང་མཉེས་པ་གསུམ་གྱི་མཆོག་བསྒྲུབས་པས་",
            "མཉེས་མཆོད་འབུལ་ལོ།། ",
            "བཞི་པ་མ་རྒན་འགྲོ་བའི་ཕན་བདེ་ལ་བསམ་སྟེ་",
            "བློ་བདེ་བ་ནི། ",
            "ཐ་སྙད་བློ་འདས་ཀྱི་རང་བྱུང་ཡེ་ཤེས། །",
            " རང་ཤར་རྩོལ་མེད་ཀྱི་མཁའ་ལ་འཕྱོ་བས། །",
            " བདེ་ཆེན་ཀུན་བཟང་གི་དགོངས་ཀློང་ཡངས་པར། །",
            " མ་རྒན་འགྲོ་བ་ཀུན་བདེ་བླག་འཁྲིད་དོ།། ",
            "ཞེས་ཐ་སྙད་བློ་འདས་ཀྱི་རང་བྱུང་ཡེ་ཤེས་བསམ་བརྗོད་དང་",
            "བྲལ་བ་མ་བཅོས་རང་ཤར་གྱི་དགོངས་པ་།",
            ""
        ],
        [
            "རྩོལ་མེད་ཀྱི་རིག་པའི་མཁའ་ལ་མངོན་སུམ་དུ་འཕྱོ་བས། ",
            "རིག་སྟོང་བདེ་བ་ཆེན་པོ་ཆོས་སྐུ་ཀུན་བཟང་གི་དགོངས་ཀློང་",
            "འོད་གསལ་རྡོ་རྗེ་སྙིང་པོའི་ཞིང་ཁམས་ཡངས་པར་",
            "མ་རྒན་དྲིན་ཅན་གྱི་འགྲོ་བ་མཐའ་དག་ཀུན། ",
            "བདག་གིས་དཀའ་ཚེགས་མེད་པར་བདེ་བླག་ཏུ་འཁྲིད་དོ་",
            "ཞེས། རང་རིག་རྩོལ་བྲལ་རྫོགས་པ་ཆེན་པོའི་གནས་ལུགས་",
            "ཇི་ལྟ་བ་བཞིན་དུ་མཐོང་ན",
            "གཞན་དོན་ལ་མཐུ་དང་ལྡན་པའི་ཚུལ་རིག་ནས་",
            "བློ་བདེ་སྐྱེས་པའོ།། ",
            "གསུམ་པ་མཐའ་མར་དགེ་བ་འཇུག་གི་དོན་།",
            "༡༽ཇི་ལྟར་བརྩམ་པའི་ཚུལ་དང༌། ",
            "༢༽སྦྱར་བྱང་གཉིས་ལས། ",
            "དང་པོ་༼ཇི་ལྟར་བརྩམ་པའི་ཚུལ༽ནི། ",
            "ཨེ་མ་ཧོ་ངོ་མཚར་རིག་པ། །",
            " ཨ་ཧོ་ཡ་དགྱེས་པའི་རང་རྩལ། །",
            " ཨ་ཛི་ཏའི་སྙིང་ལ་བསྒྱུར་ཚེ། ། ",
            "ཨ་ལ་ལ་གསང་ཚིག་སྨྲས་སོ།། ",
            "ཞེས་ཨེ་མ་དང༌། ཨ་ཧོ། ",
            "ཨ་ལ་ལ་རྣམས་ངོ་མཚར་དང༌། ",
            "དགྱེས་པའི་ཚིག གཞན་རྣམས་ཚིག་གྲོགས་དང་",
            "མཚར་སྐྱེད་ཙམ་ཡིན་པས། ཨེ་མ་ཧོ་ཤིན་ཏུ་ངོ་མཚར་བའི་རང་གནས་ཀྱི་རིག་པ་",
            "གནས་ལུགས་དོན་གྱི་འཇམ་དཔལ་།",
            "ཨ་ཧོ་ཡ་དགྱེས་པའི་རང་རྩལ་འགག་པ་མེད་པ་།",
            ""
        ],
        [
            "བདག་ཨ་ཛི་ཏའི་སྟེ་",
            "མི་ཕམ་རྣམ་རྒྱལ་རྒྱ་མཚོའི་སྙིང་ལ་བསྒྱུར་བའི་ཚེ། ",
            "ཨ་ལ་ལ་ཞེས་ཤིན་ཏུ་ངོ་མཚར་ཏེ་ཟབ་གསང་",
            "རྫོགས་པ་ཆེན་པོའི་གནས་ལུགས་རྗེན་པར་སྟོན་པའི་ཚིག་རྣམས་",
            "གབ་སྦས་མེད་པར་གང་ཤར་ཐོལ་བྱུང་གི་ཚུལ་དུ་ལྷུག་པར་སྨྲས་སོ་།",
            "གཉིས་པ་༼སྦྱར་བྱང༽ནི། ",
            "ཞེས་པ་རིག་པ་ངོ་ཤེས་ཀྱི་གླུ་སྒྲ་སྙན་གྱི་རོལ་མོ་",
            "ཞེས་བྱ་བ་འདིའང༌། ",
            "ཁྱབ་བདག་འཇམ་པའི་དབྱངས་ཀུན་མཁྱེན་རྡོ་རྗེ་གཟི་བརྗིད་ཀྱིས། ",
            "ལྕང་སྐྱའི་ལྟ་མགུར་གྱི་ཚིག་རིས་དང་",
            "ཅི་ནས་མཚུངས་པའི་རྙིང་མའི་ལྟ་མགུར་ཞིག་བྲིས་",
            "ཞེས་པའི་བཀའ་ལུང་སྤྱི་བོར་མཆོད་དེ་",
            "ཐེག་པ་མཆོག་ལ་ལྷག་པར་མོས་པའི་མི་ཕམ་བློ་གྲོས་དྲི་མེད་",
            "ཅེས་བྱ་བས་རྫོང་གསར་བཀྲ་ཤིས་ལྷ་རྩེར་སྦྱར་བ་མངྒལ། ",
            "ཞེས་པ་རྩོལ་བྲལ་རང་བྱུང་གི་རིག་པ་",
            "མངོན་སུམ་ངོ་ཤེས་ཀྱི་ལྟ་བའི་ཉམས་གླུ་སྒྲ་སྙན་གྱི་རོལ་མོ་",
            "ཞེས་བྱ་བ་འདིའང་རིགས་ཐམས་ཅད་ཀྱི་ཁྱབ་བདག་",
            "འཇམ་པའི་དབྱངས་དངོས་ཀུན་མཁྱེན་རྡོ་རྗེ་གཟི་བརྗིད་ཀྱིས། ",
            "རྒྱལ་བ་ཙོང་ཁ་པའི་བསྟན་པར་ཞུགས་སོ་ཅོག་གི་ནང་ན་",
            "རྒྱལ་མཚན་གྱི་རྩེ་མོའི་ཏོག་ལྟར་མངོན་པར་མཐོ་བ་",
            "ལྕང་སྐྱ་རོལ་པའི་རྡོ་རྗེའི་དབུ་མའི་ལྟ་མགུར་གྱི་ཚིག་རིས་དང་",
            "ཅི་ནས་མཚུངས་པའི་རྙིང་མའི་ལྟ་མགུར་ཞིག་བྲིས་ཞེས་པའི་བཀའ་ལུང་སྤྱི་བོར་མཆོད་དེ",
            "ཐེག་པ་ཐམས་ཅད་ཀྱི་རྩེ་རྒྱལ་རྩོལ་བྲལ་ཨ་ཏིའི་ལྟ་བ་མཆོག་ལ་",
            "ལྷག་པར་མོས་པའི་མི་ཕམ་བློ་གྲོས་དྲི་མེད་ཅེས་བྱ་བས་",
            "མཁས་གྲུབ་བྱེ་བའི་བསྟི་གནས་རྫོང་གསར་བཀྲ་ཤིས་ལྷ་རྩེར་སྦྱར་བ་",
            "མངྒ་ལམ་སྟེ་བཀྲ་ཤིས་།",
            "དེ་ཡན་ཆད་ཀྱིས་གཞུང་དོན་ཆ་ཚང་བར་ལེགས་པར་བཀྲལ་ཟིན་ཏོ།།",
            "ཞེས་པའང་༧མཁན་ཆེན་གང་ཤར་དབང་པོའི་༼འགྲེལ་ཆེན་ཟབ་དོན་སྣང་བའི་སྤྲིན་ཕུང་༽ལས་",
            "ལུང་འདྲེན་གྱི་སྤྲོས་པ་བསྐྱུངས་།",
            ""
        ],
        [
            "ཚིག་འགྲེལ་རྣམས་གཙོ་བོར་",
            "གཅེས་པར་བཏུས་པའི་སྐལ་བཟང་གི་པདྨོ་རྣམ་པར་བཞད་པའི་མེ་ཏོག་གི་བཀོན་བུ་རྣམས། ",
            "སྤྱིར་རྒྱལ་བའི་བསྟན་པ་རིན་པོ་ཆེ་སྒོ་ཐམས་ཅད་ནས་ཤིན་ཏུ་དར་ཞིང་རྒྱས་ལ་",
            "ཡུན་རིང་དུ་གནས་པ་དང༌། ",
            "སྒོས་སུ་དཔལ་ལྡན་བླ་མའི་སྐུ་ཚེ་ཁྲི་ལོར་བརྟན་པའི་སྨོན་འདུན་",
            "རྩེ་གཅིག་གི་ངང་ནས་མཆོད་ཅིང་བསྔོ་བའི་རྒྱུར་གྱུར་།",
            "ཅེས་ཕྱི་ལོ་༢༠༠༨ ལོའི་ཟླ་༡༡ པའི་ཚེས་༡༩ ཉིན་",
            "རྒྱལ་བ་ལྷ་ལས་བབ་པའི་དུས་བཟང་པོར་",
            "གུས་དམན་དོལ་པོ་བ་སགྷ་མིང་ཅན་ནས་བསྒྲིགས་པ་ལགས། ",
            "སརྦ་མངྒལ། ། ",
            "རྫོགས་ཆེན་ལྟ་མགུར་པར་དུ་བསྐྲུན་པའི་དགེས། །",
            "རྫོགས་ཆེན་རིང་ལུགས་ཕྱོགས་བཅུར་རྒྱས་པ་དང༌།། ",
            "རྫོགས་ཆེན་གདམས་ངག་ཟབ་མོ་སྡེ་གསུམ་གྱི། །",
            "རྫོགས་ཆེན་སྙིང་པོ་རྒྱུད་ལ་འབྱོང་གྱུར་ཅིག། །།",
            ""
        ]
    ]
}