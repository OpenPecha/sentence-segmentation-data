{
    "version": "BO8702",
    "reviewed_text": [
        [
            "མཚན་མོའི་ངོ་གདོང་། ",
            "གལ་ཏེ་ངས་སྒྲུང་འདི་ང་ལ་",
            "སུན་པོ་བཟོ་བའི་ལོ་རྒྱུས་ཐུང་ངུ་ཞིག་དང་མཉམ་དུ་འགོ་བཙུགས། ",
            "དེས་ཁྱེད་ལ་གྲོང་གསེབ་ཀྱི་གད་མོ་ནི་",
            "ཅི་འདྲ་ཞིག་ཡིན་མིན་གྱི་བསམ་བློ་འཁོར་འཇུག་གི་།",
            "ང་མཚན་མོར་གྲོང་གསེབ་ཞིག་བརྒྱུད་ནས་",
            "འགྲོ་བཞིན་པའི་སྐབས་སུ་ལག་ཏུ་",
            "གློག་བཞུ་བཟུང་པའི་རྒས་པོ་ཞིག་ལ་ཐུག་བྱུང་།",
            "ང་ཧང་སང་དགོས་པ་ཞིག་།",
            "རྒས་པོ་དེ་ནི་ལོང་པ་།",
            "ངས། “རྒས་པོ་ལགས། ",
            "ཁྱེད་རང་ལོང་པ་ཞིག་ཡིན་པས། ",
            "ཅིའི་ཕྱིར་གློག་བཞུ་ཞིག་ལག་ཏུ་བཟུང་ཡོད་།” ",
            "ཞེས་དྲིས་པ་།",
            "ཁོས།"
        ],
        [
            "“མཚན་མོའི་སྨག་རུམ་ཁྲོད་དུ་",
            "ལྐུགས་པ་ཚོས་ང་ལ་རྡོག་བརྫིས་",
            "མི་བྱེད་པའི་ཆེད་དུ་གློག་བཞུ་འདི་འཁྱེར་གྱི་།",
            "” ཅེས་ལན་བཏབ་བྱུང་།",
            "དོན་རྐྱེན་འདི་ངའི་ཤོད་རྒྱུའི་སྒྲུང་དང་",
            "འབྲེལ་བ་ཏོག་ཙམ་ལས་མེད་ཀྱང་། ",
            "ངས་བལྟས་།སྒྲུང་གི་ནང་དོན་དང་མིང་དོན་མཚུངས་པ་ཞིག་།",
            "མཚན་མོ་འཕྱི་པོ་ཞིག་།",
            "ཨིན་ཇི་དང་རྒྱ་གར་འདྲེས་མའི་དགེ་རྒན་",
            "ཨོ་ལི་ཝིར་(Oliver) ཤིམ་ལཱའི་མཐའ་མཚམས་སུ་",
            "ཡོད་པའི་རང་གི་སློབ་གྲྭར་ཕྱིར་ལོག་གི་།",
            ""
        ],
        [
            "སློབ་གྲྭ་དེ་ནི་ཨིན་ཇིའི་གཞུང་འབྲེལ་",
            "སློབ་གྲྭ་རུ་འཛིན་སྐྱོང་བྱེད་ཀྱི་ཡོད་པས། ",
            "སློབ་ཕྲུག་བུ་མང་ཆེ་བ་ནི་",
            "རྒྱ་གར་ནང་མི་འབྱོར་ལྡན་ཚོའི་བུ་ཕྲུག་།",
            "ཁོ་ཚོས་ནུབ་ལ་དང་ཞ་མོ་གྱོན་ཡོད་པ་དང་། ",
            "སྐེ་ལ་སྐེ་འཆིང་བཏགས་།",
            "ལ་འི་ཧྤི་དུས་དེབ་སྟེང་དུ་བཀོད་པའི་རྒྱ་གར་",
            "སྐོར་གྱི་ཆེད་རྩོམ་ཞིག་གི་ནང་དུ། ",
            "སློབ་གྲྭ་འདིར་ཤར་ཕྱོགས་ཀྱི་ཨི་ཊོན་(Eton of East) ཞེས་བོས་།",
            "སྐུ་ཞབས་ཨོ་ལི་ཝིར་གྱིས་སློབ་གྲྭ་དེར་",
            "ལོ་ངོ་ཁ་ཤས་རིང་ལ་སློབ་ཁྲིད་བྱས་།",
            "(ཁོ་དེང་སང་དེར་།) གློག་བརྙན་ཁང་དང་",
            "ཟ་ཁང་མང་བའི་ཤིམ་ལ་ཁྲོམ་གཞུང་ནི་",
            "སློབ་གྲྭ་དེ་དང་ལེ་དབར་གཉིས་ཀྱི་སར་།",
            ""
        ],
        [
            "མི་རྐྱང་ཨོ་ལི་ཝིར་ནི་ནམ་རྒྱུན་",
            "དགོང་མོ་གྲོང་རྡལ་དུ་ཡོང་གི་ཡོད་།",
            "ས་རུབ་རྗེས་ཐང་ཤིང་གི་ནགས་ཚལ་ཁྲོད་ཀྱི་ཐུང་ལམ་",
            "གཤགས་ནས་ཕྱིར་ལོག་གི་།",
            "རླུང་བུ་དྲག་པོ་གཡུག་སྐབས། ",
            "ཐང་ཤིང་གི་ནགས་ཚལ་གྱིས་སྐྱོ་སྣང་དང་",
            "འཇིགས་སྣང་ཅན་གྱི་སྒྲ་སྒྲོག་གི་ཡོད་པས། ",
            "མི་མང་ཆེ་བ་གཞུང་ལམ་བརྒྱུད་ནས་འགྲོ་ཡི་།",
            "འོན་ཀྱང་། སྐུ་ཞབས་ཨོ་ལི་ཝིར་ནི་",
            "འཇིགས་སྣང་ཅན་དང་འཆར་སྣང་འདྲ་མིན་ཅན་གྱི་མི་ཞིག་།",
            "ངས་སྒྲུང་འདི་འབྲི་བཞིན་པའི་མཚན་མོར། ",
            "གློག་རྫས་རྫོགས་གྲབས་ཡོད་པའི་གློག་བཞུ་",
            "ཐལ་མདོག་ཅན་ཞིག་ལག་ཏུ་བཟུང་།",
            "ནགས་ཚལ་ཁྲོད་ཀྱི་རྐང་ལམ་དོག་མོ་དེ་",
            "བརྒྱུད་ནས་མགྱོགས་པོ་འགྲོ་ཡི་།",
            ""
        ],
        [
            "གློག་བཞུའི་འོད་སྣང་དང་",
            "བྲག་རྡོའི་སྒང་ལ་ཁྱེར་རྐྱང་དུ་",
            "བསྡད་ཡོད་པའི་བུ་ཆུང་ཞིག་གི་ལུས་སྟེང་དུ་ཤར་ཚེ། ",
            "སྐུ་ཞབས་ཨོ་ལི་ཝིར་གྱིས་འགྲོ་མཚམས་བཞག",
            "སློབ་ཕྲུག་ཚོ་ཆུ་ཚོད་བདུན་པའི་རྗེས་སུ་",
            "སློབ་གྲྭའི་ཕྱི་ལོགས་སུ་ཡོང་མི་ཆོག",
            "སྐབས་དེར་ཆུ་ཚོད་དགུ་པ་ཟིན་ཚར་།",
            "སྐུ་ཞབས་ཨོ་ལི་ཝིར་གྱིས་ངར་ཤུགས་ཆེན་པོས། ",
            "“ཁྱེད་ཀྱིས་འདིར་ག་རེ་བྱེད་ཀྱི་ཡོད་།” ཞེས་དྲིས་པ་དང་། ",
            "སྒྲིག་འགལ་བྱེད་མཁན་དེ་སུ་ཡིན་",
            "ངོ་རྟགས་ཆོད་ཆེད་ཉེ་སར་བཅར། ",
            "འོན་ཀྱང་། ཁོ་བུ་ཆུང་དེའི་ཐག་ཉེ་སར་བཅར་སྐབས། ",
            "གཅིག་འགྲིག་མེད་པ་།",
            "བུ་ཆུང་དེ་ངུ་ཡི་ཡོད་པར་སྣང་།",
            "ཁོས་མགོ་བོ་སྒུར་ཞིང་།",
            ""
        ],
        [
            "ངོ་གདོང་ལག་པའི་ནང་དུ་བཟུང་ཡོད་པ་",
            "མ་ཟད་གཟུགས་པོ་རེངས་འཁུམ་བྱས་ནས་བསྡད་།",
            "དེ་ནི་ངུ་སྒྲ་གོ་རྒྱུ་མེད་པའི་ཁྱད་མཚར་པོ་ཞིག་།",
            "སྐུ་ཞབས་ཨོ་ལི་ཝིར་ལ་",
            "དམིགས་བསལ་གྱིས་བདེ་བོ་མེད་པའི་ཚོར་བ་ཞིག་།",
            "ཁོ་ཁོང་ཁྲོ་ལངས་བ་མ་ཟད་སེམས་ཁྲལ་སྐྱེས་།",
            "“ག་རེ་བྱས་སོང་།",
            "ཁྱེད་རང་ངུ་དོན་ཅི་ཡིན་།” ཞེས་།",
            ""
        ],
        [
            "བུ་ཆུང་གིས་ལན་མ་བཏབ་པ་མ་ཟད་",
            "ཡར་ལ་ཡང་མ་བལྟས་པར། ",
            "མུ་མཐུད་གཟུགས་པོ་སྒུར་སྒུར་བྱས་།",
            "ཁ་ཁུ་སིམ་མེར་ངུ་སུད་རྒྱག་བཞིན་བསྡད། ",
            "སྐུ་ཞབས་ཨོ་ལི་ཝིར་གྱིས། ",
            "“བུ་ཆུང་། དེ་འདྲ་གང་འདྲ་།",
            "ཁྱེད་རང་དུས་ཚོད་འདིར་ཕྱི་ལོགས་སུ་སྡོད་ཆོག་གི་མ་།",
            "མགོ་ཁྱོགས་དང་།” ཞེས་།",
            "ཁོས་ལག་པ་གདོང་ནས་བླངས་ཏེ་",
            "རང་གི་དགེ་རྒན་ལ་ཡར་།",
            "སྐུ་ཞབས་ཨོ་ལི་ཝིར་གྱི་གློག་བཞུའི་འོད་དེ་ཁོའི་གདོང་ལ་ཕོག",
            ""
        ],
        [
            "ཁྱེད་ཀྱིས་དེ་ལ་གདོང་ཞེས་འབོད་ཀྱི་ཡིན་ནམ། ",
            "ཁོ་ལ་མིག་དང་། རྣ་བ། སྣ། ",
            "ཁ་བཅས་མི་འདུག",
            "དེ་ནི་སློབ་གྲྭའི་ཞ་མོ་གྱོན་པའི་མགོ་བོ་",
            "སྒོར་སྒོར་འཇམ་མཉེན་དང་ལྡན་པ་ཞིག་།",
            "མཚམས་དེ་ནས་སྒྲུང་དེ་མཇུག་རྫོགས་དགོས་ཀྱི་ཡོོད། ",
            "དོན་དངོས་ཐོག་མཇུག་རྫོགས་པ་།",
            "རྒྱུ་མཚན་གང་ལགས་ཤེ་།",
            "མི་ཁ་ཤས་ཤིག་ལ་དེ་དང་གཅིག་མཚུངས་ཀྱི་ཉམས་མྱོང་ཡོད་པ་",
            "མ་ཟད་སྙིང་ཁྲག་འགག་ནས་འགྲེལ་བརྗོད་",
            "བྱེད་དཀའ་བའི་འཆི་བ་ལ་གདོང་གཏད་དགོས་བྱུང་པ་།",
            "འོན་ཀྱང་། སྐུ་ཞབས་ཨོ་ལི་ཝིར་འདི་ནས་ཤི་།",
            ""
        ],
        [
            "ཁོའི་འདར་སིག་སིག་བྱེད་པའི་ལག་པའི་ནང་ནས་",
            "གློག་བཞུ་དེ་ས་ལ་ཟགས་པ་དང་། ",
            "ཁ་ཕྱིར་འཁོར་ནས་གཤམ་གྱི་ལམ་ཕྲན་ནང་དུ་",
            "ཧོལ་རྒྱུག་བྱེད་བཞིན་སྲོག་སྐྱོབ་རོགས་ཞེས་སྐད་བརྒྱབ། ",
            "ཁོས་ལམ་དཀྱིལ་དུ་གློག་བཞུ་ཞིག་",
            "གཡུག་གཡུག་བྱེད་བཞིན་པ་མཐོང་ཚེ། ",
            "ཁོ་ནི་ད་དུང་ཡང་སློབ་གྲྭའི་ཕྱོགས་སུ་རྒྱུགས་བཞིན་།",
            "སྐུ་ཞབས་ཨོ་ལི་ཝིར་དེ་",
            "སྔ་མཚན་སྲུང་མཐོང་བར་དགའ་བ་དེ་འདྲ་སྐྱེ་མྱོང་།",
            "ཁོ་མཚན་སྲུང་བའི་གམ་དུ་བཅར་།",
            "དབུགས་ཧལ་ཧལ་བྱེད་བཞིན་མགོ་སྔ་མེད་པའི་སྐད་ཆ་།",
            "མཚན་སྲུང་བས། “སྐུ་ཞབས་ལགས། ག་རེ་བྱས་སོང་།",
            "དོན་རྐྱེན་ཞིག་བྱུང་སོང་ངམ། ",
            "ཁྱེད་རང་ཅིའི་ཕྱིར་རྒྱུགས་ཡོང་བ་།",
            ""
        ],
        [
            "” ཞེས་།",
            "“ངས་འཇིགས་སུ་རུང་བ་ཞིག་མཐོང་བྱུང་།",
            "ནགས་ཁྲོད་དུ་བུ་ཆུང་ཞིག་ངུ་བཞིན་འདུག་།",
            "ཁོར་གདོང་པ་མི་འདུག” ",
            "“སྐུ་ཞབས་ལགས། ངོ་གདོང་མི་འདུག་ལབ་ཀྱི་ཡོད་།” ",
            "“མིག་དང་། སྣ། ཁ་བཅས་མི་འདུག",
            "ཅི་ཡང་མི་འདུག” “སྐུ་ཞབས་ལགས། ",
            "ཁྱེད་ཀྱིས་ལབ་དེ་འདི་འདྲ་ཞིག་རེད་།” ",
            "ཞེས་མཚན་སྲུང་བས་རང་གི་ངོ་གདོང་ལ་གློག་བཞུ་སྤར་བས། ",
            "མཚན་སྲུང་བར་མིག་དང་། རྣ་བཅས་མི་འདུག",
            ""
        ],
        [
            "ཐ་ན་མིག་སྤུ་ཡང་མི་འདུག",
            "རླུང་བུ་གཡུགས་ནས་གློག་བཞུ་བསད་བྱུང་བ་དང་། ",
            "སྐུ་ཞབས་ཨོ་ལི་ཝིར་གྱི་སྙིང་ཁྲག་འགག་ནས་ཤི་བ་།",
            ""
        ]
    ]
}