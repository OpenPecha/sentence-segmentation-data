{
    "version": "BO8659",
    "reviewed_text": [
        [
            "མང་གཙོའི་དུས་ཆེན་ཐེངས་ ༥༣ པའི་ཐོག་",
            "བཀའ་ཤག་གི་གསུང་བཤད། ",
            "༄༅། །དེ་རིང་བཙན་བྱོལ་བོད་མིའི་མང་གཙོ་དབུ་བརྙེས་ཏེ་",
            "ལོ་ ༥༣ འཁོར་བའི་དུས་ཆེན་ཁྱད་པར་ཅན་གྱི་སྐབས་འདིར་",
            "བཀའ་ཤག་གིས་བོད་མི་ཡོངས་ཀྱི་ཚབ་ཞུས་ཏེ་",
            "འཇིག་རྟེན་ཞི་བདེའི་དེད་དཔོན། ",
            "ས་སྟེང་༸རྒྱལ་བསྟན་ཡོངས་རྫོགས་ཀྱི་མངའ་བདག ",
            "ཁམས་གསུམ་ཆོས་ཀྱི་རྒྱལ་པོ། ",
            "བོད་མི་ཡོངས་ཀྱི་མགོན་སྐྱབས་དང་",
            "བླ་ན་མེད་པའི་དབུ་འཁྲིད་",
            "སྤྱི་ནོར་༸གོང་ས་༸སྐྱབས་མགོན་སྐུ་ཕྲེང་བཅུ་བཞི་པ་ཆེན་པོ་མཆོག་ལ་",
            "སྙིང་ཐག་པ་ནས་བཀའ་དྲིན་རྗེས་དྲན་ཞུ་རྒྱུ་དང་། ",
            "གཞིས་བྱེས་བོད་མི་ཡོངས་དང་",
            "བོད་ཀྱི་གྲོགས་པོ་རྣམས་ལ་འཚམས་འདྲི་ཞུ་རྒྱུ་།",
            "ཕྱི་ལོ་ ༡༩༦༠ ལོའི་དེ་རིང་གི་ཉིན་མོར་",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གི་",
            "མ་འོངས་གཟིགས་སྣང་ལྡན་པའི་དབུ་འཁྲིད་ལམ་སྟོན་འོག་",
            "སྤྱི་འཐུས་ལྷན་ཚོགས་གསར་འཛུགས་གནང་བ་དེ་ནི། ",
            "བཙན་བྱོལ་བོད་མིའི་ཆབ་སྲིད་ཀྱི་རང་བཞིན་མང་གཙོའི་",
            "ལམ་ཕྱོགས་སུ་འགྲོ་རྒྱུའི་གོམ་པ་དང་པོ་དེ་ཆགས་།",
            "སྐབས་དེར་བོད་མི་རྣམས་བཙན་བྱོལ་ལ་",
            "འབྱོར་མ་ཐག་ཡིན་པས། ",
            "རང་ཡུལ་བྲལ་བའི་སེམས་གདུང་དང་འཚོ་གོས་སོགས་ཀྱི་",
            "དཀའ་ངལ་ཤིན་ཏུ་ཆེ་བའི་གནས་སྐབས་སུ་ཡང་། ",
            "༸གོང་ས་༸སྐྱབས་མགོན་ཆེན་པོའི་",
            "ཡང་དག་པའི་དབུ་འཁྲིད་ལམ་སྟོན་ལ་བརྟེན་ནས་",
            ""
        ],
        [
            "བོད་མི་རྣམས་རིམ་བཞིན་སོ་སོའི་རྐང་པའི་",
            "ཐོག་ལངས་ཐུབ་ཆེད་མང་གཙོའི་ལམ་ལུགས་ཀྱི་",
            "རྨང་གཞི་བརྟན་པོ་ཞིག་བཙུགས་གནང་མཛད་པ་ནི། ",
            "ཡུལ་དུས་གནས་སྐབས་ག་ནས་བལྟས་ཀྱང་",
            "མཛད་རྗེས་བླ་ན་མེད་པ་ཞིག་བསྐྱངས་གནང་མཛད་།",
            "བདག་ཅག་གི་སྟོན་པ་ཤཱཀྱ་ཐུབ་པས་ལོ་ ",
            "༢༥༠༠ ལྷག་གི་གོང་སྤྱི་ཚོགས་ནང་འདྲ་མཉམ་དང་། ",
            "དགེ་འདུན་གྱི་འདུས་ཚོགས་ནང་མང་མོས་",
            "གྲོས་བསྡུར་གྱི་ལམ་ནས་གནད་དོན་",
            "ཐག་གཅོད་གནང་སྟངས་སོགས་དེང་སང་",
            "ང་ཚོས་མང་གཙོར་འབོད་པའི་ལྟ་གྲུབ་རྣམས་",
            "སྐབས་དེ་དུས་ནས་བྱ་བ་ལག་ལེན་གྱི་",
            "ཐོག་དངོས་སུ་ངོ་སྤྲོད་གནང་།",
            "སྤྱི་ནོར་༸གོང་ས་༸སྐྱབས་མགོན་ཆེན་པོ་མཆོག་གིས་",
            "བོད་ནང་སྐུ་ན་ཤིན་ཏུ་ཕྲ་བ་དགུང་ལོ་བཅུ་བདུན་གྱི་",
            "སྐབས་ལེགས་བཅོས་ལས་ཁུངས་གསར་འཛུགས་ཀྱིས་",
            "ཉམ་ཐག་དང་ཞིང་པ་སྐྱོ་བོ་ཚོར་ཁྲལ་ཆག་ཡང་དང་། ",
            "ས་ཞིང་བཅོས་བསྒྱུར་ཡོང་ཐབས་སོགས་ཀྱི་ལེགས་བཅོས་གནང་ཡང་། ",
            "ཕྱི་ནང་འགལ་རྐྱེན་སྣ་ཚོགས་དབང་གིས་",
            "ཇི་བཞིན་ཕྱག་ལེན་དུ་འཁེལ་བ་བྱུང་།",
            "དེ་རྗེས་བཙན་བྱོལ་དུ་ཕེབས་རྗེས་མང་གཙོའི་",
            "ལམ་ལུགས་ཐོག་དངོས་སུ་ཕེབས་ཐུབ་པ་བྱུང་བ་མ་ཟད། ",
            "༸གོང་ས་༸སྐྱབས་མགོན་ཆེན་པོའི་",
            "ཡང་དག་པའི་དབུ་འཁྲིད་ལམ་སྟོན་ལ་བརྟེན་ནས་",
            "དུས་ནས་དུས་སུ་སྒྱུར་བཅོས་ཀྱིས་མང་གཙོའི་",
            "ཆ་ལག་ཡོངས་སུ་རྫོགས་པ་ཡར་རྒྱས་གོང་འཕེལ་བྱུང་།",
            ""
        ],
        [
            "དེ་ཡང་ཕྱི་ལོ་ ༡༩༦༠ ལོར་",
            "བོད་མི་མང་སྤྱི་འཐུས་ལྷན་ཚོགས་གསར་འཛུགས་དང་། ",
            "༡༩༦༣ ལོར་མ་འོངས་བོད་ཀྱི་རྩ་ཁྲིམས་གཏན་འབེབས། ",
            "༡༩༩༡ ལོར་བཙན་བྱོལ་བོད་མིའི་བཅའ་ཁྲིམས་གཏན་འབེབས། ",
            "༢༠༠༡ ལོར་བཀའ་བློན་ཁྲི་པ་མི་མང་གིས་",
            "ཐད་ཀར་འོས་འདེམས་བྱ་རྒྱུ་བཅས་ཀྱི་",
            "སྒྱུར་བཅོས་རིམ་པ་གནང་བ་དང་། ",
            "ཕྱི་ལོ་ ༢༠༡༡ ལོར་",
            "༸གོང་ས་༸སྐྱབས་མགོན་ཆེན་པོ་མཆོག་གིས་",
            "མང་གཙོའི་ལམ་ནས་འོས་འདེམས་བྱས་པའི་འགོ་འཁྲིད་ལ་",
            "ཆབ་སྲིད་ཀྱི་སྐུ་དབང་རྩིས་སྤྲོད་གནང་། ",
            "ཕྱི་ལོ་ ༢༠༡༡ ཟླ་ ༨ ཚེས་ ༨ ཉིན་",
            "བཀའ་བློན་ཁྲི་པའི་ལས་ཁུར་དམ་འབུལ་སྐབས་",
            "༸རྒྱལ་དབང་སྐུ་ཕྲེང་བདུན་པས་ཕྱི་ལོ་ ༡༧༥༡ ལོར་",
            "བཀའ་ཤག་བསྐྱར་འཛུགས་སྐབས་སྩལ་བའི་",
            "བཀའ་ཤག་གི་ཁྲིམས་མཐུན་མཚོན་རྟགས་",
            "བཀའ་དམ་སྲིད་ཞི་བདེ་སྐྱིད་མ་བཀའ་བློན་ཁྲི་པར་",
            "རྩིས་སྤྲོད་གནང་བ་དེས་",
            "བོད་མིའི་འགོ་འཁྲིད་ཀྱི་ཁྲིམས་མཐུན་དང་",
            "ལོ་རྒྱུས་རང་བཞིན་རྒྱུན་མ་ཆད་པར་གནས་པ་མཚོན་གྱི་།",
            "དེ་ལྟར་བཙན་བྱོལ་ནང་ང་ཚོས་མང་གཙོའི་",
            "ལམ་ལུགས་ལག་བསྟར་བྱེད་ཐུབ་པ་ནི། ",
            "གཙོ་བོ་རྒྱ་གར་ནང་རང་དབང་དང་འདྲ་མཉམ་གྱི་",
            "མང་གཙོའི་ཁེ་དབང་ལོངས་སུ་སྤྱོད་རྒྱུའི་",
            "གོ་སྐབས་བཟང་པོ་ཡོད་པའི་དབང་གིས་",
            "བྱུང་བ་ཡིན་པ་སྨོས་ཅི་།",
            "རྒྱ་གར་ནི་འཛམ་གླིང་ནང་མང་གཙོའི་",
            "རྒྱལ་ཁབ་ཆེ་ཤོས་ཡིན་པར་མ་ཟད། ",
            "གཞུང་དང་གཞི་རིམ་མང་ཚོགས་གཉིས་ཀའི་ནང་",
            "མང་གཙོའི་ལེགས་བྱང་གཏིང་ཚུགས་པའི་རྒྱལ་ཁབ་ཅིག་ཆགས་།",
            "ཕྱི་ལོ་ ༡༩༥༦ ལོར་༸གོང་ས་༸སྐྱབས་མགོན་ཆེན་པོ་མཆོག་གིས་",
            "རྒྱ་གར་གྲོས་ཚོགས་ནང་འཐུས་མི་ཚོས་",
            "འཛེམས་ཟོན་མེད་པར་བགྲོ་གླེང་གནང་བ་སོགས་",
            "གཟིགས་སྐབས་དམིགས་བསལ་ཐུགས་སྣང་དང་",
            "ཐུགས་ཡིད་འཕྲོག་པ་བྱུང་།",
            "དེ་བཞིན་རྒྱ་གར་ནང་ཆོས་ལུགས་དང་། ",
            "སྐད་ཡིག ",
            "གོམས་གཤིས་སོགས་འདྲ་མིན་སྣ་ཚོགས་ཡོད་ན",
            "འང་ཐམས་ཅད་དབྱེ་བ་མེད་པར་",
            "མང་གཙོའི་ལམ་ལུགས་ནང་གཅིག་སྒྲིལ་ཐོག་",
            "གནས་ཐུབ་པ་ནི་ཀུན་ལ་མིག་དཔེ་འོས་པ་ཞིག་ཏུ་གྱུར་།",
            ""
        ],
        [
            "རྒྱ་གར་གྱི་མང་གཙོའི་སྤྱི་ཚོགས་དང་ལམ་ལུགས་ལ་",
            "བརྟེན་ནས་བཙན་བྱོལ་བོད་མིའི་མང་གཙོ་",
            "འཕེལ་རྒྱས་ཡོང་བར་ལེགས་ཆ་ཆེན་པོ་ཐོབ་།",
            "དེར་བརྟེན་རྒྱ་གར་གཞུང་དང་མི་མང་ཇི་ཙམ་",
            "བཀའ་དྲིན་ཆེན་པོ་ཡིན་པ་བརྗོད་མ་དགོས་པ་།",
            "༸གོང་ས་༸སྐྱབས་མགོན་ཆེན་པོ་མཆོག་གིས་",
            "ཆབ་སྲིད་ཀྱི་སྐུ་དབང་རྩིས་སྤྲོད་གནང་རྒྱུའི་",
            "བཀའ་ལྕི་ཟློག་མེད་ཕེབས་པའི་དབང་གིས། ",
            "བཀའ་ཤག་སྐབས་བཅུ་བཞི་པར་ལོ་རྒྱུས་",
            "རང་བཞིན་ལྡན་པའི་རླབས་ཆེའི་འགྱུར་བ་",
            "འདི་ལམ་ལྷོངས་ཡོང་བ་བྱེད་རྒྱུའི་ལས་འགན་བབས་པར་།",
            "ང་ཚོའི་ཕྱོགས་ཡོངས་ཀྱི་ལས་དོན་བྱེད་ཕྱོགས་ནི། ",
            "ཐོག་མར་ནུས་ཤུགས་ཕྱོགས་སྒྲིལ་བྱེད་རྒྱུ་དང་། ",
            "དངོས་གཞིའི་ལས་འགུལ་སྤེལ་རྒྱུ། ",
            "མཐར་འབྲེལ་མོལ་ཐོག་འབབ་རྒྱུ་",
            "བཅས་ཀྱི་ལས་དོན་གོ་རིམ་ངེས་ཅན་ཞུས་།",
            "རྒྱལ་སྤྱིའི་སྤྱི་ཚོགས་ཀྱིས་ཀྱང་",
            "༸གོང་ས་༸སྐྱབས་མགོན་ཆེན་པོ་མཆོག་གི་",
            "སྐུ་དབང་རྩིས་སྤྲོད་གནང་རྒྱུའི་",
            "རླབས་ཆེའི་དགོངས་བཞེས་དང་། ",
            "ལོ་རྒྱུས་རང་བཞིན་ལྡན་པའི་འགྱུར་བ་",
            "དེར་ཡི་རངས་བསྔགས་བརྗོད་ཀྱིས་རྒྱབ་སྐྱོར་ཞུས་།",
            "བོད་དོན་རྒྱལ་སྤྱིའི་གྲོས་ཚོགས་འཐུས་མིའི་",
            "འབྲེལ་མཐུད་ཁང་གིས་བཙན་བྱོལ་བའི་",
            "སྤྱི་ཚོགས་ཤིག་གིས་ལོ་བཅུ་ཕྲག་མང་པོའི་",
            "རིང་ཚགས་ཚུད་པོའི་སྒོ་ནས་འདི་ལྟར་",
            "མང་གཙོའི་ལམ་ལུགས་ལག་བསྟར་བྱེད་ཐུབ་པ་ནི་",
            "བསྔགས་བརྗོད་འོས་པ་རེད་ཅེས་དང་། ",
            "ཨ་རིའི་གྲོས་ཚོགས་གོང་མའི་གྲོས་ཆོད་ཨང་ ",
            "༣༥༦ ནང་མི་མང་གིས་ཐད་ཀར་འོས་འདེམས་བྱས་པའི་",
            "བཀའ་བློན་ཁྲི་པའི་འོས་བསྡུའི་ལས་རིམ་རང་དབང་དང་། ",
            "དྲང།",
            ""
        ],
        [
            "ཕྱོགས་ལྷུང་མེད་པ་རྒྱལ་སྤྱིའི་གནས་ཚད་དང་",
            "མཐུན་པ་བྱུང་འདུག་ཅེས་དང་། ",
            "དེ་མཚུངས་ཕྱི་ལོ་ ༢༠༡༢ ཟླ་ ༦ ཚེས་ ༡༤ ཉིན་བཞག་པའི་",
            "ཡུ་རོབ་གྲོས་ཚོགས་ཀྱི་གྲོས་ཆོད་ནང་ཡང་",
            "༸གོང་ས་༸སྐྱབས་མགོན་ཆེན་པོ་མཆོག་གིས་",
            "མང་གཙོའི་ལམ་ནས་འོས་འདེམས་བྱུང་བའི་",
            "འགོ་འཁྲིད་ལ་ཆབ་སྲིད་ཀྱི་སྐུ་དབང་རྩིས་སྤྲོད་གནང་རྒྱུའི་",
            "ཐག་གཅོད་ལ་བསྔགས་བརྗོད་ཞུས་།",
            "ཁྱད་པར་དོན་གྱི་བདག་པོ་གཞིས་བཞུགས་",
            "བོད་རིགས་སྤུན་ཟླ་ཚོས་བསངས་གསོལ་བཏང་བ་དང་",
            "གླུ་གཞས་གསར་རྩོམ་བྱས་པ་སོགས་",
            "ཐབས་ལམ་སྣ་ཚོགས་བརྒྱུད་མོས་མཐུན་དང་",
            "རྒྱབ་སྐྱོར་གྱི་རྣམ་པ་ཤུགས་ཆེ་བསྟན་།",
            "ཚང་མས་མཁྱེན་གསལ་ལྟར་ད་ལྟའི་ཆར་",
            "བོད་ནང་ཛ་དྲག་གི་གནས་སྟངས་མུ་མཐུད་ཡོད་མུས་ཡིན་པ་དང་། ",
            "བློ་ཕམ་པར་ད་བར་ཤེས་རྟོགས་བྱུང་བར་",
            "བོད་མི་ ༡༢༠ ཐམ་པས་རང་ལུས་མེར་སྲེག་གནང་བ་དང་། ",
            "ལོ་འདི་གཅིག་པོའི་ནང་ ༢༢ བྱུང་།",
            "དེའི་ནང་ནས་བསྡོམས་བོད་མི་ ༡༠༣ འདས་གྲོངས་སུ་གྱུར་།",
            "ཛ་དྲག་གི་གནས་སྟངས་འདི་དག་",
            "མཚམས་འཇོག་བྱེད་རྒྱུའི་ཐབས་ལམ་ནི། ",
            "རྒྱ་གཞུང་གིས་བོད་མིའི་མངོན་འདོད་ལ་",
            "བརྩི་བཀུར་ཞུ་རྒྱུ་དེ་ཉིད་།",
            "དེ་ཡང་བོད་མིར་རང་དབང་སྤྲོད་རྒྱུ་དང་། ",
            "༸གོང་ས་༸སྐྱབས་མགོན་སྐུ་ཕྲེང་བཅུ་བཞི་པ་",
            "ཆེན་པོ་མཆོག་བོད་ལ་གདན་འདྲེན་ཞུ་རྒྱུ་བཅས་།",
            ""
        ],
        [
            "གྲོས་མོལ་བརྒྱུད་ཞི་བའི་སྒོ་ནས་",
            "བོད་དོན་དཀའ་རྙོག་སེལ་རྒྱུའི་ཐབས་ལམ་ཡག་ཤོས་",
            "དབུ་མའི་ལམ་གྱི་སྲིད་བྱུས་འདི་ཉིད་",
            "ཡིན་པ་ཡིད་ཆེས་བརྟན་པོའི་སྒོ་ནས་ཞུ་རྒྱུ་།",
            "སྲིད་བྱུས་འདི་མཐའ་གཉིས་ཀྱི་དབུས་།",
            "ད་ལྟའི་ཆར་རྒྱ་ནག་གཞུང་གིས་བོད་མིའི་",
            "ཐོག་ལག་བསྟར་བྱེད་བཞིན་པའི་དྲག་གནོན་གྱི་",
            "སྲིད་བྱུས་ཁག་མཚམས་འཇོག་དགོས་རྒྱུ་དང་། ",
            "རྒྱ་ནག་མི་དམངས་སྤྱི་མཐུན་རྒྱལ་ཁབ་ནས་",
            "བོད་ཁ་བྲལ་རྩོད་ཀྱི་མེད་སྟབས། ",
            "དེ་ནི་ཕྱོགས་གཉིས་ཀ་ལ་ཁེ་ཕན་ཡོད་པ་ཞིག་།",
            "རྒྱ་ནག་གི་འགོ་འཁྲིད་ཚོས་སྲིད་བྱུས་",
            "འདིའི་དགེ་མཚན་ཤེས་པའི་སྒོ་ནས་",
            "བོད་དོན་དཀའ་རྙོག་སེལ་བའི་རེ་བ་།",
            "བོད་དོན་འགྲིག་ཆགས་ཡོང་ཐབས་བྱེད་རྒྱུ་",
            "རྒྱ་ནག་གི་ཁེ་ཕན་ལའང་ཐུག་ཡོད་པ་མ་ཟད། ",
            "རྒྱལ་སྤྱིའི་ནང་རྒྱ་ནག་གི་",
            "མཚན་མཐོང་བསྐྲུན་རྒྱུར་ཡང་ཕན་ཐོགས་།",
            "འདིའི་ཐད་ཉིན་ཤས་རྗེས་རྡ་རམ་ས་ལར་",
            "ལས་དོན་ཚོགས་ཆུང་གི་ཚོགས་འདུ་ཐེངས་ ༢༦ པ་ཚོགས་ཀྱི་།",
            ""
        ],
        [
            "དེ་རིང་གི་གོ་སྐབས་འདི་དང་བསྟུན་ནས་དྲན་སྐུལ་ཞུ་རྒྱུ་ཞིག་།",
            "མང་གཙོའི་སྤྱི་ཚོགས་ནང་ཚང་མས་ཐོབ་ཐང་དང་",
            "ཁེ་ཕན་ལོངས་སུ་སྤྱོད་བཞིན་པ་ལྟར་ལས་འགན་ཡང་",
            "མཉམ་འཁུར་དགོས་རྒྱུ་ནམ་ཡང་བརྗེད་མ་རུང་བ་།",
            "ལས་འགན་མཉམ་འཁུར་ཞུ་རྒྱུ་",
            "འཇིག་རྟེན་ཡ་རབས་ཀྱི་སྤྱོད་ཚུལ་ཡིན་པ་ཙམ་དུ་མ་།",
            "ཁྲིམས་ཀྱིས་བསྐུར་བའི་ལས་འགན་ཞིག་ཀྱང་ཆགས་།",
            "དེ་མཚུངས་མང་གཙོ་དང་རང་དབང་གི་",
            "སྤྱི་ཚོགས་ནི་ཁྲིམས་ཀྱི་དབང་སྒྱུར་ལ་བརྟེན་པ་ཞིག་ཡིན་སྟབས། ",
            "རྒྱུན་ལྡན་འཚོ་བའི་ནང་ཁྲིམས་སྒྲིག་ལ་",
            ""
        ],
        [
            "བརྩི་འཇོག་དང་སློབ་སྦྱོང་གིས་",
            "གོམས་འདྲིས་བསྟེན་རྒྱུ་ཧ་ཅང་གི་གལ་ཆེན་པོ་།",
            "དེང་སྐབས་ང་ཚོའི་སྤྱི་ཚོགས་དང་",
            "སྒྲིག་འཛུགས་ཁག་ནང་སྤྱི་རྒྱུ་སྒེར་ཟོས་དང་། ",
            "ལོག་འཚོ། ",
            "བུད་མེད་ལ་བརྙས་བཅོས་ལྟ་བུའི་གནས་ཚུལ་",
            "ཉུང་ཤས་ལྷག་བཞིན་པ་ནི་",
            "བོད་མིིའི་ཡ་རབས་བཟང་སྤྱོད་ཀྱི་གཤིས་ཀ་",
            "ཉམས་ཆག་འགྲོ་བའི་རྟགས་མཚན་ཡིན་སྟབས། ",
            "ཚང་མས་འདིའི་ཐད་ཐུགས་སྣང་ཟབ་བཞེས་དང་། ",
            "འགན་འཁུར་མཉམ་ལེན་དགོས་པའི་འབོད་སྐུལ་ནན་པོ་ཞུ་རྒྱུ་།",
            "བོད་མིའི་སྒྲིག་འཛུགས་ཀྱིས་མང་གཙོའི་ལམ་ལུགས་",
            "མུ་མཐུད་ཡར་རྒྱས་གོང་འཕེལ་ཡོང་བ་དང་། ",
            "གཞིས་བཞུགས་བོད་མིའི་",
            "མངོན་འདོད་སྒྲུབ་ཐབས་ལ་འབད་བརྩོན་ཞུ་རྒྱུ་།",
            "དེ་མཚུངས་ད་བར་བོད་མིའི་བདེན་དོན་ལ་",
            "རྒྱབ་སྐྱོར་གནང་མཁན་གཞུང་དང་གྲོས་ཚོགས། ",
            "ཚོགས་སྒེར་ཁག་བཅས་ཡོངས་ལ་ཐུགས་རྗེ་ཆེ་ཞུ་རྒྱུ་།",
            "མཐའ་དོན་༸གོང་ས་༸སྐྱབས་མགོན་སྐུ་ཕྲེང་བཅུ་བཞི་པ་ཆེན་པོ་མཆོག་",
            "སྐུ་ཚེ་༸ཞབས་པད་བསྐལ་བརྒྱར་བརྟན་ཅིང་། ",
            "ཐུགས་བཞེད་མ་ལུས་ལྷུན་གྱིས་འགྲུབ་པའི་",
            "སྨོན་འདུན་ཤུགས་དྲག་ཞུ་རྒྱུ་བཅས་བཀའ་ཤག་གིས། ",
            "ཕྱི་ལོ་ ༢༠༡༣ ཟླ་ ༩ ཚེས་ ༢ ལ།། །།",
            ""
        ]
    ]
}