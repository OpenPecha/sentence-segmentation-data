{
    "version": "P000033",
    "reviewed_text": [
        null,
        null,
        null,
        null,
        null,
        null,
        null,
        null,
        null,
        null,
        [
            "དྲན་མེད་ཀྱི་རྣམ་རྟོག་རང་ཁ་མ་ནི་",
            "འཇིག་རྟེན་ཐ་མལ་པ་དང་",
            "ཁྱད་མེད་ཡིན་ཕྱིར། ",
            "དེ་གཉིས་གང་ཡང་",
            "ཕྱག་རྒྱ་ཆེན་པོའི་ལམ་དུ་མི་འགྲོ་བའི་ཕྱིར་རོ། །",
            "འོ་ན་དྲན་པས་བསྐྱང་བ་དེ་ཀ་བཅོས་མ་རུ་མི་འགྲོའམ་ཞེ་།",
            "དེ་ནི་སེམས་ཀྱི་གནས་ཚུལ་ལམ་བབས་ཚུལ་གང་སྣང་དེ་ཉིད་ལ་",
            "རང་ངོ་ཤེས་པར་བྱེད་པ་ཙམ་མ་གཏོགས་དགག་སྒྲུབ་གཞན་བྱ་བ་མ་ཡིན་པའི་ཕྱིར་ན་",
            "བཅོས་མའི་སྐྱོན་དུ་མི་འགྱུར་ཏེ",
            "དྲན་རིག་གི་ཟིན་ཕྱིན་ཆད་ཅི་ཤར་ཐམས་ཅད་",
            "ཆོས་སྐུའི་རང་བཞིན་དུ་མ་གྱུར་པ་རྡུལ་ཙམ་ཡང་མེད་།",
            "ཇི་སྐད་དུ། ",
            "སེམས་ཉིད་ངལ་གསོ་ལས། ",
            "གང་སྐྱེས་གཉུག་མ་ཉིད་ཡིན་ཕྱིར། །",
            "གང་ཤར་དྲན་པས་མ་བརྗོད་ན།།",
            "དེ་ཤར་སྟོང་པ་ཉིད་དག་ཏུ། །",
            "རྣལ་འབྱོར་དབང་ཕྱུག་གདོན་མི་ཟ།།",
            "ཞེས་འདི་ལྟ་བུའི་གནད་ཀྱིས་ཟིན་ན་སྒོམ་དུ་མ་གྱུར་པའི་ཆོས་མེད་ཚེ། ",
            "དགག་སྒྲུབ་སྤང་བླང་འཆིང་གྲོལ་ལས་འདས་པའི་དོན་མཐོང་བ་།",
            ""
        ],
        null,
        [
            "སྒོམ་ཆེན་སྒོམ་གྱིས་མ་བཅིངས་ན༑།",
            "གཞན་གྱིས་འཆིང་བར་མི་ནུས་པས། །",
            "གོ་བའི་ལྟ་བ་རྒྱབ་ཏུ་བོར།།",
            "བསྒོམས་པའི་ཉམས་མྱོང་རྨང་ནས་།",
            "ཅེས་དང་། ",
            "གྲུབ་ཐོབ་ཨོ་རྒྱན་པས། ",
            "ཐ་མལ་ཤེས་པ་རང་ག་ནི། །",
            "མ་བསྒོམས་ཆོས་ཀྱི་སྐུ་རུ་ཤར།།",
            "སངས་རྒྱས་རང་གི་སེམས་ལས་བརྙེས། །",
            "འཁོར་འདས་རེ་དོགས་སུ་དགའ་གྱིས། །",
            "ཞེས་དང་། ",
            "ཁྲོ་ཕུ་ལོ་ཙཱས། ",
            "ཉོན་མོངས་བཀག་པས་མ་ཁེགས་ཚེ། །",
            "གདམས་ངག་རྒྱལ་པོ་སོར་བཞག་བྱུང་།།",
            "ངང་ལ་བཞག་པས་དབྱིངས་སུ་ཡལ། །",
            "བླང་དོར་བྱ་བའི་མིང་ཡང་མེད།།",
            ""
        ],
        [
            "ཅེས་སོགས་གསུངས་པ་ལྟར་",
            "གང་ཤར་དྲན་པས་སྐྱོང་བའམ་མ་བཅོས་བཟོ་མེད་དུ་གློད་པ་ལ་གོམས་ཚེ་",
            "རྩོལ་མེད་ཀྱི་དྲན་པ་ལ་དཀའ་ལས་མེད་དོ།།",
            "ཅིའི་ཕྱིར་།",
            "དྲན་པ་སྐྱོང་མཁན་དང་སྐྱོང་བ་གཉིས་སུ་མ་གྲུབ་པའི་ཕྱིར་རོ། །",
            "སྤྱིར་ཕྱག་ཆེན་རང་ལ་ཡང་",
            "བླ་མ་སོ་སོའི་བཞེད་ཚུལ་མང་བ་དང་། ",
            "དབྱེ་བསྡུ་མཛད་ཚུལ་མི་འདྲ་བའི་དབང་གིས། ",
            "འདིར་བཤད་མ་ཐག་པའི་ལུང་འདྲེན་འདི་དག་དང་། ",
            "དྲན་པ་བསྐྱང་མཁན་དང་",
            "སྐྱོང་རྒྱུ་གཉིས་སུ་མེད་པ་སོགས་ཀྱི་ཆོས་སྐད་འདི་དག་རྣལ་འབྱོར་བཞིའི་སྐབས་ལྟར་ན་",
            "རོ་གཅིག་གི་ཆོས་སྐད་འདྲ་བར་སྣང་ཚེ། ",
            "ལས་དང་པོའི་ཉམས་ལེན་སྐྱོང་ཚུལ་བཤད་པའི་འཕྲོ་འདིར་མི་འགལ་ལམ་སྙམ་ན",
            "དེ་མ་ཡིན་།",
            "དོན་དམ་ཉམས་ལེན་དངོས་རང་ཅིག་སྐྱོང་ཤེས་པའི་གང་ཟག་གསར་བུ་དང་། ",
            "སངས་རྒྱས་ཀྱི་དགོངས་པ་དངོས་གཉིས་ལ་བརྟན་པ་",
            "ཐོབ་མ་ཐོབ་མ་གཏོགས་གཞན་གཅིག་།",
            "དེ་ལྟར་མ་ཡིན་ན་",
            "ད་ལྟ་ཉམས་ལེན་བྱས་པའི་དོན་མེད་པར་འགྱུར་།",
            ""
        ],
        null,
        [
            "ཅིའི་ཕྱིར་ན། ",
            "ལེགས་སྦྱར་གྱི་སྐད་དུ་ཡོ་ག་དང་། ",
            "བོད་སྐད་དུ་རྣལ་འབྱོར་ཞེས་པའི་ངེས་ཚིག་ལྟར་།",
            "སེམས་ཉིད་མ་བཅོས་རྣལ་མའི་དོན་ལ་",
            "རང་དབང་འབྱོར་པ་ལ་རྣལ་འབྱོར་དུ་བརྗོད་པ་ཡིན་ཚེ། ",
            "སྒོམ་གྱི་སྣ་ཙམ་ཡང་",
            "མ་ཟིན་པར་རྣལ་འབྱོར་གྱི་དོན་ཇི་ལྟར་།",
            "སྤྱིར་ཡང་སྒོམ་ཞེས་བྱ་བའི་མིང་ཙམ་འཇུག་པ་ནི་མང་མོད་ཀྱང་། ",
            "འདི་སྐབས་སུ་ནི་",
            "ཆེད་དུ་བསྒོམ་རྒྱུ་མེད་རུང་ཐ་མལ་དུ་སྐད་ཅིག་ཀྱང་མི་ཡེངས་པ་ལ་སྒོམ་སྐྱོང་བ་ཞེས་མིང་དུ་བཏགས་ཕྱིར་",
            "ཞི་གནས་ལའང་སྒོམ་པའི་མིང་ཙམ་ནི་བཏགས་མོད་ཀྱི། ",
            "སྒོམ་དངོས་གཞི་ནི་ལྷག་མཐོང་གི་དོན་ངོ་འཕྲོད་པ་ལ་བྱ་དགོས་ཤིང་། ",
            "ལྷག་མཐོང་རྟོགས་ཕྱིན་ཆད་རྩེ་གཅིག་གི་སྣ་ཟིན་པ་ཡང་ཡིན་ལ་",
            "སྣ་ངེས་པར་ཟིན་པ་ཡིན་པ་དང་། ",
            "སྣ་ཟིན་ཙམ་གྱིས་ཆོག་པ་ནི་མ་ཡིན་པའི་ཕྱིར། ",
            "ཤོར་ས་བཞི་དང་",
            "གོལ་ས་གསུམ་སོགས་འདྲ་མིན་རྣམས་སུ་མ་ཤོར་མཐར་འོ་ན་དགོས་པ་ནི་གོར་མ་ཆག་པའོ།།",
            "༈ ཡང་ཉིད་ཀྱིས། ",
            "ཞང་རིན་པོ་ཆེས་གསུངས་པ་ལུང་དུ་དྲང་བར་མཛད་།",
            "རྩེ་གཅིག་དུས་སུ་ངོ་བོ་རྟོག་པ་དང་། ",
            "རྩེ་གཅིག་མུན་པའི་དཀྱིལ་ན་འབྱམས་པ་སོགས་ཀྱི་དབྱེ་བ་གང་གིས་བྱེད་གསུངས་པ་ནི། ",
            "དེ་ཡང་",
            "ཞི་ལྷག་ཟུང་འཇུག་གི་ཉམས་ལེན་སྐྱོན་མེད་གཅིག་ངོ་འཕྲོད་།",
            ""
        ],
        null,
        [
            "བླ་མའི་རྣལ་འབྱོར་གསོལ་འདེབས་དབང་བཞི་",
            "བླངས་པ་སོགས་ཁ་ཚིག་ཙམ་མ་ཡིན་པར་སྙིང་ཐག་པ་ནས་བྱས་ཏེ་",
            "བྱིན་རླབས་འཇུག་ངེས་པའི་ཐབས་དང་། ",
            "མཉམ་བཞག་ལ་ཆིག་དྲིལ་དུ་འབད་ཅིང་། ",
            "རྗེས་ཐོབ་ཀྱང་དྲན་པ་རྩིས་སུ་བྱས་ལ",
            "ཚེ་འདིར་སྣང་གི་བསམ་སྤྱོད་ཀྱི་བར་དུ་མ་ཆོད་པར་",
            "བྱ་བ་ཁོ་ན་མཆོག་ཏུ་གཅེས་པར་གསུང་མོད་ཀྱི། ",
            "དེང་སང་གི་སྒོམ་ཆེན་པར་མིང་བཏགས་ནས་",
            "ལོངས་སྤྱོད་དང་",
            "སྐྱིད་འདོད་ཀྱི་ཞེན་པ་བློ་ཕུགས་སུ་བཅངས་པ་རྣམས་ལ་ནི། ",
            "རྩེ་གཅིག་ཆུང་ངུ་ཙམ་དུ་མ་ཟད་",
            "འཆི་བ་མི་རྟག་བསྒོམ་པ་ཙམ་ཡང་བློ་ཡུལ་ལ་འཁོར་བའང་དཀའ་བར་སེམས་སོ།།",
            "༈ ཡང་ཉིད་ཀྱིས། ",
            "རྩེ་གཅིག་སྐབས་སུ་ངོ་བོ་རྟོགས་པ་",
            "དེ་ལས་ལྷག་པ་རྟོགས་རྒྱུ་ཡོད་དམ་མེད་གསུངས་པ་།",
            "ངོ་བོ་མཐོང་བའམ་གནས་ལུགས་རྟོགས་པ་ཙམ་ནི་",
            "དང་པོ་སེམས་ངོ་འཕྲོད་པའི་སྐབས་ནས་ཕལ་ཆེར་ལ་འབྱུང་ཡང་། ",
            "ཚུལ་བཞིན་ཉམས་སུ་ལེན་ཅིང་",
            "བླ་མས་བྱིན་རླབས་ཞུགས་པ་རྣམས་ལ་རིམ་བཞིན་གོང་ནས་གོང་དུ་བོགས་འདོན་རྒྱུ་དང་",
            "རྩལ་རྫོགས་རྒྱུ་ངེས་ཤེས་རྙེད་རྒྱུ་སོགས་དང་། ",
            "དེ་ལ་བརྟེན་པའི་ཡོན་ཏན་གྱི་རྣམ་གྲངས་མང་དུ་འཆར་རྒྱུ་ནི་ལོས་ཀྱང་ཡོང་།",
            ""
        ],
        null,
        [
            "ལར་ཡང་། ",
            "སེམས་ཀྱི་ངོ་བོ་རྗེན་པར་མཐོང་",
            "ཙམ་ནི་སླར་ཡང་། ",
            "ཉམས་ལེན་ལ་བརྩོན་འགྲུས་ཞན་པས་",
            "རྣལ་འབྱོར་བཞི་རྫོགས་པར་འཆར་བའམ་ངོ་བོ་བྱེ་བྲག་ཏུ་རྟོགས་པ་ནི་དཀོན་པར་སྣང་མོད་ཀྱང་། ",
            "དེ་དག་སོ་སོའི་ཐ་དད་དུ་རྟོགས་ཐུབ་ན་",
            "རྗེ་གྲུབ་ཐོབ་གོང་མ་རྣམས་ཀྱི་གདན་ས་སྙེགས་པར་ནུས་མོད་ཀྱང་། ",
            "ཚིག་དང་",
            "ཡི་གེའི་ཁ་ཁྱེར་ཙམ་མ་གཏོགས་བསྒོམ་པའི་ཉམས་མྱོང་ནང་ནས་",
            "ཤར་བའི་རྟོགས་ལྡན་གཤའ་མ་ཞིག་",
            "རང་གང་དུ་བཙལ་ཀྱང་རེ་ཞིག་དཀོན་པ་འདྲ་ལགས། ",
            "༈ ཡང་ཉིད་ཀྱིས་འགྲོ་བའི་མགོན་པོ་ཞང་རིན་པོ་ཆེས་གསུངས་པ་བཞིན། ",
            "སྤྲོས་བྲལ་དཔྱིད་རྟ་སྒལ་ཆད་ཀྱི་དཔེ་དྲངས་པའི་སྐྱོན་གྱི་བྱེ་བྲག་པ་ཆོས་སྐུ་དང་། ",
            "རང་བཞིན་དང་། ",
            "སྟོང་པར་རྟོགས་པ་སོགས་ཡོན་ཏན་གྱི་བྱེ་བྲག་རྣམས་ཀྱི་དབྱེ་བ་",
            "ཇི་ལྟར་འབྱེད་གསུངས་པ་དང་། ",
            "སྤྲོས་བྲལ་དུས་གསུམ་འཁོར་འདས་དང་",
            "ཉམས་རྟོགས་སོགས་ཀྱི་སོ་མཚམས་ཇི་ལྟར་དབྱེ་དང་། ",
            "རྣལ་འབྱོར་གོང་མ་གཉིས་ལའང་དེ་བཞིན་དུ་དབྱེ་བསྡུ་དང་",
            "སྐྱོན་ཡོན་སོགས་ཀྱི་རྒྱས་བཤད་གྱིས་ཞེས་གསུངས་འདུག་པ། ",
            "དེ་ལྟ་བུའི་རྣལ་འབྱོར་བཞི་པོ་ཐམས་ཅད་ཀྱི་དབྱེ་བསྡུ་དང་",
            "དགོངས་དོན་གནད་འགག་སྐྱོན་སོགས་ཐམས་ཅད་ཚུལ་བཞིན་དུ་བརྗོད་ནུས་པ་ནི་སངས་རྒྱས་ཉིད་དམ། ",
            "དེ་དང་མཚུངས་པའི་སྐྱེས་ཆེན་",
            "དཀར་འབྲུག་འབྲི་སྟག་ཚལ་ཐེལ་སོགས་ཀྱི་གྲུབ་ཐོབ་གོང་མ་རྣམས་དང་། ",
            "རྒྱལ་བ་ཡབ་སྲས་ལྟ་བུ་རྣམས་མ་གཏོགས། ",
            "གང་ཟག་ཐ་མལ་པ་དག་གིས་བརྗོད་པར་དཀའ་མོད་ཀྱང་། ",
            "ཁྱད་པར་བདག་དང་བདག་འདྲའི་",
            "རིགས་ཅན་གྱིས་ནི་སྨྲ་བར་ཅི་ཞིག་ནུས་ཏེ",
            "ཅིའི་ཕྱིར་ན། ",
            "དེ་དག་གི་གནད་དོན་ཚུལ་བཞིན་བརྗོད་པར་བྱེད་པ་ལ་",
            "རང་ཉིད་ཉམས་རྟོགས་ཀྱི་ས་མཚམས་དེ་ཐམས་ཅད་བསྒྲོད་ཅིང་མངོན་དུ་གྱུར་པ་ཞིག་དགོས་།",
            "དེ་ལྟར་མ་གྱུར་བཞིན་ཁ་ཁྱེར་དུ་བཤད་པས་ནི་དོན་ལ་མི་འབབ་།",
            "དཔེ་ཅི་དང་འདྲ་།",
            "རྡོ་རྗེ་གདན་དུ་མ་ཕྱིན་པས་དེའི་བཀོད་པ་བཤད་པའམ། ",
            "གསོ་རིག་མི་ཤེས་པར་སྨན་པ་བྱེད་པ་ལྟར་མཁས་གྲུབ་རྣམས་ཀྱིས་ཁྲེལ་བའི་རྒྱུ་ལས་མ་མཆིས་།",
            ""
        ],
        [
            "འོན་ཀྱང་",
            "རྣལ་འབྱོར་བཞིའི་མཚན་ཉིད་བརྡའ་མཚོན་ཙམ་ཞིག་བརྗོད་།",
            "དེ་ཡང་",
            "གནས་པའི་ཏིང་འཛིན་ཇི་ལྟ་བར་ངོ་འཕྲོད་ཅིང་སྐྱོང་ཤེས་ལ་",
            "ཅུང་ཟད་མ་གོམས་པའི་དབང་གིས་སྐྱེ་འབྲིའམ་",
            "གསལ་འགྲིབ་ངེས་མེད་ལྟ་བུ་ནི་སྔར་བཤད་པ་ལྟར་རྩེ་གཅིག་ཆུང་ངུ་། ",
            "དེ་ལ་གོམས་ནས་",
            "ཇི་ཙམ་བསྒོམ་བསྒོམ་འོང་བ་རྩེ་གཅིག་འབྲིང་པོ། ",
            "དེ་ཉིན་མཚན་ཁོར་ཡུག་ཏུ་འོང་བ་རྩེ་གཅིག་ཆེན་པོ། ",
            "དེ་ནས་རྩེ་གཅིག་གི་ཉམས་ཀྱི་ཤུན་པ་བུད་ནས་",
            "སྟོང་ཉིད་བློ་བྲལ་རང་བཞིན་མེད་པར་རྟོགས་ཤིང་",
            "འཁོར་འདས་སོ་མཚམས་ཕྱེད་པ་ནི་སྤྲོས་བྲལ་ཆུང་ངུ་། ",
            "ཉམས་རྟོགས་ཀྱི་ཤན་རང་བཞིན་དུ་ཆོད་ཅིང་",
            "འཁོར་འདས་ཀྱིས་བསྡུས་པའི་ཆོས་ཐམས་ཅད་གསལ་སྟོང་ཟུང་འཇུག་གི་ཀློང་དུ་ཐག་ཆོད་པ་ནི་སྤྲོས་བྲལ་འབྲིང་པོ། ",
            "འདི་ཡན་ཆད་ནས་རྩ་བའི་དམ་ཚིག་མ་ཉམས་ན་",
            "བར་དོ་ཆོད་ཚར་བར་།",
            "དེ་ནས་རྣམ་རྟོག་ཕྲ་མོ་སྐྱེས་ཀྱང་",
            "སྐྱེ་གྲོལ་དུས་མཉམ་དུ་འགྲོ་ཞིང་",
            ""
        ],
        null,
        [
            "རོ་གཅིག་བསྒོམ་པའི་བློ་ཙམ་ཡོད།། ",
            "སྒོམ་མེད་བློ་ཟད་ཆོས་ཟད་ཡིན།། ",
            "ཅེས་གསུངས་།",
            "དེ་དག་མདོར་བསྡུས་པའི་ངོས་འཛིན་ལུགས་ནི། རྣམ་རྟོག་ལ་གཉེན་པོས་འཇུག་དགོས་ན་",
            "རྩེ་གཅིག །",
            "དྲན་ཙམ་ལ་ངོ་བོ་རྙེད་ན་སྤྲོས་བྲལ། ",
            "སྣང་ཐོག་ཏུ་གྲོལ་ཐུབ་ན་རོ་གཅིག །",
            "བསྒོམ་བྱ་སྒོམ་བྱེད་ཟད་པ་སྒོམ་མེད་དུ་བཞེད་དོ།།",
            ""
        ],
        [
            "བོགས་འདོན་ནི། ",
            "རྩེ་གཅིག་གི་བོགས་བརྩོན་འགྲུས་ཀྱིས་།",
            "སྤྲོས་བྲལ་གྱི་བོགས་མོས་གུས་ཀྱིས་།",
            "རོ་གཅིག་གི་བོགས་སྙིང་རྗེས་།",
            "སྒོམ་མེད་ལ་",
            "བོགས་འདོན་རྒྱུ་དང་བྲལ་བའོ།།",
            "གེགས་སེལ་ནི། ",
            "རྩེ་གཅིག་གི་གེགས་བཞག་ཐབས་ཐབས་ཀྱིས་།",
            "སྤྲོས་བྲལ་གྱི་གེགས་སྒོམ་ཉིད་ཀྱིས་།",
            ""
        ],
        null,
        [
            "ཡོན་ཏན་སྐྱེས་མ་།",
            "ཀུན་རྫོབ་རྒྱུ་འབྲས་རྟེན་འབྲེལ་རང་བྱན་ཚུད་མ་།",
            "གཞན་དོན་གཟུགས་སྐུ་དང་",
            "འགྲོ་དོན་གྱི་ས་ཐེབས་མ་ཐེབས་སོགས་ཀྱི་མུ་དབྱེ་དང་། ",
            "ཕྱིས་ནས་",
            "སྒམ་པོ་པ་བཀྲ་ཤིས་རྣམ་པར་རྒྱལ་བས་ཀྱང་",
            "དེ་དང་མཚུངས་པ་དབྱེ་བར་མཛད་སྣང་ཕྱིར། ",
            "ཕྲ་ཞིབ་ཀྱི་དབྱེ་བ་དང་",
            "དོགས་གཅོད་ཐམས་ཅད་དེ་དག་ཏུ་མཛད་འཚལ་ཞིང་",
            "ཁྱད་པར་སྙིང་པོ་དོན་གྱི་གཏེར་མཛོད་སོགས་ལ་",
            "ཁྱོད་རང་གིས་གཟིགས་རྟོགས་གནང་ཡོད་འདུག་པས། ",
            "༈ རྡོ་རྗེ་འཆང་དངོས་བཀའ་བརྒྱུད་རིན་པོ་ཆེ་དེ་དག་གིས་གསུངས་པ་ལས་ལྷག་པ་ཞིག་",
            "དིང་སང་བདག་ལྟ་བུས་ཤེས་ཀྱང་མི་།",
            "དགོས་ཀྱང་མི་དགོས་པ་ལྟ་བུ་ལགས་པས་",
            "དེ་དག་རྣམས་སུ་སྒྲོ་འདོགས་གཅོད་པ་ཞུ་ཞིང་།",
            ""
        ],
        null,
        [
            "ཨ་མ་འཐས་པར་ཆོས་དབྱིངས་སྟོང་པ་ཉིད་",
            "འཁོར་གསུམ་ཡོངས་དག་མ་བཅོས་ཀློང་ཡངས་",
            "ཁྱབ་གདལ་འདུས་མ་བྱས་ཀྱི་ངང་དུ་གློད་པས་",
            "བོགས་ངེས་པར་འཐོན་པར་གསུངས་ལ",
            "དམིགས་བསལ་དུ་ནི་སྤྲོས་བྲལ་འབྲིང་ཙམ་",
            "མན་ཆད་དུ་ནི་ཐབས་ལ་ནན་ཆེར་བྱ་བ་དང་། ",
            "དེ་ཡན་ཆད་དུ་ནི་",
            "སྟོང་པ་ཁ་ཁྱེར་གྱི་གེགས་ལ་མ་ཤོར་བའི་ངོས་ནས་",
            "ཤེས་རབ་ལ་གཙོར་བྱ་བ་གནད་ཟབ་པར་གསུངས་ཤིང་། ",
            "གཞན་དུ་།",
            "སྔར་བཤད་པ་གང་ཟག་གི་དབང་རིམ་ལ་ཡང་",
            "ལྟོས་ཕྱིར་གཅིག་ཏུ་མ་ངེས་པ་དང་། ",
            "གང་ལྟར་ནའང་ཐབས་ཤེས་ཡ་མ་བྲལ་བ་ནི་གཅིག་ཏུ་གཅེས་པར་གོ་།",
            "དཔེར་ན་",
            "བྱ་ནམ་འཕང་གཅོད་པ་ལ་ཡང་",
            "འདབ་གཤོག་ཐམས་ཅད་ཚང་དགོས་པ་བཞིན་ནོ།།",
            "ཡང་ཐབས་ཀྱི་རིམ་པའི་རིགས་ནི་རྒྱུད་སྡེའི་",
            "ཉམས་ལེན་གྱི་རིམ་པ་སོ་སོའི་རང་གཞུང་དང་། ",
            "བླ་མའི་མན་ངག་ཕྱག་བཞེས་ཀྱི་རྣམ་གྲངས་མཐའ་ཡས་ཕྱིར་",
            "རང་རང་གི་ལུགས་དང་མཐུན་པར་འབད་དགོས་པ་ཉིད་དོ།།",
            "༈ ཡང་ཉིད་ཀྱིས། ",
            "ཆུང་འབྲིང་གཉིས་ཀྱིས་བར་དོ་ཇི་ལྟར་བསྒྲོད་གསུངས་སྣང་བ། ",
            "དེ་ཉིད་གོང་དུ་སྤྲོས་བྲལ་འབྲིང་པོ་ཡན་ལ་",
            "བར་དོ་མི་འབྱུང་བར་བཤད་པ་བཞིན་ཡིན་ལ",
            ""
        ],
        [
            "༈ ཡང་བར་དོའི་སྒྲ་བཤད་དང་ཞིབ་དབྱེའི་དབང་དུ་བྱས་ན༑",
            "རྙིང་ལུགས་ཀྱི་བར་དོ་ཐོས་གྲོལ་སོགས་དང་",
            "དགོངས་པ་མཐུན་པར། ",
            "རྗེ་མི་ལས་བཀྲ་ཤིས་ཚེ་རིང་མ་ལ་གདམས་པའི་བར་དོ་འཕྲང་གྲོལ་གྱི་སྐབས་སོགས་སུ་ནི་",
            "འཁོར་འདས་ཀྱི་ཆོས་ཐམས་ཅད་བར་དོའི་རང་བཞིན་དུ་བསྟན་མོད་ཅིང་། ",
            "དེ་དག་གི་རྒྱས་བཤད་ནི་འདིར་མ་བརྗོད་ལ",
            "ཉིད་ཀྱིས་བྲིས་པ་ལྟར་གྱི་ཆོས་ཉིད་སྲིད་པའི་བར་དོའི་གྲོལ་ཚུལ་མདོར་བསྡུ་ན་",
            "རྣལ་འབྱོར་པ་བླ་མའི་དམ་ཚིག་དང་",
            "ཉམས་ལེན་ལ་",
            "ཞེ་ཐག་པ་ནས་བརྩོན་འགྲུས་དང་ལྡན་པ་ཞིག་ལ་ནི། ",
            "སྤྲོས་བྲལ་ཙམ་དུ་མ་སླེབ་རུང་རྩེ་གཅིག་ཆེན་པོ་སོགས་སུ་ཚེའི་དུས་བྱས་ཤིང་། ",
            "མཚམས་སྦྱོར་ངན་པ་གཞན་གྱི་བར་དུ་མ་ཆོད་ན",
            "གཞིའི་འོད་གསལ་རྒྱ་མཚོ་ལྟ་བུ་དང་",
            "ལམ་གྱི་འོད་གསལ་ཆུ་སྣ་ལྟ་བུ་གཉིས་འདྲེས་ནས་གྲོལ་བ་ཤས་ཆེ་།",
            "རྩེ་གཅིག་ཆེན་པོ་ཉམས་ཀྱི་ཁོར་ཡུག་དེ་ཉིད་",
            "བར་",
            "དོར་གཞིའི་འོད་གསལ་ཤར་བ་དང་",
            "འཕྲད་ཚེ་རྟོགས་པ་ཡང་དག་ཏུ་གྱུར་ནས་གྲོལ་བར་བཤད་།",
            ""
        ],
        null,
        [
            "མཐར་ནམ་གྱི་ཚེ་དག་ན༑",
            "ཉམས་ལེན་ཟབ་མོའི་ལམ་འདིར་",
            "མི་འཇུག་པ་རྣམས་ལ་ནི་སླར་",
            "ཡང་ནས་ཡང་དུ་ལས་སྒྲིབ་མང་དུ་སྣོན་ཅིང་",
            "འཁོར་བ་མཐའ་མེད་དུ་འགྱུར་བ་ལས་འོས་མ་མཆིས་ལ",
            "འགའ་ཞིག་ལམ་ལ་མ་ཞུགས་ཀྱང་རྒྱལ་བའི་ཐུགས་རྗེ་དང་། ",
            "རྣམ་དཀར་གྱི་འབྲས་བུ་དག་གིས་རྒྱུ་རྐྱེན་བྱས་ཏེ་",
            "གོང་དུ་འཕགས་པ་ཡང་འབྱུང་ཞིང་།",
            "བྱང་ཆུབ་ཀྱི་ཉེ་རྒྱུ་དངོས་ནི་ལམ་ཟབ་འདི་ལྟ་བུ་ལ་མ་བརྟེན་པའི་ཐབས་མེད་པ་དང་། ",
            "འདི་སྐབས་ཀྱི་བརྗོད་དོན་དངོས་ནི། ",
            "རྩེ་གཅིག་སྐབས་ཅི་རིགས་པ་མན་ཆད་ནས་",
            "ལས་ཉོན་གྱི་སྒྲིབ་པ་དག་པ་དང་། ",
            "རོ་གཅིག་མན་ཆད་ནས་",
            "བག་ཆགས་ཀྱི་སྒྲིབ་པ་དག་པ་དང་། ",
            "སྒོམ་མེད་ཆུང་འབྲིང་ཡན་ཆད་ནས་",
            "ཤེས་བྱའི་སྒྲིབ་པའམ་མཆོག་འཛིན་དང་",
            "ངེས་ཤེས་ལྟ་བུའི་དྲི་མ་མཐའ་དག་ཀྱང་",
            "དབྱིངས་སུ་ནུབ་པས་སྒོམ་མེད་ཆེན་པོ་མཐར་ཕྱིན་པར་བརྗོད་ལ",
            "དེ་ནས་",
            "གཞན་པའི་ཕྲ་ཞིབ་ཀྱི་དབྱེ་བ་དང་",
            "ས་མཚམས་མཚན་ཉིད་ཐེག་པ་ནས་",
            "གསུངས་པའི་ས་བཅུ་ལམ་ལྔ་དང་",
            "འདིའི་རྣལ་འབྱོར་བཞི་གསུམ་བཅུ་གཉིས་སྦྱར་བའི་བཤད་པ་སོགས་ནི་",
            "བཀའ་བརྒྱུད་གོང་མའི་གསུང་སྒྲོས་རྣམས་ལས་འབྱུང་ཕྱིར། ",
            "བློ་དམན་བདག་འདྲས་ཡང་སྐྱོར་དུ་བཤད་པས་ཅི་ཞིག་།",
            "མདོར་ན་",
            "དེ་དག་གི་སྐབས་ཚོར་བླ་མ་ལ་ལས་ནི་",
            "ས་བཅུ་ལམ་ལྔ་དང་རྣལ་འབྱོར་བཞི་སྦྱར་བ་སྐབས་སུ་མི་འབབ་པར་།",
            ""
        ],
        null,
        [
            "སྒོམ་མེད་ལ་མངོན་དུ་འགྱུར་བ་ལགས་།",
            "འོད་གསལ་འདིའི་གདངས་སམ་གསལ་སྣང་ལྟ་བུའི་",
            "བྱེ་བྲག་ལ་ནི་",
            "དཔེ་དོན་རྟགས་གསུམ་གྱི་སྒོ་ནས་ངོ་སྤྲོད་ཅིང་",
            "ཉམས་སུ་བླངས་",
            "ཐབས་ཁྱད་པར་བ་བདག་ཉིད་རྙིང་མའི་རྫོགས་ཆེན་རྣམས་སུ་མཆིས་པ་དང་། ",
            "དེར་མ་ཟད་",
            "སྤྱི་ལྟར་ནའང་ཕྱི་རོལ་འབྱུང་བ་ལྔ་སོགས་",
            "སྣོད་བཅུད་ཀྱི་རང་ཚུལ་དབྱིབས་དང་",
            "ཁ་དོག་སྣ་ཚོགས་པའི་འཆར་ཚུལ་འདི་ཐམས་ཅད་ཀྱང་། ",
            "དོན་དུ་རང་སྣང་ལས་ལོགས་སུ་གྲུབ་པ་མེད་པས་ངོ་བོས་སྟོང་ཞིང་།",
            "རྣམ་པ་འགགས་མེད་ཅིར་ཡང་འཆར་བས་ན་",
            "སྣང་བའི་འོད་གསལ་ཡིན་པ་དང་། ",
            "ནང་ལྟར་ན་རྩ་རླུང་ཁམས་ཀྱི་བྱེད་བཅིང་དང་",
            "རྟེན་འབྲེལ་ལས་བྱུང་བའི་དུད་སོགས་རྟགས་བཅུའམ། ",
            "དེ་ཙམ་དུ་ཡང་མ་ཟད་པར་དབང་པོ་དྲུག་གི་སྤྱོད་ཡུལ་དུ་གྱུར་ཚད་དང་། ",
            "དག་པ་ལྷ་དང་ཞིང་ཁམས་ཀྱི་འཆར་སྒོ། ",
            "མ་དག་འདྲེ་གདོན་འཁྲུལ་སྣང་གི་འཆར་སྒོ་སོགས་མཐའ་དག་ཀྱང་",
            "སྣང་བའི་འོད་གསལ་དུ་མ་གྱུར་པ་རྡུལ་ཙམ་ཡང་མེད་ལ",
            "འདི་ཐམས་ཅད་གང་ཟག་ཐ་མལ་པ་རྣམས་ཀྱིས་ནི་",
            "དེའི་རང་བཞིན་མ་ཤེས་པས་མི་བདེན་པ་ལ་བདེན་པར་བཟུང་ཞིང་",
            "འཁྲུལ་པ་ཨ་འཐས་ཉིང་མཚམས་སྦྱར་བས་ཕན་གནོད་ཀྱི་རྒྱུ་ལྟར་བྱེད་ལ",
            "ལམ་པའི་རྣལ་འབྱོར་རྣམས་ཀྱིས་ནི་",
            "དེ་དག་གི་ཡིན་ཚུལ་ཤེས་པའི་སྒོ་ནས་སྐབས་སོ་སོའི་གནད་ཀྱི་གདམས་པས་",
            "ཟིན་ཚེ་ཉམས་ལེན་གྱི་རྒྱུའམ་གྲོགས་སུ་ཤར་བ་དང་། ",
            "འབྲས་བུ་མངོན་གྱུར་རྣམས་ལ་ནི་སྣང་མི་སྣང་།",
            "འཆར་མི་འཆར། ",
            "འོད་གསལ་མི་གསལ་སོགས་ཀྱི་མིང་དང་",
            "ཐ་སྙད་ཀྱི་གདགས་གཞི་ཟད་ཅིང་། ",
            "འཛིན་པའི་རྟོད་ཕུར་བུད་ཚེ་སྣང་སྲིད་འཁོར་འདས་ཀྱི་",
            "ཆོས་སོ་ཅོག་ཆོས་ཉིད་འདུས་མ་བྱས་པའི་ཀློང་དུ་",
            "རྒྱ་འབྱམས་པས་འོད་གསལ་ཡང་དག་གི་དོན་མཐར་ཕྱིན་པ་ཉིད་དོ།།",
            ""
        ],
        null,
        [
            "བྱིན་རླབས་གཤའ་མ་ཞིག་ཞུ་ཞིང་",
            "རྟོགས་པ་ཚུལ་བཞིན་ཤར་ན་",
            "ཐུན་མོང་གི་དྲོད་རྟགས་ཡོན་ཏན་མངོན་ཤེས་རྫུ་འཕྲུལ་སོགས་ནི་",
            "མི་འདོད་ཀྱང་ཤུགས་ལ་འབྱུང་བ་དང་། ",
            "ཡོན་ཏན་མངོན་དུ་གྱུར་ཚེ་སྒོམ་བྱུང་གི་ཤེས་རབ་ནང་ནས་ཤར་ཞིང་",
            "ཆོས་ཀྱི་མཛོད་རང་ལ་བརྡོལ་བས་",
            "ཕྱི་རོལ་གྱི་ཚིག་དང་",
            "ཡི་གེ་ལ་རག་མ་ལུས་པ་དང་། ",
            "ས་ལམ་གྱི་རིམ་པ་རྣམས་ཀྱང་",
            "བསྒྲོད་མ་བསྒྲོད་སླེབས་མ་སླེབ་སོགས་ཀྱི་གཉིས་འཛིན་དང་། ",
            "རེ་དགོས་ཞེ་འདོད་མཐའ་དག་གཏན་ཟད་དུ་གྱུར་པ་དེ་འདྲ་ཞིག་ལ་བློ་ཕུག་མ་གཏད་ན",
            "འོ་སྐོལ་གྱི་སྙིགས་མའི་སེམས་ཅན་",
            "ལས་ངན་བག་ཆགས་ཀྱི་ཕུང་པོར་གྱུར་ཚེ། ",
            "མ་བསླབ་པར་ཤེས་།",
            "མ་བསྒོམ་པར་ཉམས་རྟོགས་འབྱུང་།",
            ""
        ],
        [
            "ཟླ་ཤས་ལོ་ཤས་ཙམ་ལ་གྲུབ་རྟགས་འཐོན་།",
            "སྙན་གྲགས་གདུལ་བྱ་འགྲོ་དོན་སོགས་",
            "གཞན་ལས་ལྷག་པ་ཞིག་འདོད་པའི་བདག་འཛིན་གྱི་གོ་འཕང་",
            "གང་ལས་ཀྱང་མཐོ་བ་ཞིག་བྱས་།",
            "ཆོས་པའམ་རྟོགས་ལྡན་དུ་རློམ་པ་ཁོ་ན་མང་ཚེ། ",
            "འདི་ལྟ་བུའི་དུས་ལ་རྣལ་འབྱོར་བཞི་སོགས་ལ་",
            "ལམ་གྱི་ཡོན་ཏན་དང་། ",
            "མིང་སྙན་སྙན་རྣམས་བཤད་རུང་ངལ་བ་དོན་མེད་དང་། ",
            "ཡི་གེའི་ཁྲེས་པོ་ལས་མི་འོང་བར་སེམས་པས། ",
            "འདི་ཙམ་ལས་རྒྱས་པ་འབུལ་བར་མ་སྤོབས་ལགས་ཚེ། ",
            "དགོངས་དབྱིངས་ཟབ་མོ་ཁྲེལ་འཁྲུངས་མེད་པ་ཡང་མཁྱེན་མཁྱེན་ལགས། ",
            "ཨེ་མ། ",
            "ཐུབ་བསྟན་ལྷ་ལམ་ཡངས་པའི་དབྱིངས་རུམ་ན།།",
            "སྒྲུབ་བརྒྱུད་སྐར་ཚོགས་འབུམ་ཕྲག་བཀྲ་བའི་དབུས། །",
            "རབ་གསལ་དྭགས་རྒྱུད་ཟླ་སྣང་ཆེས་འབར་ཞིང་།།",
            "གདུལ་བྱའི་ཆུ་སྣོད་གང་འཚམས་དེར་འཕོ་བའི། །",
            "སྐལ་ལྡན་ཀུནྡ་བཞད་མཛད་ཕྱག་ཆེན་འོད། །",
            "འགྲོ་བློའི་ཡིད་མུན་སེལ་བའི་སྒྲོན་མཆོག་གང་། །",
            "སྙིགས་མཐའི་དམར་ཕྱོགས་ཚེས་ལོངས་སྤྱོད་བབས་དང་། །",
            "དུས་མེད་ལི་ཁྲིའི་སྤྲིན་བསྒྲིབས་ཀྱེ་མ་ཧུད། །",
            "རྣམ་འདྲེན་མུ་སྟེགས་དོ་ཤལ་རབ་འཐོར་ཞིང་།",
            "སྒྲུབ་ཚོགས་ལོ་ཀའི་ཤ་ར་བྷ་རིར་འཛེགས།།",
            ""
        ],
        null,
        [
            "མ་རངས་ཚང་ཚིང་འཁྲིགས་པའི་ནགས་ལྗོངས་སུ། །",
            "ཡིབ་ལ་རྣལ་འབྱོར་བཞི་ཡིས་དྲིས་མ་གོས། །",
            "རིགས་ལུང་སྨྲ་བའི་འཁུར་གྱིས་མ་ནན་ཅིང་། །",
            "སྣ་ཚོགས་ཤེས་བྱའི་གསེར་འདྲས་ཡང་མ་གཡོགས།།",
            "མཁས་གྲུབ་གྲགས་སྐམ་མཆེ་དྲུག་མ་ལྡན་པའི། །",
            "ནགས་ཀྱི་གཉིས་འཐུང་སུ་ཞིག་ཅི་ཕྱིར་མགུ།།",
            "སྨྲ་བའི་རྒྱུ་མེད་སྨྲ་བའི་སྤོབས་པའང་བྲལ།།",
            "སྨྲ་ལ་དགའ་མིན་སྨྲས་ཀྱང་ངལ་བར་ཟད།།",
            "དེ་ཕྱིར་དྲིས་ལན་འདོན་པའི་འཁུར་བཞེས་ཅན། །",
            "གཞན་ལ་བྱཱཉྫའི་དྲི་བསུང་སྤྲོ་བར་འོས།།",
            "རྙིང་ལུགས་སྔགས་འཆང་ཟོག་པོའི་ཁྱུར་གནས་ཀྱང་། །",
            "སྲུང་ཟློག་སད་གསུམ་ལམ་ལ་འཁྱོག་མ་མྱོང་།།",
            ""
        ],
        null,
        [
            "ཞེན་འཛིན་གསེར་གྱི་ལུག་རྒྱུད་མ་བརྐྱང་ཚེ། །",
            "བདེ་སྡུག་སྐྱེ་འཆི་འཁོར་འདས་ཅིར་བཏགས་ཀུན། །",
            "ཀུན་བཟང་ཡངས་པ་ཆེན་པོར་ཨེ་མ་ཧོ། །",
            "གདོད་ནས་དག་པའི་ཞིང་ཁམས་ཡངས་དོག་དང་། །",
            "མཐའ་དབུས་ལས་འདས་འདུས་མ་བྱས་དབྱིངས་སུ། །",
            "རིག་སྟོང་བླ་མ་ཆོས་སྐུའི་རང་ཞལ་དངོས། །",
            "མཐོང་བྱ་མཐོང་བྱེད་མཚན་མའི་སྤྲོས་བྲལ་མཐོང་།།",
            "ལམ་འདིར་འཇུག་པའི་སྐལ་ལྡན་མིང་ཡང་མེད།།",
            "བདག་གི་ལྷག་བསམ་བདེན་པའི་མཐུ་ནུས་དང་། །",
            "རྨད་བྱུང་རྒྱལ་བའི་ཐུགས་རྗེ་སྟོབས་ལྡན་མཐུས། །",
            "སྒྲུབ་བརྒྱུད་སྙིང་པོའི་བསྟན་མཆོག་རྒྱས་པར་སྨོན།།",
            "ཚུལ་བཞིན་དྲིས་ལ་དོན་མཐུན་ལན་ལྡོན་པའི། །ཆོས་སྤོབས་བྲལ་ཡང་རྣམ་དཀར་བསམ་པས་འདིར། །",
            "གནས་ལུགས་ཇི་བཞིན་བཤད་པའི་དགེ་འབྲས་ཀྱིས། །",
            "འགྲོ་ཀུན་ཡེ་ཤེས་ཕྱག་རྒྱ་ཆེ་འགྲུབ་།",
            "དེ་ལྟར་ཆོས་ཐམས་ཅད་ཀྱི་སྙིང་པོའི་ཡང་ཞུན་མཆོག་ཏུ་གྱུར་པ་",
            "ངེས་དོན་ཕྱག་རྒྱ་ཆེན་པོ་ཞེས་",
            "ཉི་ཟླ་ལྟར་གྲགས་པའི་དགོངས་དོན་ལེགས་པར་རྟོགས་པའི་རྣལ་འབྱོར་སྨོན་ལམ་གྱི་མཚན་ཅན་",
            "གང་དེས་དྲི་ཡིག་གནང་བ་ལ་བརྟེན་ནས་",
            "སྣ་ཚོགས་རང་གྲོལ་གྱིས་རང་ཉིད་ལ་",
            "འདི་དག་གི་དགོངས་དོན་རྟོགས་པའི་ཆ་ཤས་ཙམ་ཡང་མེད་རུང་། ",
            "བཀའ་བརྒྱུད་གོང་མའི་གསུང་རྒྱུན་དག་ལ་བརྟེན་ཏེ",
            ""
        ],
        null
    ]
}