{
    "version": "P000016",
    "reviewed_text": [
        [
            "༄༅། །",
            "ཆོས་ཀྱི་རྗེ་ཀརྨ་ཕྲིན་ལས་པའི་གསུང་འབུམ་ལས། ",
            "རྡོ་རྗེ་མགུར་གྱི་ཕྲེང་བ་རྣམས་དང་། ",
            "ཐུན་མོང་བའི་དྲིས་ལན་གྱི་ཕྲེང་བ་རྣམས་བཞུགས་སོ།། ",
            "མཛད་པ་པོ། ",
            "ཀརྨ་ཕྲིན་ལས་པ། ",
            "༄༅། །",
            "རྗེ་ཀརྨ་ཕྲིན་ལས་ཕྱོགས་ལས་རྣམ་རྒྱལ་ནི། ",
            "དགྱེར་གྱི་གདུང་རིགས་རྒྱལ་ཆེན་སྐུ་རབ་པའི་",
            "ཞལ་ངོ་འབྲུག་མདའ་དགེ་སྦྱོང་གི་སྲས་སུ། ",
            "རབ་བྱུང་བརྒྱད་པའི་མེ་བྱི་ལོ་སྤྱི་ལོ་༡༤༥༦ ལོ་",
            "གྲོ་ཞུན་ཀ་བའི་ཡར་ཚེས་བཅུ་གསུམ་གྱི་སྔ་ཆ། ",
            "གཟའ་པ་སངས་དང་སྐར་མ་གྲོ་ཞུན། ",
            "གཟའ་སྐར་དུས་སྦྱོར་བཟང་པོ་ལ་སྐུ་འཁྲུངས། ",
            "རྗེ་བཀྲ་ཤིས་རྣམ་རྒྱལ་གྱི་རུས་དབོན་།",
            "སྐུ་ཆུང་ངུའི་དུས་ཟུར་མཁར་དུ་བཞུགས་ཏེ་",
            "དྷརྨ་སྭཱ་མཱི་ལས་སྨན་དཔྱད་།",
            "ཕོ་གཅོད་བྲུལ་ཚོ་དྲུག་དང་རྙིང་མའི་སྐོར་རྣམས་།",
            "དགུང་ལོ་བཅུ་བདུན་པ་ཆུ་འབྲུག་ལོ་སྤྱི་ལོ་༡༤༧༢ ལོར་",
            "གནས་བརྟན་ལྷུན་གྲུབ་བཟང་པོའི་དྲུང་ནས་རབ་ཏུ་།",
            "དགུང་ལོ་ཉི་ཤུ་པ་ཤིང་ལུག་ལོ་སྤྱི་ལོ་༡༤༥༧ ལོར་",
            "སངས་རྒྱས་འཕེལ་བ་ལས་དབུ་མའི་ལུགས་ཀྱི་སེམས་བསྐྱེད་སོགས་།",
            ""
        ],
        [
            "དགུང་ལོ་སུམ་ཅུ་རྩ་བདུན་པ་ཆུ་བྱི་ལོ་སྤྱི་ལོ་༡༤༩༢ ལོར་",
            "ཞྭ་དམར་བཞི་པ་སྤྱན་སྔ་ཆོས་ཀྱི་གྲགས་པའི་དྲུང་ནས་བསྙེན་རྫོགས་།",
            "ཤ་ར་རབ་འབྱམས་པ་ལས། ",
            "ནི་གུ་ཆོས་དྲུགསུ་ཁ་ཆོས་དྲུགངན་རྫོངས་སྙན་བརྒྱུད་སོགས་གསན། ",
            "ལྷུན་གྲུབ་བཟང་པོ་ལས་གསན་པ་མཐའ་དག་ལ་འཇུག་པར་མཛད་ཅིང༌། ",
            "གཞུང་ལུགས་མང་པོ་ལ་སྦྱངས་ཏེ",
            "གསེར་ཕྱེ་འབུམ་དུ་གཉལ་སྡེ་དྲུག་དགེ་འདུན་བདུན་བརྒྱ་ཙམ་གྱི་",
            "དབུས་སུ་ཕར་ཕྱིན་ལ་བཤད་པ་།",
            "སློབ་དཔོན་སངས་རྒྱས་མགོན་པོ་པའི་དྲུང་དུ་ཕར་ཕྱིན་ལ་སྦྱངས་པར་།",
            "པཎ་ཆེན་བདེ་བཟང་པ་ལ་ཀ་ལཱ་པ་དང༌། ",
            "སུམ་རྟགས་སོགས་ཐུན་མོང་རིག་པའི་སྐོར་རྣམས་།",
            "ཀུན་མཁྱེན་སངས་རྒྱས་འཕེལ་བ་ལས་",
            "འདུས་པ་འཕགས་སྐོར་སོགས་སྔགས་ཆོས་དུ་མ་གསན། ",
            "དེ་ནས་མངོན་རྟོགས་རྒྱན་དང༌། ",
            "རྣམ་འགྲེལ། ",
            "འདུལ།",
            ""
        ],
        [
            "དབུ་མ་རྩ་འཇུག་སོགས་ལ་མཁས་པར་།",
            "པཎ་ཆེན་འབུམ་ཕྲག་གསུམ་པ་།",
            "བྱམས་ཆོས་ལྔ། ཚེ་མདོ་སོགས་དང༌། ",
            "ཉི་ཤུ་པ་དང་སུམ་ཅུ་པ། ",
            "བཞི་བརྒྱ་པ་སོགས་།",
            "རྗེ་དོན་གྲུབ་རྒྱལ་མཚན་ལས་ཕར་ཕྱིན་དང་དཔག་བསམ་འཁྲི་ཤིང༌། ",
            "སྡེབ་སྦྱོར་མེ་ཏོག་ཆུན་པོ་སོགས་གསན། ",
            "རས་ཆེན་དཔལ་འབྱོར་བཟང་པོ་།",
            "ཞིང་སྐྱོང་གཟི་ལྡན་གྱི་སྐོར་རྣམས་གསན། ",
            "ཙཱ་རི་ཡུལ་སྨད་དུ་བཅད་རྒྱར་བཞུགས་སྐབས་ཞིང་སྐྱོང་ཞལ་གཟིགས། ",
            "ལུང་བསྟན་ཡིད་ཆེས་པ་།",
            "ཆོས་འཁོར་ལྷུན་པོའི་གཙུག་ལག་ཁང་།",
            ""
        ],
        [
            "འཁྲུལ་ཞིག་སངས་རྒྱས་བསམ་འགྲུབ་ལས་ཕག་མོ་ལྷ་ལྔའི་དབང་དང༌། ",
            "ཕྱག་ཆེན་ལྷན་གཅིག་སྐྱེས་སྦྱོར་གྱི་ཉམས་ཁྲིད་ཞུས་པས་གནས་ལུགས་ཇི་བཞིན་།",
            "སློབ་དཔོན་སངས་རྒྱས་ཆོས་གྲགས་པ་།",
            "ནི་གུའི་སྐོར་རྣམས་།",
            "ལྕགས་སྤྲེལ་ལོ་སྤྱི་ལོ་༡༥༠༠ ལོར་",
            "ཀུན་དགའ་ཕུན་ཚོགས་ལ་དུས་འཁོར་གྱི་དབང་དང་སྦྱོར་དྲུག་གི་ཁྲིད་སོགས་གསན། ",
            "ཞྭ་དམར་བཞི་པའི་དྲུང་།",
            "མཁའ་སྤྱོད་དབང་པོའི་ཆོས་དྲུག་བསྡུས་པའི་ཉམས་ཁྲིད། ",
            "ཞིང་སྐྱོང་གི་བཀའ་གཏད་སྒྲུབ་ཐབས་ཡོངས་ཚང་དང༌། ",
            "དུས་འཁོར་གྱི་དབང༌། ",
            "དགྱེས་རྡོར། ",
            "བདེ་མཆོག་ལཱུ་ཧི་པ་རྒྱལ་བ་རྒྱ་མཚོ། ",
            "བེར་ནག་ཅན་གི་དབང་ཆེན་དང༌། ",
            "སྒྲུབ་སྐོར་ཚང་མའི་ལུང༌། ",
            "ལྷ་མོ་རྣམ་སྲས་སོགས་ཀྱི་རྗེས་གནང་སོགས་།",
            "མེ་ལུག་ལོ་སྤྱི་ལོ་༡༤༨༧ ལོར་",
            "ཀརྨ་པ་ཆོས་གྲགས་རྒྱ་མཚོ་མཇལ་མ་ཐག་ནས་སངས་རྒྱས་དངོས་ཀྱི་འདུ་ཤེས་།",
            ""
        ],
        [
            "རླུང་སེམས་གཉིས་མེད་དང༌། ",
            "ཆོས་དྲུག་གི་ཁྲིད་ཀྱི་ཞུ་བ་ཕུལ་བས་",
            "བརྒྱུད་པ་འཛིན་པར་ཁས་ལེན་དགོས་པའི་བཀའ་ཕེབས་།",
            "ཕྱག་ཆེན་དང་ཆོས་དྲུག་གི་ཁྲིད་གནང་སྟེ་",
            "ཀ་བ་ལྟར་བཤད་རིམ་ལྟར་ཉམས་སུ་བླངས་པས་",
            "ཇི་སྐད་བཤད་པའི་མྱོང་བ་རྣམས་རིམ་པར་འཁྲུངས། ",
            "རྗེ་བཙུན་རྡོ་རྗེ་རྣལ་འབྱོར་མ་དང༌། ",
            "རྒྱལ་བ་རྒྱ་མཚོའི་སྐོར་ཚང་མ་དང་དབུ་མའི་ལྟ་།",
            "རང་སྟོང་གཞན་སྟོང་མི་འགལ་བར་སྟོན་པའི་གཞུང་།",
            "རང་བྱུང་བའི་བཀའ་འབུམ་ཚང་མའི་ལུང༌། ",
            "ནང་དོན། ",
            "སྙིང་པོ་བསྟན་པ། ",
            "རྣམ་ཤེས་ཡེ་ཤེས་ཀྱི་རབ་དབྱེ་སོགས་ཀྱི་བཤད་པ། ",
            "མཁའ་འགྲོ་སྙིང་ཐིག་གི་མྱོང་ཁྲིད། ",
            "རྔོག་དཀྱིལ་བདུན་དང་ལྔ་ཚན་ལྔའི་དབང་ལ་སོགས་པ་",
            "ཆོས་ཀྱི་ཆར་ཆེན་པོ་བབ་པ་ཉམས་སུ་བསྟར་བར་མཛད་པ་",
            "ཇི་ལྟར་ཉམས་རྟོགས་ཀྱི་ཡོན་ཏན་རྒྱུད་ལ་སྐྱེས་པས་",
            "རྩ་བའི་བླ་མ་མཆོག་དམ་པ་སྟེ་རྡོ་རྗེ་འཆང་དངོས་སུ་།",
            "བླ་མ་དོན་གྲུབ་རྒྱལ་མཚན་པ་།",
            "ཞང་གི་བཀའ་འབུམ་དང༌། ",
            "མཁའ་འགྲོ་རྒྱ་མཚོའི་དབང་སོགས་།",
            ""
        ],
        [
            "འབྲོང་བུ་གུ་ཤྲཱི་ལས། རྔོག་ལུགས་དགྱེས་རྡོར་དང་བདག་མེད་མའི་དབང་སོགས་དང༌། ",
            "སི་ཏུ་བཀྲ་ཤིས་དཔལ་འབྱོར་ལ་",
            "གསང་འདུས་མི་བསྐྱོད་པ་དང་བདེ་མཆོག་ནག་པོ་པ་སོགས་།",
            "སྤྲུལ་སྐུ་བཀྲ་ཤིས་དོན་གྲུབ་རྣམ་རྒྱལ་ལ་ཆོས་དྲུག་ཀ་དཔེ་སོགས་དང༌། ",
            "ཤིང་གླང་ལོ་སྤྱི་ལོ་༡༥༠༥ ལོར་",
            "ན་ལེནྡྲའི་ཆོས་རྗེ་སངས་རྒྱས་རིན་ཆེན་ལ་ལམ་འབྲས་ལམ་སྐོར་སོགས་དང༌། ",
            "སྨྱུག་ལ་པཎ་ཆེན་།",
            "སྒྲོལ་དཀར་སྐོར་སོགས་དང༌། ",
            "སྟེང་དཀར་ཆོས་རྗེ་བློ་གྲོས་རྣམ་རྒྱལ་ལ་ལམ་འབྲས་པོད་ནག་སྐོར་སོགས་དང༌། ",
            "པཎ་ཆེན་ཤཱཀ་མཆོག་ལ་ལམ་འབྲས་སྲས་དོན་མ་སོགས་དང༌། ",
            "རྗེ་བཙུན་ཀུན་དགའ་བཀྲ་ཤིས་ལ་པོད་ནག་སྐོར་གྱི་ལུང་ཁྲིད་དང༌། ",
            "ཞྭ་ལུ་ལོ་ཆེན་ཆོས་སྐྱོང་བཟང་པོ་།",
            "དུས་འཁོར་རྒྱུད་འགྲེལ་གྱི་བཤད་པ་སོགས་དང༌། ",
            "སློབ་དཔོན་བསྟན་པ་རྒྱ་མཚོ་བ་ལ་ཏཻ་ལོའི་ཆོས་དྲུགརིམ་ལྔ་བསྡུས་གསལ་སོགས་དང༌། ",
            "ཆམ་དགོན་པ་གྲགས་པ་དཔལ་ལྡན་ཆོས་ཀྱི་ཕོ་ཉར་མངགས་ཏེ་",
            "རྔོག་དཀྱིལ་བདུན་སོགས་རྔོག་ཆོས་རྣམས་གསན་པར་།",
            "མདོར་ན་གངས་ལྗོགས་འདིར་བཞུགས་པའི་",
            "དབང་ཁྲིད་ལུང་སོགས་རྗེ་འདི་ལ་མི་བཞུགས་པ་མེད་པ་ཙམ་མོ། །",
            "མ་ཤའི་བསྙེན་པ་གནང་སྐབས་མྱུ་གུ་སོར་བཞི་རྩེ་ལ་འོད་ཟེར་སྣ་ལྔ་འཕྲོ་བ་།",
            ""
        ],
        [
            "ཀརྨ་པ་ལ་ཆོས་དྲུག་ཞུས་སྐབས་རེ་ཁཱ་ནག་པོ་སྒྲ་གཅན་གྱི་ཐིག་ལེ་།",
            "རྗེ་ཀརྨ་པཀྵི་ཞལ་གཟིགས། ",
            "མཛོད་ཊཱིཀ་བརྩམས་དུས་དབྱིག་གཉེན་ཡིན་",
            "ཟེར་བའི་པཎྜི་ཏ་སྔོ་སངས་ཞིག་གིས་དཀའ་གནས་དཀྲོལ་བ་རྨིས། ",
            "དབུ་སྐྲ་བུབས་གཅིག་ཀརྨ་པ་བརྒྱད་པའི་ཕྱག་ཏུ་ཡོད་པ་",
            "ལས་གསེར་མདོག་གི་རིང་བསྲེལ་མང་པོ་འཁྲུངས། ",
            "ཆོས་རྒྱལ་བྱ་པས་ཀརྨ་པ་སྤྱན་དྲངས་ནས་",
            "ཆོས་འཁོར་ལྷུན་པོ་རྟེན་དང་བརྟེན་པ་དང་",
            "འཐུས་བཙུན་རྣམས་བཅས་ཕུལ་བས་རྗེ་འདི་ཆོས་སྡེའི་མཁན་པོར་བསྐོ་བར་།",
            "དེར་དཔལ་འབྱོར་དོན་འགྲུབ་པའི་",
            "གདུང་རིང་བསྲེལ་བཞུགས་པའི་",
            "མཆོད་རྟེན་ཐོག་ཚད་ཙམ་ཡང་བཞེངས་པར་།",
            "ཆོས་སྡེ་དར་རྒྱས་བཙུན་གསུམ་འཛོམ་པར་མཛད་དེ་རྒྱལ་བ་ཉིད་ལ་།",
            "རྗེ་ཉིད་རྫ་དམར་སེར་སྟེང་གི་རི་ཁྲོད་དུ་།",
            "དེ་ནས་ཀརྨ་གྲྭ་ཚང་གི་བླ་མར་བསྐོས་ཀརྨ་པ་ནས་དབུ་གདུགས་སོགས་གནང༌། ",
            "ཐུབ་ཆེན་ཆོས་འཁོར་གྱི་གདན་སའི་གཞི་།",
            ""
        ],
        [
            "ལོ་གཉིས་ལ་གཙུག་ལག་ཁང་སོགས་།",
            "འཐུས་བཙུན་བསྡུས་འདུལ་བའི་ལག་ལེན་ཚུལ་བཞིན་པ་།",
            "གཙང་ཁང་དུ་གསེར་ཟངས་ཀྱི་ཐུབ་པའི་",
            "སྐུ་གུང་ཐང་ལྷ་ཆེན་ལས་མཐོ་གང་གིས་མཐོ་བ་ཞིག་བཞེངས། ",
            "དེ་ནས་ཤིང་བྱི་ལོ་སྤྱི་ལོ་༡༥༠༤ ལོར་",
            "ཀརྨ་གྲྭ་ཚང་གི་གཞིས་དགོན་སྨྱུག་ལ་ལེགས་བཤད་གླིང་གི་གཙུག་ལག་ཁང་གི་རྨང་བཏིང་ནས་",
            "ལྕགས་རི་རྡོ་གཅལ་ཡན་གྲུབ་པར་།",
            "ཆུ་འབྲུག་ལོ་སྤྱི་ལོ་༡༥༣༢ ལོར་",
            "བྱང་ཆུབ་གླིང་དུ་འཆི་མེད་རྒྱལ་བའི་ཕོ་བྲང་དུ་བཞེངས། ",
            "བརྟག་གཉིས་ཀྱི་རྒྱུད་བཤད་བཙུགས། ",
            "ལེགས་བཤད་གླིང་དུ་ཟུང་འཇུག་བརྒྱུད་རིམ་གྱི་གསེར་སྐུ་ཁྲུ་གང་པ་ཉེར་ལྔ། ",
            "ཀརྨ་རབས་བརྒྱད་ཀྱི་བཀའ་འབུམ། ",
            "བརྒྱུད་པའི་བླ་མ་རྣམས་ཀྱི་གསུང་འབུམ་སོགས་བཞེངས། ",
            "མེ་ཕག་ལོ་སྤྱི་ལོ་༡༥༢༧ ལོའི་ཧོར་ཀ་བཅུ་གཅིག་པའི་ཚེས་བཞིའི་ཉིན། ",
            "རྗེ་མི་བསྐྱོད་ཞབས་དང་མཇལ། ",
            "ཆོས་དྲུག་གསེར་ཞུན་མ་དང་ཆོས་དྲུག་ཆེན་མོ་སོགས་།",
            "དེ་ནས་ཕར་ཕྱིན་གྱི་གཞུང་ཆོས་ཕུལ་བའི་དབུ་།",
            ""
        ],
        [
            "མཁན་ཆོས་གྲུབ་སེང་གེས་མཁན་པོ་དང་",
            "རྗེ་འདིས་སློབ་དཔོན་མཛད་དེ་རྒྱལ་བའི་དབང་པོ་",
            "མི་བསྐྱོད་རྡོ་རྗེ་བསྙེན་པར་རྫོགས་པར་།",
            "དེ་ནས་ཕར་ཕྱིན་དང༌། ",
            "བྱམས་ཆོས་བཞི། ",
            "ཚེ་མདོ། ",
            "རྣམ་འགྲེལ། ",
            "རིགས་གཏེར། ",
            "མདོ་རྩ། ",
            "མངོན་པ་གོང་འོག །",
            "འཇུག་པ་རྣམས་ཀྱི་བཤད་པ་ཕུལ་ཞིང་ཟིན་བྲིས་ཀྱང་གནང་།",
            "བརྟག་གཉིས་ཀྱི་བཤད་པ་དང༌། ",
            "རྔོག་ལུགས་དགྱེས་རྡོར་དབང་སོགས་།",
            "རྗེ་མི་བསྐྱོད་ཞབས་ཀྱིས་ཀྱང༌། ",
            "སངས་རྒྱས་གསུང་རབ་ཚིག་དོན་ཕལ་མོ་ཆེ།།",
            "དཔྱིས་ཕྱིན་དོན་གྱི་རྟོགས་པ་སྦྱིན་མཛད་པ། །",
            "ཀརྨ་པ་ཡི་ཕྲིན་ལས་དབང་པོ་དེའི། །",
            "ཞབས་སེན་ཀ་བར་ཐལ་མོའི་ཀུནྡ་དགོད།།",
            ""
        ],
        [
            "ཅེས་།",
            "རྒྱལ་བའི་དབང་པོ་ནས་སྦྱོར་ལམ་ཆོས་མཆོག་བརྙེས་པ་ཕྲིན་ལས་པ་ཞེས་གསུངས་།",
            "ཞབས་བརྟན་གསོལ་འདེབས་།",
            "སྨྱུག་ལར་ཕེབས་ནས་གདན་སར་",
            "ཤེས་རབ་རྣམ་རྒྱལ་མཁན་པོར་བསྐོས། ",
            "རྗེ་ཉིད་ཀུན་སྤངས་མཛད་དེ་ཐེག་ཆེན་རྩེར་",
            "འཆད་རྩོད་རྩོམ་གསུམ་གྱིས་དུས་འདའ་ཞིང་",
            "སྙིང་པོའི་ཉམས་བཞེས་ཀྱི་ངང་དུ་བཞུགས་སོ།།",
            ""
        ],
        [
            "སྔོན་དགུང་ལོ་སུམ་ཅུ་ཙམ་གྱི་དུས་གྲུབ་རྒྱལ་",
            "ཚེ་སྒྲུབ་ཐུགས་དམ་སྐུ་མཚམས་མཛད་སྐོར། ",
            "ཚེ་དཔག་མེད་དང་གྲུབ་པའི་རྒྱལ་མོས་",
            "དགུང་ལོ་བདུན་ཅུ་རྩ་གཉིས་ཀྱི་ཚད་དུ་",
            "བརྡའི་སྒོ་ནས་བསྟན་པ་དང༌། ",
            "དངོས་ཉམས་མནལ་ལྟས་ཆེས་།",
            "རྗེ་བརྒྱད་པར་ཚེ་དབང་བརྒྱ་རྩ་ཕུལ་པའི་རྗེས་ཆོག་སྐབས་",
            "ཐུགས་དམ་རྟེན་ཚེ་དཔག་སྐུ་ཐང་གི་དབུ་རྒྱན་ལ་ནས་འབྲུ་ལྔ། ",
            "བུམ་པར་གསུམ་སོགས་མེ་ཏོག་མང་དུ་ཟུག་པ་",
            "ཐོག་མར་དྲུང་གིས་གཟིགས་ཤིང་དེ་ནས་",
            "ཀུན་གྱིས་མཐོང་ཞེས་དཔོན་སློབ་རྣམས་།",
            "དགུང་ལོ་རེ་བཞི་པ་ཙམ་གྱི་དུས་མཉེལ་གཞི་དང་",
            "ཕྱི་ནང་གི་ལྟས་ཅུང་བྱུང་སྐབས་སྒྲོལ་དཀར་ཐུགས་དམ་མཛད་པས་སྐུ་ཁམས་དངས། ",
            "ཕལ་ཆེར་ཞལ་གཟིགས་དང་རྟགས་སོགས་ཀྱིས་",
            "རེ་ཞིག་མྱ་ངན་ལས་མི་འདའ་བར་ཞལ་གྱིས་།",
            "ཕྱིས་རྗེ་དཔའ་བོ་རིན་པོ་ཆེའི་རྨིས་ཉམས་ཀྱི་རྟགས་དང་",
            "བསྟུན་པའི་ཞབས་བརྟན་ཕུལ་ཚེ་དགུང་ལོ་བརྒྱད་ཅུ་གྱ་བཞིར་",
            "༼རབ་བྱུང་དགུ་པའི་ས་ཕག་ལོ་སྤྱི་ལོ་༡༥༣༩༽ ",
            "རྟེན་འབྲེལ་འགྲིགས་ལྟར་དེར་མྱ་ངན་ལས་།",
            "རྗེ་འདི་པའི་དངོས་བརྒྱུད་ཀྱི་སློབ་མ་སྤྱིར་མཐའ་ཡས་ཀྱང༌། ",
            "གཙོ་བོར་རྗེ་བརྒྱད་པ་མི་བསྐྱོད་རྡོ་རྗེ། ",
            "ཞྭ་དམར་དཀོན་མཆོག་ཡན་ལག་དང༌། ",
            "རྒྱལ་ཚབ་སྤྲུལ་སྐུའི་སྐུ་སྐྱེ་གྲགས་པ་དཔལ་འབྱོར། ",
            "སྒམ་པོའི་སྤྱན་སྔ་མཆེད། ",
            "ཀརྨ་པའི་གདན་ས་གོང་འོག་གི་རིན་པོ་ཆེ་སོགས་སྐྱེས་ཆེན་མང་པོ་དང༌། ",
            "ཀུན་མཁྱེན་རོང་པོའི་སྐྱེ་བ་གསལ་པོར་",
            "རྗེས་དྲན་དུ་ངེས་པའི་ཀ་མེད་མཚུར་ཕུའི་ཆོས་རྗེ། ",
            "པདྨ་བཀོད་ཀྱི་འདྲེན་པ་ངོ་ཁྲོ་མཁྱེན་རབ་པ་སོགས",
            "་རབ་འབྱམས་སྨྲ་བ་བརྒྱ་ཕྲག་ཏུ་ལོངས་པ། ",
            "འདྲ་བླ་ཆོས་འོད་སོགས་དཀའ་བཅུ་སྨྲ་བའི་ཕྲིན་ཅན་ཆེས་མང་པོ། ",
            "ཉིད་ཀྱི་དབོན་གཟིམ་ཁང་འོག་མའི་གདན་ས་",
            "སྔ་ཕྱི་སོགས་དང་ཡར་འབྲོག་བླ་མ་ཕལ་མོ་།",
            "དྭོ་བོ་རི་པ་སྔ་ཕྱི་སོགས་",
            "སྒྲུབ་གྲྭའི་བླ་མ་ཆེས་མང་པོ། ",
            "རྗེ་སྨྱུག་ལ་པཎ་ཆེན་དང་ཕར་སློབ་ཚུར་སློབ་མཛད་།",
            ""
        ],
        [
            "ཆུ་ཤུལ་མཁན་ཆེན་པ་དང༌། ",
            "གཟིམ་དཔོན་ཀུན་སྤངས་པ་ལ་སོགས་ཆེན་པོའི་གདུང་རིགས་སུ་མཁས་བཙུན་བཟང་གྲུབ་པ་ཤ་སྟག་གོ། ",
            "རྗེ་འདིའི་གསུང་རྩོམ་ནི། ",
            "བླ་མ་དང་སངས་རྒྱས་བྱང་སེམས་ལ་བསྟོད་པའི་འཕྲེང་བ། ",
            "བླ་མ་དམ་པ་རྣམས་ཀྱི་རྣམ་ཐར་གྱི་སྐོར། ",
            "རྡོ་རྗེ་མགུར་གྱི་དོ་ཤལ། ",
            "ཆབ་ཤོག་གི་ཕྲེང་བ། ",
            "དྲིས་ལན་དང་ཞལ་གདམས་ཀྱི་སྐོར། ",
            "མངོན་དཀྱིལ་གྱི་ཕྱག་ལེན། ",
            "སྒྲུབ་ཐབས་རྗེས་གནང་གི་སྐོར། ",
            "ཁྲིད་ཡིག་གི་རིམ་པ། ",
            "དགོངས་འགྲེལ་གྱི་བསྟན་བཅོས་།",
            "ཟབ་མོ་ནང་དོན་གྱི་རྣམ་བཤད་སྙིང་པོ་གསལ་བར་བྱེད་པའི་ཉིན་བྱེད་འོད་ཀྱི་ཕྲེང་བ་སོགས་རྒྱས་འབྲིང་བསྡུས་གསུམ་དང༌། ",
            "དཔལ་དུས་ཀྱི་འཁོར་ལོའི་མན་ངག་སྣང་བའི་འགྲེལ་པ་རང་བྱུང་རྡོ་རྗེའི་ཞལ་གྱི་ལུང་བཟང་པོ། ",
            "དཔལ་ཀྱཻ་རྡོ་རྗེའི་རྒྱུད་ཀྱི་འགྲེལ་བཤད་རང་བྱུང་དགོངས་རྒྱན། ",
            "རྗེ་བཙུན་གྱི་དག་ལྡན་འགྲེལ་བཤད་གསལ་བྱེད་ཉི་མ། ",
            "རྒྱུད་སྡེ་སྤྱིའི་རྣམ་གཞག །",
            "དོ་ཧ་སྐོར་གསུམ་གྱི་ཚིག་དོན་གྱི་རྣམ་བཤད་སེམས་ཀྱི་རྣམ་ཐར་གསལ་བར་སྟོན་པའི་མེ་ལོང༌། ",
            "བཙུན་མོ་དོ་ཧའི་ཊཱི་ཀ་འབྲིང་པོ་སེམས་ཀྱི་རྣམ་ཐར་སྟོན་པའི་མེ་ལོང༌། ",
            "རྒྱལ་པོ་དོ་ཧའི་ཊཱིཀ་འབྲིང་པོ་སེམས་ཀྱི་རྣམ་ཐར་སྟོན་པའི་མེ་ལོང་སོགས་བསྡུས་འབྲིང་གཉིས་དང༌། ",
            "རྒྱས་པ་རྩོམ་འཕྲོ། ",
            "ཕྱག་རྒྱ་ཆེན་པོ་གངྒཱ་མའི་ཊཱིཀརྒྱལ་དབང་ཆོས་གྲགས་རྒྱ་མཚོའི་གསུང་མགུར་གྱི་ཊཱི་ཀ །",
            "འདུལ་བའི་ལས་ཆོག་མཐོང་བས་དོན་ཐམས་ཅད་དང་ལྡན་པ་རིན་པོ་ཆེའི་སྒྲོན་མ། ",
            "གཅོད་ཡུལ་བཀའ་ཚོམས་ཆེན་མོའི་ཊཱིཀ །",
            "འཁོར་འདས་དབྱེར་མེད་ཀྱི་ཊཱིཀ །",
            "མངོན་རྟོགས་རྒྱན་རྩ་འགྲེལ་གྱི་སྦྱོར་ཊཱིཀ་འཇིག་རྟེན་གསུམ་སྒྲོན་ལ་འཇུག་པ། ",
            "རྒྱུད་བླ་མ། ",
            "མདོ་སྡེ་རྒྱན། ",
            "འབྱེད་རྣམ་གཉིས་ཀྱི་ཊཱིཀ །",
            "ཚད་མ་རྣམ་འགྲེལ་དང༌། ",
            "དབུ་མ་འཇུག་པའི་འགྲེལ་པ། ",
            "མདོ་རྩའི་ཊཱིཀ་ཆེན་མཚོ་སྣ་དགོངས་རྒྱན། ",
            "མངོན་པ་མཛོད་ཀྱི་ཊཱིཀ །",
            "གསང་འདུས་ཀྱི་འགྲེལ་པ་སྒྲོན་གསལ་གྱི་སྟོད་འགྲེལ། ",
            "གུར་ཞལ་གྱི་བསྐང་གསོ། ",
            "གཏོར་ཆོག་རྒྱས་།",
            "མོ་ལ་ཡས་གཏམ་བསྔོ་བ་དང་བཅས་པ་སོགས་པོད་བཅུ་ལྷག་བཞུགས་པ་ལས། ",
            "ད་ལམ་རྡོ་རྗེ་མགུར་གྱི་ཕྲེང་བ་ལྔ་བཅུ་ང་བཞི་དང༌། ",
            "ཐུན་མོང་བའི་དྲིས་ལན་གྱི་ཕྲེང་བ་བཅུ་གཅིག་གི་ཕྱག་དཔེ་འདི་དག་ནི་དཔེ་རྙིང་ཤིན་ཏུ་དཀོན་རིགས་ཡིན་པར་།",
            "འདི་ག་ཝཱ་ཎ་བཛྲ་བིདྱཱ་དཔེ་མཛོད་ཁང་ནས་པར་བསྐྲུན་འགྲེམས་སྤེལ་ཞུ་འཆར་ལས། ",
            "དང་པོ་རྡོ་རྗེ་མགུར་གྱི་ཕྲེང་བ་ང་བཞིའི་ངོ་སྤྲོད་ཅུང་ཟད་གླེང་།",
            "དང་པོ་གནས་སྤྱི་བོ་བདེ་ཆེན་འཁོར་ལོ་དེར། །",
            "ཞེས་སོགས་ཀྱི་མགུར་འདི་ནི་བྱ་ལོ་༼སྤྱི་ལོ་༡༤༧༧༽ཀ་བ་བདུན་པའི་ཉེར་བརྒྱད་ཀྱི་ཉིན་ཡར་འབྲོག་གིསའི་ཐིག་ལེ་སྤ་དོ་གཡུ་ར་བྱ་བའི་རི་བོའི་སྤོ་ལ་",
            ""
        ],
        [
            "ཡུལ་གྱི་བདུད་རྩི་ཉམས་སུ་མྱོང་བར་བྱོན་པའི་ཚེ་ནམ་མཁའ་འཇའ་དང་",
            "འོད་ཀྱིས་གང་བའི་དཀྱིལ་ན་མེ་ཏོག་དཀར་པོ་ལང་ལོང་དུ་འབབ་པ་གཟིགས་ནས་",
            "འདིའི་དབུས་ན་བདག་གི་བླ་མ་བཞུགས་སམ་སྙམ་དུ་ཡང་ཡང་གཟིགས་པས་མཐོང་བ་འགགས་ཏེ་",
            "རང་རིག་པའི་མོད་ལ",
            "ས་བླ་མ་ལ་གསོལ་བ་འདེབས་ཤིང་",
            "སྨོན་ལམ་དུ་བྱ་བ་འདི་རྟ་ཐོག་ཏུ་།༼",
            "མགུར་གྱི་ནང་དོན་བརྗོད་བྱ་ཐམས་ཅད་འདིར་རེ་རེར་བརྗོད་ན་ཡི་གེ་མང་བར་དོགས་པས་མགུར་ལ་གཟིགས་པར་།༽",
            "གཉིས་པ། ",
            "ཡབ་འཁོར་ལོ་སྡོམ་པའི་སྒྱུ་ཐབས་ཀྱིས། །",
            "ཞེས་སོགས་ཀྱི་མགུར་འདི་ནི་ཙཱ་རི་ཡུལ་སྨད་ཌཱ་ཀི་ནིའི་མདུན་སར་ས་ཕག་ལོ་སྤྱི་ལོ་༡༤༧༩ལོའི་ཧོར་ཀ་བཅུ་པའི་ཚེས་བདུན་ལ་།",
            "གསུམ་པ། ",
            "ཀུན་ཁྱབ་ཀྱི་བླ་མ་ཆོས་ཀྱི་སྐུ། །",
            "ཞེས་སོགས་ཀྱི་མགུར་འདི་ནི་ལུག་ལོ་༼སྤྱི་ལོ་༡༤༨༧༽ཧོར་ཀ་བརྒྱད་པའི་ཚེས་བཞིར་ཆོས་རྒྱལ་ལྷུན་པོའི་དབང་ལྡན་དུ་།",
            ""
        ],
        [
            "བཞི་པ། ",
            "རྗེ་སངས་རྒྱས་ཀྱི་སྤྲུལ་པ་མི་གཟུགས་ཅན། །",
            "ཞེས་སོགས་ཀྱི་མགུར་འདི་ནི་བྱི་བ་ལོ་༼སྤྱི་ལོ་༡༤༩༢༽ཧོར་ཀ་བཅུ་པའི་ཚེས་བརྒྱད་ལ་ཀློང་ཡངས་ཆོས་ཀྱི་ཕོ་བྲང་དུ་།",
            "ལྔ་པ། ",
            "ཡང་སྙིང་པོའི་དོན་རྟོགས་ཆོས་ཀྱི་རྗེ། །",
            "ཞེས་སོགས་ཀྱི་མགུར་འདི་ཡང་ཀློང་ཡངས་སུ་།",
            "དྲུག་པ། ",
            "བདག་ནི་ཐོས་དང་ཤེས་རབ་མི་ཆེ་ཡང༌། །",
            "ཞེས་སོགས་ཀྱི་མགུར་འདི་ནི་མལ་ལྕགས་ཆོས་མཛད་ཀློང་ཆེན་པས་གསེར་གྱི་ཐུར་མའི་དཔེ་ཆ་བསྟན་ནས་",
            "ཅོ་དྲིས་པའི་ལན་དུ་།",
            "བདུན་པ། ",
            "གནས་ལུགས་ཇི་བཞིན་གཟིགས་པ་ཐུགས་རྗེའི་སྤྱན། །",
            "ཞེས་སོགས་ཀྱི་མགུར་འདི་ནི་གླང་ལོ་༼སྤྱི་ལོ་༡༤༩༣༽ཀ་བ་བརྒྱད་པའི་ཚེས་བཅུ་བཞིའི་ཉིན་ཆོས་རྒྱལ་ལྷུན་པོའི་འོད་ཟེར་བྱེ་བ་བརྒྱ་འགྱེད་དུ་།",
            "བརྒྱད་པ། ",
            "སྔོན་ཚོགས་གཉིས་ཀྱི་རྒྱུ་ལ་ལོངས་སྤྱད་པས། །",
            "ཞེས་སོགས་ཀྱི་མགུར་འདི་ནི་ཤིང་ཡོས་ལོ་༼སྤྱི་ལོ་༡༤༥༩༽ཧོར་ཀ་གཉིས་པའི་ཚེས་བཅུ་བཞི་ལ་ཀོང་ཡུལ་གྱི་སའི་ཆ་ཟིངས་པོ་འབུམ་པ་སྒང་དུ་།",
            ""
        ],
        [
            "དགུ་པ། རྗེ་བླ་མའི་ཞབས་པད་བསྟེན་ཙམ་ན།།",
            "ཞེས་སོགས་ཀྱི་མགུར་འདི་ནི་ཡོས་ལོ་ཀ་བ་ལྔ་པའི་ཚེས་གསུམ་ལ་ཕྲག་ཚལ་དུ་།",
            "བཅུ་པ། ",
            "ཡབ་མི་འགྱུར་བདེ་བ་ཆེན་པོའི་ངང༌། །",
            "ཞེས་སོགས་ཀྱི་མགུར་འདི་ནི་ཡོས་ལོ་ཀ་བ་བདུན་པའི་ཚེས་བཅུ་བཞི་ལ་རྣམ་ཐོས་ཀྱི་ཚལ་དུ་།",
            "བཅུ་གཅིག་པ། ",
            "སྐུ་སྣང་སྟོང་སྐྱེ་མེད་ལྷ་ཡི་སྐུ། །",
            "ཞེས་སོགས་ཀྱི་མགུར་འདི་ནི་ཡོས་ལོ་ཀ་བ་བརྒྱད་པའི་ཚེས་བཅུའི་ཚོགས་གྲལ་དུ་ཙཱ་རི་བཀྲ་ཤིས་ལྗོངས་སུ་།",
            "བཅུ་གཉིས་པ། ",
            "རྗེ་སངས་རྒྱས་ལས་ལྷག་པའི་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་ཡོས་ལོ་ཀ་བ་དགུ་པའི་ཚེས་ལྔའི་ཞོགས་པ་ཙཱའ་རི་ཏྲའི་གནས་ཀྱི་བྱེ་བྲག་བོད་སོམས་གོ་ཞེས་བྱ་བར་གསུངས་སོ།། ",
            "བཅུ་གསུམ་པ། ",
            "སངས་རྒྱས་ཀུན་དངོས་རང་གི་སེམས། །",
            "ཞེས་སོགས་ཀྱི་མགུར་འདི་ནི་རྟ་ལོ་༼སྤྱི་ལོ་༡༤༩༨༽ཧོར་ཀ་བཅུ་གཉིས་པའི་ཚེས་བཅུ་གསུམ་གྱི་ཚར་རྟིང་མའི་ཐོག་ལ་ཆོས་འཁོར་ལྷུན་པོ་ནས་།",
            ""
        ],
        [
            "བཅུ་བཞི་པ། ",
            "བླ་མའི་ཞབས་པད་གུས་བསྟེན་ནས།།",
            "ཞེས་སོགས་ཀྱི་མགུར་འདི་ནི་ལུག་ལོ་༼སྤྱི་ལོ་༡༤༩༩༽ཧོར་ཀ་དང་པོའི་ཉི་ཤུ་བརྒྱད་ལ་དངས་དཀར་འོ་མཚོའི་འགྲམ་དུ་།",
            "བཅོ་ལྔ་པ། ",
            "ཕ་ཀརྨཱ་པ་ལ་གུས་བཏུད་ནས།།",
            "ཞེས་སོགས་ཀྱི་མགུར་འདི་ནི་སྤྲེའུ་ལོ་༼སྤྱི་ལོ་༡༥༠༠༽ཀ་བ་གཉིས་པའི་ཚེས་ཉི་ཤུ་ལ་ཆོས་འཁོར་ལྷུན་པོར་།",
            "བཅུ་དྲུག་པ། ",
            "རྗེ་འཁོར་འདས་ཀུན་གྱི་གཉེན་གཅིག་པུ། །",
            "ཞེས་སོགས་ཀྱི་མགུར་འདི་ནི་སྤྲེའུ་ལོ་ཀ་བ་བཅུ་པ་ལ་ཆོས་འཁོར་ལྷུན་པོར་།",
            "བཅུ་བདུན་པ། ",
            "གཉུག་མའི་གནས་ལུགས་ཇི་བཞིན་གཟིགས།།",
            ""
        ],
        [
            "ཞེས་སོགས་ཀྱི་མགུར་འདི་ནི་སྤྲེའུ་ལོ་ཧོར་ཀ་བཅུ་གཅིག་པ་ལ་ཆོས་འཁོར་ལྷུན་པོ་ནས་ཤོ་ཕོ་ལ་འགྲོ་བའི་ལམ་གྱི་རྟ་ཐོག་ཏུ་ཁ་ཆོལ་དུ་བླངས་པ་རྒྱས་བྱེད་ཚལ་དུ་།",
            "བཅོ་བརྒྱད་པ། ",
            "བཀའ་དྲིན་འཁོར་ཐབས་མེད་པ་ཆོས་ཀྱི་རྗེ། །",
            "ཞེས་སོགས་ཀྱི་མགུར་འདི་ནི་བྱ་ལོ་༼སྤྱི་ལོ་༡༥༠༡༽ཀ་བ་ལྔ་པའི་ཚེས་ལྔ་ལ་རྫ་རི་དམར་པོའི་མགུལ་དུ་།",
            "བཅུ་དགུ་པ། ",
            "རྗེ་རྟོགས་ལྡན་གྱི་རྒྱལ་པོ་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་བྱ་ལོ་ཀ་བ་ལྔ་པའི་ཚེས་བརྒྱད་ལ་རྫ་རི་དམར་པོའི་མགུལ་དུ་།",
            "ཉི་ཤུ་པ། ",
            "སངས་རྒྱས་དངོས་སུ་ཐག་ཆོད་པའི། །",
            "ཞེས་སོགས་ཀྱི་མགུར་འདི་ནི་རྫ་རི་དམར་པོའི་མགུལ་གྱི་སྐུ་སྐྱེ་དངོས་གྲུབ་རྒྱ་མཚོ་ལ་གདམས་པ་ཆབ་ཤོག་ནས་ཕྱུང་བའོ།། ",
            "ཉེར་གཅིག་པ། ",
            "ཡེ་ཤེས་ཀྱི་སྤྱན་ཡངས་རབ་ཕྱེ་ནས།།",
            "ཞེས་སོགས་ཀྱི་མགུར་འདི་ནི་ཆུ་ཁྱི་ལོ་༼སྤྱི་ལོ་༡༥༠༢༽ཧོར་ཀ་དང་པོའི་ཚེས་གཉིས་ལ་ཆོས་འཁོར་ལྷ་སའི་སྒར་དུ་།",
            ""
        ],
        [
            "ཉེར་གཉིས་པ། ",
            "རྒྱལ་བ་ཀུན་ཡབ་ཧེ་རུ་ཀ་དཔལ་དང༌། །",
            "ཞེས་སོགས་ཀྱི་མགུར་འདི་ནི་ཕག་ལོ་༼སྤྱི་ལོ་༡༥༠༣༽ཀ་བ་ལྔ་པའི་ཚེས་ཉི་ཤུ་ལ་ཡོལ་གཟིམས་ཁང་དུ་།",
            "ཉེར་གསུམ་པ། ",
            "སྣང་ཞིང་",
            "སྲིད་པའི་ཆོས་འདི་ངོ་བོས་སྟོང༌། །",
            "ཞེས་སོགས་ཀྱི་མགུར་འདི་ནི་རྗེ་མ་ཏི་བ་ལ་ཕུལ་བའི་ཆབ་ཤོག་ནས་ཟུར་དུ་ཕྱུང་བའོ།། ",
            "ཉེར་བཞི་པ། ",
            "ཡབ་བདེ་བའི་མཆོག་གྱུར་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་བྱི་བ་ལོ་༼སྤྱི་ལོ་༡༥༠༤༽ཧོར་ཀ་གཉིས་པའི་ཚེས་བརྒྱད་ཀྱི་ཉིན་དཀོན་མཆོག་དོན་གྲུབ་ལ་གདམས་པ་ཚལ་དབུས་གླིང་དུ་།",
            "ཉེར་ལྔ་པ། ",
            "ཡབ་མི་འགྱུར་བདེ་ཆེན་ཆོས་ཀྱི་སྐུ། །",
            "ཞེས་སོགས་ཀྱི་མགུར་འདི་ནི་བྱི་བ་ལོ་ཧོར་ཀ་གཉིས་པའི་ཚེས་བཅྭ་བརྒྱད་ལ་ཚལ་དབུས་གླིང་དུ་།",
            "ཉེར་དྲུག་པ། ",
            "ཕ་འགྲན་གྱི་དོ་མེད་ཆོས་ཀྱི་རྗེ། །",
            "ཞེས་སོགས་ཀྱི་མགུར་འདི་ནི་བྱི་བ་ལོ་ཧོར་ཀ་གཉིས་པའི་ཉི་ཤུ་གཅིག་ལ་",
            "སློབ་དཔོན་སངས་རྒྱས་ལ་གདམས་པ་ཚལ་དབུས་གླིང་དུ་།",
            ""
        ],
        [
            "ཉེར་བདུན་པ། ",
            "དུས་གསུམ་སངས་རྒྱས་ཐམས་ཅད་ཀྱི། །",
            "ཞེས་སོགས་ཀྱི་མགུར་འདི་ནི་བྱི་བ་ལོ་ཧོར་ཀ་གཉིས་པའི་ཉི་ཤུ་གསུམ་གྱི་ཉིན་ཆོས་རྒྱལ་མཚན་ལ་གདམས་པ་ཚལ་དབུས་གླིང་དུ་།",
            "ཉེར་བརྒྱད་པ། ",
            "ཕ་དགོས་འདོད་ཀུན་འབྱུང་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་བྱི་བ་ལོ་ཧོར་ཀ་གཉིས་པའི་ཉི་ཤུ་བཞི་ལ་ཚལ་དབུས་གླིང་དུ་སྦྱིན་པ་རྒྱ་མཚོ་ལ་གདམས་པའོ།། ",
            "ཉེར་དགུ་པ། ",
            "དད་པ་འགྱུར་མེད་ཀྱི་ཞིང་ས་ལ།།",
            "ཞེས་སོགས་ཀྱི་མགུར་འདི་ནི་བྱི་བ་ལོ་ཀ་བ་བཅུ་གཉིས་པའི་ཚེས་བཅྭ་ལྔ་ལ་ཆོས་རྒྱལ་མཚན་ལ་གནང་བའི་ཆབ་ཤོག་ནས་ཕྱུང་བའོ།། ",
            "སུམ་ཅུ་པ། ",
            "ཡབ་བདེ་ཆེན་ཆོས་གྲགས་རྒྱ་མཚོ་དང༌། །",
            "ཞེས་སོགས་ཀྱི་མགུར་འདི་ནི་གླང་ལོ་༼སྤྱི་ལོ་༡༥༠༥༽ཀ་བ་དང་པོ་ལ་ར་མོ་ཆེར་།",
            "སོ་གཅིག་པ། ",
            "སྐྱབས་སླུ་བ་མེད་པའི་ཐུགས་རྗེ་ཅན། །",
            "ཞེས་སོགས་ཀྱི་མགུར་འདི་ནི་གླང་ལོ་ཀ་བ་གསུམ་པའི་ཚེས་གཅིག་ལ་ཡོལ་གཟིམས་ཁང་དུ་།",
            ""
        ],
        [
            "སོ་གཉིས་པ། ",
            "ཐུགས་རྗེའི་མངའ་བདག་ཆོས་ཀྱི་རྗེ། །",
            "ཞེས་སོགས་ཀྱི་མགུར་འདི་ནི་གླང་ལོ་ཧོར་ཀ་ལྔ་པའི་ཚེས་བཅུ་དྲུག་ལ་རབ་འབྱམས་པ་བསྟན་པ་རྒྱ་མཚོ་ལ་གནང་བའི་ཆབ་ཤོག་ནས་ཕྱུང་བའོ།། ",
            "སོ་གསུམ་པ། ",
            "མཐའ་བྲལ་སྙིང་པོའི་དོན་རྟོགས་པས། །",
            "ཞེས་སོགས་ཀྱི་མགུར་འདི་ནི་གླང་ལོ་ཧོར་ཀ་བརྒྱད་པའི་ཚེས་བརྒྱད་ལ་ཆུ་ཤུལ་ཞགས་པ་འཕྲང་གི་མགོར་བྲག་སེང་གེ་འདྲ་བའི་སྤོ་ལ་འདུག་ནས་",
            "གསུངས།",
            "སོ་བཞི་པ། ",
            "དབྱིངས་གཉུག་མ་མཐའ་བྲལ་ཆེན་པོའི་དོན། །",
            "ཞེས་སོགས་ཀྱི་མགུར་འདི་ནི་གླང་ལོ་ཀ་བ་བཅུ་པའི་ཚེས་བརྒྱད་ལ་སྒྲུབ་པ་བ་ཀུན་དགའ་རྣམ་རྒྱལ་ལ་གདམས་པའོ།། ",
            "སོ་ལྔ་པ། ",
            "ཕྱི་ལྟར་རྟགས་ཀྱི་དཔའ་མོ་གཟུགས་ཀྱི་སྐུ། །",
            "ཞེས་སོགས་ཀྱི་མགུར་འདི་ནི་གླང་ལོ་ཧོར་ཀ་བཅུ་གཉིས་པའི་ཚེས་གསུམ་ལ་འོད་ཟེར་རྒྱ་མཚོ་ལ་གནང་བའི་ཆབ་ཤོག་ནས་ཕྱུང་བའོ།།",
            ""
        ],
        [
            "སོ་དྲུག་པ། ",
            "སྐབས་འདིར་ཡང་བདག་གིས་བླ་མ་དྲན།།",
            "ཞེས་སོགས་ཀྱི་མགུར་འདི་ནི་སྟག་ལོ་༼སྤྱི་ལོ་༡༥༠༦༽ཧོར་ཀ་བཅུ་པའི་ཚེས་དྲུག་ལ་དབོན་པོ་ལྷུག་གྲུབ་ལ་གནང་བའི་ཆབ་ཤོག་ནས་ཕྱུང་པའོ།། ",
            "སོ་བདུན་པ། ",
            "རྗེ་སངས་རྒྱས་ཀྱི་རྣམ་འཕྲུལ་ཆོས་ཀྱི་རྗེ། །",
            "ཞེས་སོགས་ཀྱི་མགུར་འདི་ནི་དགེ་རྒན་བསོད་ནམས་འོད་ཟེར་ལ་གནང་བའི་ཆབ་ཤོག་ནས་ཕྱུང་བའོ།། ",
            "སོ་བརྒྱད་པ། ",
            "དུས་འདིར་ཡང་བླ་མ་ཏུར་གྱིས་དྲན།།",
            "ཞེས་སོགས་ཀྱི་མགུར་འདི་ནི་ཀ་བ་བཅུ་པའི་ཚེས་བདུན་ལ་རྒྱ་བན་རིན་ཆེན་རྡོ་རྗེ་ལ་གནང་བའི་ཆབ་ཤོག་ནས་ཕྱུང་བའོ།། ",
            "སོ་དགུ་པ། ",
            "ཕ་ཐུགས་རྗེའི་མངའ་དག་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་ཡོས་ལོ་༼སྤྱི་ལོ་༡༥༠༧༽ཀ་བ་གཉིས་པའི་ཚེས་ཉེར་བདུན་ལ་སྦྱིན་པ་རྒྱ་མཚོ་ལ་གདམས་པའི་ཆབ་ཤོག་ནས་ཕྱུང་བའོ།།",
            ""
        ],
        [
            "བཞི་བཅུ་པ། ",
            "འཁོར་བ་སྡུག་བསྔལ་གྱི་རྒྱ་མཚོ་ཡིན།།",
            "ཞེས་སོགས་ཀྱི་མགུར་འདི་ཡང་སྦྱིན་པ་རྒྱ་མཚོ་ལ་གདམས་པའི་ཆབ་ཤོག་ནས་ཕྱུང་བའོ།། ",
            "ཞེ་གཅིག་པ། ",
            "རྗེ་མཁས་གྲུབ་ཀྱི་རྒྱལ་པོ་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་སྦྲུལ་ལོ་༼སྤྱི་ལོ་༡༥༠༩༽ཀ་བ་གསུམ་པའི་ཚེས་གསུམ་གྱི་ཉིན་བླ་མ་ཆོས་རྫོང་པ་ལ་གདམས་པ་གྲྭ་ཕྱི་ཕུའི་ལམ་གྱི་རྟ་ཐོག་ཏུ་།",
            "ཞེ་གཉིས་པ། ",
            "ཕ་སྒོམ་ཆེན་གྱི་རྒྱལ་པོ་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་སྦྲུལ་ལོ་ཀ་བ་གསུམ་པའི་ཚེས་བཅྭ་བརྒྱད་ལ་འབྲོང་དཀར་གྱི་རི་བོའི་སྤོ་རྫོང་དགའ་ཞེས་བྱ་བར་དབོན་པོ་ཆོས་གྲགས་ལ་གདམས་པའོ།། ",
            "ཞེ་གསུམ་པ། ",
            "སྤྱན་རས་གཟིགས་ཀྱི་རྣམ་འཕྲུལ་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་སྦྲུལ་ལོ་ཀ་བ་བཞི་པའི་ཉི་ཤུ་དྲུག་ལ་ལྷ་ལྡན་གྱིསའི་ཐིག་ལེར་།",
            "ཞེ་བཞི་པ། ",
            "རྗེ་འགྲོ་བ་འདྲེན་མཛད་ཐུགས་རྗེ་ཅན། །",
            "ཞེས་སོགས་ཀྱི་མགུར་འདི་ནི་རྟ་ལོ་༼སྤྱི་ལོ་༡༥༡༠༽ཀ་བ་དང་པོའི་གནམ་གང་གི་ཉིན་དཔོན་པོ་ཀུན་དགའ་རྒྱ་མཚོ་ལ་གདམས་པ་རྒྱལ་ལ་",
            ""
        ],
        [
            "སར་།",
            "ཞེ་ལྔ་པ། ",
            "རྗེ་སངས་རྒྱས་ཀྱི་རྣམ་འཕྲུལ་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་དབོན་པོ་ཀུན་དགའ་འཕེལ་ལ་",
            "གདམས་པ་རྟ་ལོ་ཀ་བ་གཉིས་པའི་ཉི་ཤུ་གསུམ་ལ་སྙུག་ལ་རྫོང་གི་གཟིམ་ཆུང་པོ་ཊ་ལར་།",
            "ཞེ་དྲུག་པ། ",
            "རྗེ་རྫུ་འཕྲུལ་གྱི་དབང་ཕྱུག་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་ཀུན་དགའ་དཔལ་འབྱོར་ལ་གདམས་པ་རྟ་ལོ་ཀ་བ་དྲུག་པའི་ཉི་ཤུ་གཅིག་ལ་ཡོལ་གཟིམ་ཁང་དུ་།",
            "ཞེ་བདུན་པ། ",
            "རྗེ་དུས་གསུམ་མཁྱེན་པའི་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་རྣལ་འབྱོར་གྱི་དབང་ཕྱུག་ན་ལྕེ་བ་ལ་གདམས་པ་བྱ་ལོ་༼སྤྱི་ལོ་༡༥༡༣༽ཀ་བ་བདུན་པ་ལ་",
            "ཡར་འབྲོག་གི་སའི་ཐིག་ལེ་བདེ་ཆེན་སྟེང་གི་རི་ཁྲོད་དུ་།",
            "ཞེ་བརྒྱད་པ། ",
            "རྗེ་རྩོད་དུས་ཀྱི་རྒྱལ་བ་རྡོ་རྗེ་འཆང༌། །",
            "ཞེས་སོགས་ཀྱི་མགུར་འདི་ནི་གླང་ལོ་༼སྤྱི་ལོ་༡༥༡༧༽ཀ་བ་གཉིས་པའི་ཚེས་བཅྭ་བརྒྱད་ཀྱི་ཉིན་ཆོས་དབང་བསམ་གྲུབ་ལ་གདམས་པ་ཡོལ་རིན་ཆེན་གླིང་གི་ཡང་དབེན་ཐེག་ཆེན་རྩེར་།",
            ""
        ],
        [
            "ཞེ་དགུ་པ། ",
            "རྗེ་སངས་རྒྱས་ཀུན་གྱི་ངོ་བོ་ཉིད། །",
            "ཅེས་སོགས་ཀྱི་མགུར་འདི་ནི་ས་ཡོས་ལོ་སྤྱི་ལོ་༡༥༡༩ ལོའི་ཧོར་ཀ་བརྒྱད་པའི་ཚེས་གཉིས་ལ་ལྒ་འདྲ་ཆུ་ཚན་ཁར་།",
            "ལྔ་བཅུ་པ། ",
            "དཔལ་བདེ་མཆོག་འཁོར་ལོའི་ངོ་བོ་ཉིད། །",
            "ཞེས་སོགས་ཀྱི་མགུར་འདི་ནི་དབུས་སྨྱོན་པ་ལ་བསྟོད་པ་ཞིག་བསྐུར་གསུངས་པའི་ལན་དུ་།",
            "ང་གཅིག་པ། ",
            "རྗེ་ཕྲིན་ལས་ཀྱི་དབང་ཕྱུག་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་རྟ་ལོ་༼སྤྱི་ལོ་༡༥༢༢༽ཀ་བ་དང་པོའི་བཟང་པོ་གསུམ་པའི་ཚེས་ལ་དྲུང་ཀུན་དགའ་བ་ལ་གནང་བའི་ཆབ་ཤོག་ནས་ཕྱུང་བའོ།། ",
            "ང་གཉིས་པ། ",
            "རྗེ་མཁས་གྲུབ་ཡོངས་ཀྱི་གཙུག་གི་རྒྱན། །",
            "ཞེས་སོགས་ཀྱི་མགུར་འདི་ནི་མགུར་གྱི་འཕྲོས་སུ་སྨོན་ལམ་དང་བཅས་པ་འདི་ཕག་ལོ་༼སྤྱི་ལོ་༡༥༢༧༽ཀ་བ་གསུམ་པའི་ཚེས་ཉི་ཤུ་ལ་གནས་ཆེན་ཡོམ་པོ་དོའི་བླ་མ་ཡོན་ཏན་རྒྱལ་མཚན་ལ་གདམས་པ་འདི་ནི་ཞུ་བ་པོའི་འདོད་པ་དང་བསྟུན་ནས་།",
            "ང་གསུམ་པ། ",
            "རྗེ་སངས་རྒྱས་ཀུན་གྱི་སྤྲུལ་པའི་སྐུ། །",
            "ཞེས་སོགས་ཀྱི་མགུར་འདི་ནི་ལྕགས་ཡོས་ལོ་སྤྱི་ལོ་༡༥༣༡ ལོའི་ཧོར་ཀ་བཞི་པའི་ཉེར་ལྔ་ལ་རྒྱལ་ལ་",
            "སའི་དམག་དཔོན་ཨ་གསུམ་པ་ལ་གདམས་པའོ།།",
            ""
        ],
        [
            "ང་བཞི་པ། ",
            "རྗེ་རྫུ་འཕྲུལ་གྱི་དབང་ཕྱུག་ཀརྨཱ་པ། །",
            "ཞེས་སོགས་ཀྱི་མགུར་འདི་ནི་སྦྲུལ་ལོ་༼སྤྱི་ལོ་༡༥༣༣༽ཧོར་ཀ་གསུམ་པའི་ཚེས་བཞིའི་སྔ་དྲོ་སྤེན་པས་བེའུ་ལུག་རྫིའུ་འཚོ་བའི་གྲུབ་སྦྱོར་གྱི་དུས་དགེ་བ་ལ་གསུངས་སོ།། ",
            "གཉིས་པ་ཐུན་མོང་བའི་དྲིས་ལན་བཅུ་གཅིག་ཡོད་པ་ལས། ",
            "དང་པོ་དྲིས་ལན་ཡིད་ཀྱི་མུན་སེལ་ཞེས་བྱ་བ་འདི་ནི། ",
            "ལྕགས་མོ་དབོན་པོ་བསོད་ནམས་ལྷུན་གྲུབ་ཀྱིས་དྲིས་པའི་ལན་དུ། ",
            "ཡོས་ལོ་ཧོར་ཀ་གཉིས་པའི་ཚེས་བདུན་ལ་ཟིངས་པོ་འབུམ་པ་སྒང་གི་སྒར་དུ་།",
            "༼དྲིས་བའི་ནང་དོན་བརྗོད་བྱ་ཐམས་ཅད་འདིར་རེ་རེར་བཀོད་ན་ཡི་གེ་མང་བར་དྭོགས་པས་དྲིས་ལན་དུ་གཟིགས་པར་།༽",
            "གཉིས་པ་དྲིས་ལན་པདྨ་དཀར་པོའི་ཆུན་པོ་ཞེས་བྱ་བ་འདི་ནི། ",
            "ཡིན་པ་དང་མ་ཡིན་པ་རྣམ་པར་འབྱེད་པའི་བློ་ཅན་རྒྱ་སྟོན་ནམ་མཁའ་རྒྱལ་མཚན་གྱིས་དྲི་བ་ཉི་ཤུ་དྲིས་པའི་ལན་དུ། ",
            "རྔ་ཆེན་གྱི་ལོ་ཧོར་ཀ་གཉིས་པའི་ཚེས་བཅུ་བཞི་ལ་ར་མོ་ཆེའི་གཙུག་ལག་ཁང་དུ་།",
            "གསུམ་པ་དྲིས་ལན་དྲང་བ་དང་ངེས་པའི་དོན་གྱི་སྣང་བྱེད་ཅེས་བྱ་བ་འདི་ནི། ",
            "གསང་སྔགས་རྙིང་མའི་ཆོས་ལ་ལེགས་པར་སྦྱངས་པས་གསར་རྙིང་བཀའ་གཏེར་མདོ་སྔགས་མ་ལུས་པ་ལ་",
            "མཁྱེན་རྟོགས་རྒྱས་པའི་ངོ་གྲོ་བླ་མ་སྒྲོན་མདོག་འབུམ་པས་དྲི་བ་སུམ་ཅུ་རྩ་ལྔ་དྲིས་པའི་ལན་དུ། ",
            "དཀར་པོ་ཞེས་པ་ས་སྦྲུལ་ལོ་སྤྱི་ལོ་༡༥༠༩ ལོའི་ཧོར་ཀ་དྲུག་པའི་ཚེས་བརྒྱད་ཀྱི་སྔ་དྲོའི་ཐུན་མཚམས་གཅིག་ལ་ཕྲེང་པོ་དགའ་ལྡན་གླིང་དུ་།",
            "བཞི་པ་དྲིས་ལན་མཐོང་བ་དོན་ཡོད་ཅེས་བྱ་བ་མཆེད་གསུམ་པའི་དྲིས་ལན་དང་པོ་འདི་ནི། ",
            "ཨངྒི་རིའི་ལོ་མཆུ་ཅན་གྱི་དཀར་པོའི་ཕྱོགས་ཀྱི་རྫོགས་པ་གསུམ་པ་ལ་ལྷ་ལྡན་གྱིས་འི་ཐིག་ལེར་།",
            ""
        ],
        [
            "ལྔ་པ་དྲིས་ལན་སྣང་གསལ་སྒྲོན་མེ་ཞེས་བྱ་བ་འདི་ནི། ",
            "རབ་སྒང་གི་མཁས་པ་མི་ལྔར་གྲགས་པའི་ཆོས་ཀྱི་སྡེ་ཆེན་པོ་རྣམས་ཀྱི་ནང་།",
            "བཀའ་བརྒྱུད་རིན་པོ་ཆེའི་བསྟན་པའི་འབྱུང་ཁུངས་དམ་པ་ར་ཏི་དགོན་གྱི་གཟིམས་ཁང་བ་སྐུ་མཆེད་ཀྱིས་དྲིས་པའི་ལན་དུ། ",
            "ཁྱི་ལོ་ཧརོ་ཀ་བཅུ་གཅིག་པའི་ཚེས་བཅུ་བདུན་གྱི་སྔ་དྲོའིི་ཐུན་མཚམས་གཅིག་ཁོ་ན་ལ་ཤྲཱི་ནཱ་ལེཎྡྲའི་ཆོས་ཀྱི་སྡེ་ཆེན་པོར་།",
            "དྲུག་པ་དྲིས་ལན་རྣམ་པར་ཐར་པའི་དོན་བསྡུས་ཞེས་བྱ་བ་འདི་ནི། ",
            "དཔོན་དྲུང་བ་དགའ་བས་དྲིས་པའི་ལན་དུ་མེ་བྱི་ལོ་སྤྱི་ལོ་༡༥༡༦ ལོར་ཡོལ་རིན་ཆེན་གླིང་གི་ཡང་དབེན་ཐེག་ཆེན་རྩེ་ཞེས་བྱ་བར་།",
            "བདུན་པ་དྲིས་ལན་རབ་གསལ་ཀ་བ་ཞེས་པ་",
            "དཔལ་བསྣམས་ནང་སོའི་དྲིས་ལན་སྔ་མ་ཞེས་བྱ་བ་འདི་ནི། ",
            "ས་སྐྱོང་མཁྱེན་རབ་དབང་ཕྱུག་གིས། ",
            "དྲི་བ་བཅུ་དྲུག་མཛད་པའི་ལན་དུ་རྗེ་ཀརྨཱ་ཕྲིན་ལས་པས་ཐུན་བར་ལྔ་ལ་།",
            "བརྒྱད་པ་དྲིས་ལན་ཉུང་ངུ་རྣམ་གསལ་ཞེས་པ་དཔལ་བསྣམས་ནང་སོའི་དྲིས་ལན་གཉིས་པ་འདིའི་ནང་དྲི་བ་གསུམ་གྱི་ལན་མཛད་།",
            "དགུ་པ་དྲིས་ལན་དངུལ་དཀར་མེ་ལོང་ཞེས་བྱ་བ་འདི་ནི། ",
            "དཔལ་ངག་གི་དབང་པོའི་ཞལ་སྔ་ནས་ཆོས་ཀྱི་རྗེ་འབྲུག་པ་ཀུན་ལེགས་པ་ལ་དྲི་བ་ཚིག་རྐང་བཞི་བཅུ་མཛད་སྣང་བའི་བརྗོད་དོན་དྲི་བ་ཉེར་དྲུག་ཏུ་བསྡུས་ཏེ",
            ""
        ],
        [
            "དེའི་ལན་དུ་སྙུག་ལ་རྫོང་དུ་།",
            "བཅུ་པ་དྲིས་ལན་ཐེ་ཚོམ་མུན་སེལ་ཞེས་པ་ཁམས་རི་བོ་ཆེའི་དགེ་སློང་གི་ཞུས་ལན་འདི་ནི། ",
            "དགེ་སློང་བསོད་ནམས་གྲུབ་པ་ཞེས་བྱ་བས་དྲི་བ་ལྔ་བཀོད་པའི་ལན་དུ། ",
            "བྱི་བ་ལོ་ཀ་བ་བརྒྱད་པའི་ཚེས་བཅུ་ལ་རྣམ་ཐོས་ཀྱི་རི་བོའི་སྒྲུབ་པའི་སྡེ་བསམ་འཕེལ་དབང་པོའི་ཏོག་ཅེས་པར་།",
            "བཅུ་གཅིག་པ་དྲིས་ལན་གནས་ལུགས་གསལ་བར་སྟོན་པའི་ཉི་འོད་ཅེས་བྱ་བ་རབ་ཐང་དབོན་པའོ་དྲིས་ལན་འདི་ནི་ཀརྨཱ་ཕྲིན་ལས་པས་ཚལ་དབུས་གླིང་དུ་མཛད་དོ།། ",
            "སྤྱིར་མགུར་དང་དྲིས་ལན་འདི་དག་ནི་རྗེ་ཉིད་དགུང་ལོ་བརྒྱད་ཅུ་གྱ་བཞི་པ་ས་ཕག་ལོ་སྤྱི་ལོ་༡༥༣༩ ལོར་གདན་ས་ཆེན་པོ་ལེགས་བཤད་གླིང་དུ་ཤིང་པར་དུ་བརྐོས་ཏེ་པར་བསྐྲུན་གནང་ཡོད་པ་ནི། ",
            "གཞུང་འདི་ཉིད་ཀྱི་པར་བྱང་སྨོན་ཚིག་ལས། ",
            "ཁྱད་པར་རྒྱལ་དབང་ཀརྨཱ་ཕྲིན་ལས་པས། །",
            "སྐུ་ཚེའི་རྒྱལ་མཚན་ནམ་མཁའ་གནས་ཀྱི་བར། །",
            "མི་ནུབ་བརྟན་ཞིང་",
            "བློ་གསལ་གདུལ་བྱའི་ཚོགས། །",
            "བཤད་སྒྲུབ་དར་རྒྱས་གོང་དུ་འཕེལ་གྱུར་།",
            "ཅེས་བརྗོད་དེ་",
            ""
        ],
        [
            "འཕགས་པའི་ཡུལ་དུ་སྒྱུར་བྱེད་དུ་གྲགས་པ་ས་མོ་ཕག་ལོ་ཧོར་ཀ་དྲུག་པའི་ཚེས་བདུན་གྱི་ཉི་མ་མེ་བཞིའི་འགྲུབ་སྦྱོར་དང་ལྡན་པའི་དུས་",
            "དགེ་བ་ལ་བསྟན་པ་རིན་པོ་ཆེ་བཤད་སྒྲུབ་ཀྱི་སྒོ་ནས་འཛིན་པའི་ཆོས་ཀྱི་འདུན་ས་ཆེན་པོ་རིན་ཆེན་རི་བོ་ལེགས་པར་བཤད་པའི་གླིང་དུ་ཡོངས་སུ་རྫོགས་པར་།",
            "ཅེས་གསལ་བ་ལྟར་ལགས། ",
            "ད་ལམ་འདི་ག་ཝཱ་ཎ་བཛྲ་བིདྱཱ་གཙུག་ལག་སློབ་གཉེར་ཁང་གི་སློབ་གཉེར་བ་ཚེ་དབང་རྒྱལ་མཚན་ནས་མ་བསྐུལ་དང་བླང་གི་རྗེ་ཀརྨ་ཕྲིན་ལས་པའི་མགུར་ཚན་ང་བཞི་དང༌། ",
            "དྲིས་ལན་བཅུ་གཅིག་བཅས་ཆ་ཚང་གློག་ཀླད་དུ་བཅུག་སྟེ་",
            "ཕྱོགས་སྒྲིག་དང་ཞུ་དག་བཅས་གྲུབ་ནས",
            "འདི་ལོར་ཝཱ་ཎ་བཛྲ་བིདྱཱ་དཔེ་མཛོད་ཁང་ནས་པར་བསྐྲུན་འགྲེམས་སྤེལ་ཞུ་སྐབས། ",
            "ཕ་ཡུལ་ཤར་ཁུམ་ཁུམ་སྟོད་ནས་ཁོང་གི་ཕ་ངག་དབང་ཀརྨ་དང༌། ",
            "མ་ཨོ་རྒྱན་ཚེ་རིང༌། ",
            "གཅུང་པོ་ཨང་བསོད་ནམས་བཅས་ནས་པར་བསྐྲུན་འགྲོ་གྲོན་གྱི་ཞལ་འདེབས་གནང་བ་དང༌། ",
            "རང་དགོན་གྱི་སྒྲུབ་བླ་གཅེན་པོ་བསོད་ནམས་ཚེ་རིང་ནས་གློག་ཀླད་ཀྱི་མཐུན་རྐྱེན་སྦྱར་བ་བཅས་ལ་",
            "ཐུགས་རྗེ་ཆེ་ཞུ་རྒྱུ་དང༌། ",
            "སྤྱིར་ཁོང་གིས་མགུར་དང་དྲིས་ལན་འདི་དག་པར་བསྐྲུན་འགྲེམས་སྤེལ་ཞུ་བའི་དམིགས་ཡུལ་ནི། ",
            "དཔལ་ལྡན་བླ་མ་དམ་པ་༧སྐྱབས་རྗེ་ཡོངས་འཛིན་མཁན་ཆེན་ཁྲ་འགུ་རིན་པོ་ཆེ་མཆོགགི་སྐུ་ཚེ་ཞབས་པད་བསྐལ་བརྒྱར་བརྟན་པའི་ཆེད་དང༌། ",
            "གཅེན་པོ་བསོད་ནམས་ཚེ་རིང་ལོ་གསུམ་ཕྱོགས་གསུམ་དུ་བཞུགས་སྐབས་འགལ་རྐྱེན་བར་ཆད་མེད་པར་ཕྱག་ཆེན་དང་ཆོས་དྲུག་སོགས་ཀྱི་ཉམས་ལེན་ལེགས་པར་གྲུབ་ནས་",
            "སྒྲུབ་ཁང་ནས་ཐོན་ཡོང་བའི་དགའ་སྟོན་དང་སྟབས་བསྟུན་ནས་པར་བསྐྲུན་འགྲེམས་སྤེལ་ཞུས་གནང་བ་ལགས། ",
            "སྐབས་འདིར་ཕྱག་དཔེ་འདིའི་ཞུ་དག་གནང་མཁན་རྒན་ཉི་མ་དང༌། ",
            "རྒན་ཀརྨ་དབང་ཕྱུག་དང༌། ",
            "མཁན་པོ་ཤེས་རབ་ཕུན་ཚོགས་བཅས་ལ་",
            ""
        ],
        [
            "ཡང་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་།",
            "དེ་བཞིན་མ་ཕྱི་གསལ་པོ་མ་ཐོབ་པ་དང༌། ",
            "ཞུ་དག་གནད་སྨིན་མ་སོང་བ་སོགས་ཀྱིས་ལྷག་ཆད་དང༌། ",
            "ནོར་འཁྲུལ་བྱུང་བ་ཐམས་ཅད་མཁས་པའི་དབང་པོ་རྣམས་ཀྱི་དྲུང་དུ་བཤགས་ཤིང༌། ",
            "ནོར་བཅོས་བཀའ་བསླབ་ཀྱང་ལྷུག་པོར་སྩོལ་གནང་བཀའ་དྲིན་།",
            "ཞེས་བལ་བོད་ཀྱི་མཚམས་ཤར་སྦ་ཁང་དོན་གྲུབ་སྡིངས་ཀྱི་བཙུན་པ་ཚེ་རིང་ཤར་པས། ",
            "དེབ་འདིའི་ངོ་སྤྲོད་གླེང་བརྗོད་དུ། ",
            "འཕགས་ཡུལ་གྲོང་ཁྱེར་ཆེན་པོ། ",
            "ཆུ་བོ་ཝཱ་རཱ་དང་ཎ་སཱིའི་ཉེ་འདབས་སུ་གནས་པའི་བཛྲ་བིདྱཱ་གཙུག་ལག་སློབ་གཉེར་ཁང་དུ། ",
            "སྤྱི་ལོ་༢༠༡༡ ཀ་༡༡ ཚེས་༡༥ ཉིན་སྦྱར་བའོ།། ",
            "༄༅། །ཡར་འབྲོག་གི་སའི་ཐིག་ལེ་སྤ་དོ་གཡུ་ར་བྱ་བའི་རི་བོའི་སྤོ་ལ་",
            "ཡུལ་གྱི་བདུད་རྩི་ཉམས་སུ་མྱོང་བར་འཆས་པའི་ཚེ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "གནས་སྤྱི་བོ་བདེ་ཆེན་འཁོར་ལོ་དེར། །",
            "རྗེ་སངས་རྒྱས་ཀུན་གྱི་སྤྲུལ་པའི་སྐུ། །",
            "སྐུ་ལྟ་བས་མི་ངོམས་མཚན་དཔེར་ལྡན།།",
            "ཡབ་ཆོས་གྲགས་རྒྱ་མཚོའི་སྐུ་ལ་འདུད། །",
            "ཕ་ཁྱོད་ཞལ་མཐོང་བའི་གདུལ་བྱ་རྣམས། །",
            "རྩ་སྟོང་ཕྲག་བདུན་བཅུ་རྩ་གཉིས་ཀྱི། །",
            "རྩལ་ཅིར་ཡང་འཆར་བའི་དོན་རྟོགས་།",
            ""
        ],
        [
            "ལུས་སྤྲུལ་སྐུ་འགྲུབ་པར་བྱིན་གྱིས་རློབས།།",
            "རྩ་གཉུག་མའི་རང་མཚང་མ་རིག་པས། །",
            "ཕྱི་གཟུང་བ་ཡུལ་དུ་ཉིད་འཁྲུལ་ཏེ།།",
            "དོན་སྣ་ཚོགས་སྣང་བའི་ཞེན་ལྟ་འདི། །",
            "སོ་སོ་རང་རིག་ཏུ་གྲོལ་བར་མཛོད། །",
            "རྩ་མི་ཤིགས་སྒྱུ་འཕྲུལ་སྤྲུལ་པའི་སྐུ། །",
            "དེ་བརྟན་གཡོ་ཀུན་ལ་ཁྱབ་པའི་བདག །",
            "ལུས་ཆོས་ཀྱི་དབྱིངས་སུ་རོ་མཉམ་པ། །",
            "ཡེ་གདོད་མའི་གནས་ལུགས་རྟོགས་པར་།",
            "གནས་མགྲིན་པ་ལོངས་སྤྱོད་འཁོར་ལོ་དེར། །",
            "རྗེ་སངས་རྒྱས་ཀུན་གྱི་ལོངས་སྤྱོད་རྫོགས།།",
            "གསུང་ཚངས་དབྱངས་ཡན་ལག་དྲུག་བཅུར་ལྡན།།",
            "ཡབ་ཆོས་གྲགས་རྒྱ་མཚོའི་གསུང་ལ་",
            ""
        ],
        [
            "འདུད། །",
            "ཕ་ཁྱོད་གསུང་ཐོས་པའི་གདུལ་བྱ་རྣམས། །",
            "རླུང་ཉི་ཁྲི་ཆིག་སྟོང་དྲུག་བརྒྱ་ཡི། །",
            "རྩལ་ཅིར་ཡང་འཆར་བའི་དོན་རྟོགས་།",
            "ངག་ལོངས་སྐུ་འགྲུབ་པར་བྱིན་གྱིས་རློབས།།",
            "རླུང་གཉུག་མའི་རང་མཚང་མ་རིག་པས། །",
            "བར་གཡོ་བའི་དབུགས་སུ་ཉིད་འཁྲུལ་ཏེ།།",
            "སྒྲ་སྣ་ཚོགས་ཐོས་པའི་ཞེན་ལྟ་འདི། །",
            "སོ་སོ་རང་རིག་ཏུ་གྲོལ་གྱུར་།",
            "རླུང་འཕོ་མེད་ལོངས་སྤྱོད་རྫོགས་པའི་སྐུ། །",
            "དེ་སྣང་སྲིད་ཀུན་ལ་ཁྱབ་པའི་དངོས། །",
            "ངག་ཆོས་ཀྱི་དབྱིངས་དང་རོ་མཉམ་པ། །",
            "ཡེ་གདོད་མའི་གནས་ལུགས་རྟོགས་པར་།",
            "གནས་སྙིང་ག་ཆོས་ཀྱི་འཁོར་ལོ་དེར། །",
            "རྗེ་སངས་རྒྱས་ཀུན་གྱི་ཆོས་ཀྱི་སྐུ། །",
            "ཐུགས་ཟབ་ཞི་སྤྲོས་བྲལ་འོད་གསལ་བ། །",
            "ཡབ་ཆོས་གྲགས་རྒྱ་མཚོའི་ཐུགས་ལ་འདུད། །",
            "ཕ་ཁྱོད་ཀྱིས་སེམས་ངོ་སྤྲད་པ་རྣམས། །",
            "ཡིད་འགྱུ་བ་དུང་ཕྱུར་ཕྲག་བདུན་སོགས། །",
            "རྩལ་ཅིར་ཡང་འཆར་བའི་དོན་རྟོགས་།",
            ""
        ],
        [
            "ཡིད་ཆོས་སྐུ་འགྲུབ་པར་བྱིན་གྱིས་རློབས།།",
            "སེམས་གཉུག་མའི་རང་མཚང་མ་རིག་པས། །",
            "ནང་འཛིན་པ་སེམས་སུ་ཉིད་འཁྲུལ་ཏེ།།",
            "ཡུལ་ཀུན་ལ་འཕྲོ་བའི་ཞེན་ལྟ་འདི། །",
            "སོ་སོ་རང་རིག་ཏུ་གྲོལ་གྱུར་།",
            "སེམས་རང་རིག་འོད་གསལ་ཆོས་ཀྱི་སྐུ། །",
            "དེ་འཁོར་འདས་ཀུན་ལ་ཁྱབ་པའི་བདག །",
            "ཡིད་ཆོས་ཀྱི་དབྱིངས་སུ་རོ་མཉམ་པ། །",
            "ཡེ་གདོད་མའི་གནས་ལུགས་རྟོགས་པར་།",
            "ཅེས་པ་བྱ་ལོ་ཟླ་བ་བདུན་པའི་ཉེར་བརྒྱད་ཀྱི་ཉིན་ཡར་འབྲོག་གི་སའི་ཐིག་ལེ་སྤ་དོ་གཡུ་ར་བྱ་བའི་རི་བོའི་སྤོ་ལ་",
            "ཡུལ་གྱི་བདུད་རྩི་ཉམས་སུ་མྱོང་བར་འཆས་པའི་ཚེ་",
            "ནམ་མཁའ་འཇའ་དང་འོད་ཀྱིས་གང་བའི་དཀྱིལ་ན་མེ་ཏོག་དཀར་པོ་ལང་ལོང་དུ་འབབ་པ་མཐོང་བས་",
            "འདིའི་དབུས་ན་བདག་གི་བླ་མ་བཞུགས་སམ་སྙམ་དུ་ཡང་ཡང་བལྟས་པས་མཐོང་བ་འགགས་ཏེ་རང་རིག་པའི་མོད་ལ",
            ""
        ],
        [
            "ས་བླ་མ་ལ་གསོལ་བ་འདེབས་ཤིང་སྨོན་ལམ་དུ་བྱ་བ་འདི་རྟ་ཐོག་ཏུ་ཁ་ཆོལ་དུ་སྨྲས་པའོ།། ",
            "༄༅། །ཙཱ་རི་ཡུལ་སྨད་ཌཱ་ཀི་ནིའི་མདུན་སར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "ཡབ་འཁོར་ལོ་སྡོམ་པའི་སྒྱུ་ཐབས་ཀྱིས། །",
            "རྟེན་སྤྲུལ་པའི་དཀྱིལ་འཁོར་མ་བསྡུས་པ། །",
            "ཡུམ་རྡོ་རྗེ་ཕག་མོའི་རྣམ་པ་ཅན། །",
            "ཙྭ་རི་གསང་སྔགས་ཀྱི་ཕོ་བྲང་འདི། །",
            "ནང་རྡོ་རྗེའི་ལུས་ལ་མཚོན་པ་ན།།",
            "ཐབས་དཔྱིད་ཀྱི་མིང་ཅན་ཧཾ་ཡིག་དང༌། །",
            "ཡུམ་སྟོང་ཆེན་ཨ་ཤད་ཐིག་ལེའི་གནས། །",
            "རྩ་ཕྲ་མོའི་གཟུགས་ཅན་ཀུན་འདར་མ། །",
            "འཁོར་ལ་ལཱ་ན་དང་ར་སཱ་ན།།",
            "དེ་བདེ་བ་མཆོག་གི་འཁོར་ལོ་དང༌། །",
            "དབྱིངས་ནམ་མཁའ་ས་དང་ས་འོག་སྤྱོད།།",
            "རྩ་འཁོར་ལོ་བཞི་ཡིས་ཉེ་བར་མཚོན། །",
            "གནས་ཉི་ཤུ་རྩ་བཞིའི་གཙོ་བོ་ཡིན།།",
            "རྟེན་དེ་ལ་བརྟེན་པའི་ཡི་དམ་ལྷ། །",
            "གཡས་རྩ་ཁམས་ཐབས་ཏེ་དཔའ་བོ་ཡིན།།",
            ""
        ],
        [
            "གཡོན་རྩ་ཁམས་ཤེས་རབ་དཔའ་མོ་དངོས། །",
            "ཟུང་འཇུག་དེ་འཁོར་ལོ་བདེ་མཆོག་ལགས། །",
            "ཕྱི་སྤྲུལ་པའི་གནས་སུ་བགྲོད་པ་དང༌། ",
            "ནང་རྩ་རླུང་ཐིག་ལེ་བསྒོམ་པ་དང༌། །",
            "གཞན་དཀྱིལ་འཁོར་འཁོར་ལོ་བསྒྲུབ་པ་གསུམ། །",
            "སངས་རྒྱས་ཀྱི་ལམ་དུ་གཅིག་པས་ན།།",
            "ཕྱི་ནང་གི་རྟེན་འབྲེལ་སྒྲིག་པའི་ཕྱིར། །",
            "གནས་ཆེན་དུ་འབྲེལ་བ་བྱས་ཙམ་ལས། །",
            "མངོན་སུམ་གྱི་ཉམས་མྱོང་མ་མཆིས་ན།།",
            "མཆེད་གྲོགས་རྣམས་ཅོ་འདྲི་མི་འཚལ་ཏེ།།",
            "འོལ་ཚོད་ལ་སུ་ཞིག་ཡིད་ཆེས་སྐྱེ། །",
            "རྩེ་གཅིག་ཏུ་བསྒོམ་ལ་གཞོལ་བ་ལས། །",
            "ས་ལམ་གྱི་རྟོགས་པ་མངོན་གྱུར་ཏེ།།",
            "ཕྱི་ནང་གི་གནས་ལུགས་གཟིགས་པ་རྣམས། །",
            "ཉམས་འཛིན་མེད་དུ་ཤར་ཚེ་རྡོ་རྗེའི་གླུ། །",
            "ཤུགས་འབྱུང་དུ་གསུང་བར་འོས་ལགས་པས། །",
            "ཁྱེད་གྲུབ་ཆེན་ལ་སླར་ཡང་སྐུལ་མ་འདེབས།།",
            "ཞེས་པ་ཙཱ་རི་ཡུལ་སྨད་ཌཱ་ཀི་ནིའི་མདུན་སར་",
            "ས་མོ་ཕག་ལོ་ཧོར་ཀ་བཅུ་པའི་ཚེས་བདུན་ལ་སྨྲས་པའོ།།",
            ""
        ],
        [
            "༄༅། །ཆོས་རྒྱལ་ལྷུན་པོའི་དབང་ལྡན་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "ཀུན་ཁྱབ་ཀྱི་བླ་མ་ཆོས་ཀྱི་སྐུ། །",
            "སྔོན་སྟུག་པོ་བཀོད་པའི་རྡོ་རྗེ་འཆང༌། །",
            "མཆོག་སྤྲུལ་སྐུ་གཞན་ཕན་རྣམ་རོལ་ཏུ། །",
            "དཔག་མེད་ཀྱི་བསྐལ་པར་སངས་རྒྱས་ཀྱང༌། །",
            "གཞན་སྣང་དུ་སྤྲུལ་བསྒྱུར་མི་གཟུགས་ཅན། །",
            "རྗེ་དོན་གཉིས་ལྷུན་གྲུབ་འགྲོ་བའི་དགོན། །",
            "ཕ་ཀརྨཱ་པཀྴིའི་ཞབས་ལ་འདུད། །",
            "རྒྱུད་སྨིན་ཅིང་གྲོལ་བར་བྱིན་གྱིས་རློབས།།",
            "བདག་སྔོན་བསགས་ཀྱི་ལས་འཕྲོ་ཡོད་ལ་མེད།།",
            "ཆུང་ངུ་ནས་དམ་པའི་ཆོས་དང་མཇལ། །",
            "ཐུབ་པ་ཡི་བསྟན་ལ་རབ་ཏུ་བྱུང༌།།",
            "དབུས་གཙང་གི་མཐིལ་དུ་དམ་ཆོས་བསླབས། །",
            "མཁས་གྲུབ་ཀྱི་བླ་མ་མང་དུ་བསྟེན།།",
            "ཐོས་པ་ཡི་ཆོས་ལ་ནན་ཏན་བྱས།།",
            "བཀའ་སྡེ་སྣོད་གསུམ་དང་རྒྱུད་སྡེ་བཞི། །",
            "མན་ངག་དང་རིག་གནས་ཕལ་ཆེར་ཐོས།།",
            ""
        ],
        [
            "དུས་ད་ལོ་སངས་རྒྱས་དངོས་དང་མཇལ། །རྗེ་སྙི་སྒོམ་དྭགས་པོའི་ཆོས་བཞི་ལ།།",
            "ཐབས་སྐྱེས་བུ་གསུམ་གྱི་ལམ་རིམ་མཛད།།",
            "མཐའ་བྲལ་དབུ་མ་ཡི་ལྟ་ཁྲིད་ཀྱིས། །ཆོས་ཀུན་སྐྱེ་མེད་དུ་གཏན་ལ་ཕབ།།",
            "དམ་ཆོས་ཟབ་མོ་ནང་དོན་ལ།།",
            "རྒྱབ་རྟེན་དུ་མདོ་རྒྱུད་མཐའ་དག་སྤུངས།།",
            "མཐའ་དྲུག་དང་ཚུལ་བཞིའི་ཕྱག་རྒྱ་བཀྲོལ།།"
        ],
        [
            "ཕྱི་ནང་གཞན་གསུམ་གྱི་སྒོ་ལྕགས་ཕྱེ།།",
            "ཟབ་དོན་གྱི་བེ་བུམ་ཁ་ཕྱེ་ནས།།",
            "བསམ་གྱིས་མི་ཁྱབ་པའི་གནས་བཞི་བསྟན།།",
            "སངས་རྒྱས་ཀྱི་གསང་མཛོད་ཆེན་པོར་ཁྲིད།།",
            "ལུང་རིགས་ཀྱི་སྒྲོན་མེ་གསལ་བར་སྤར། །",
            "གཞི་ལུས་ངག་ཡིད་ཀྱི་གནས་ཚུལ་དང༌། །",
            "ལམ་རྩ་རླུང་ཐིག་ལེས་བགྲོད་པའི་རིམ། །",
            "སྐུ་གསུམ་གྱི་ནོར་བུ་ལེན་ཚུལ་སོགས། །",
            "མངོན་སུམ་དུ་ཕྱག་མཛུབ་བཙུགས་ནས་བསྟན།།",
            "ནཱ་རོ་པཎ་ཆེན་གྱི་ཆོས་དྲུག་ལ།།",
            ""
        ],
        [
            "ལམ་མྱུར་བདེའི་བགྲོད་ཚུལ་གཞན་ཡང་བསྣན། །",
            "བསྲེ་འཕོ་དགུ་སྐོར་གྱིས་ཁ་བརྒྱན་ཏེ།།",
            "ཚེ་གཅིག་སངས་རྒྱས་ཀྱི་ཉེ་ལམ་གསུངས།།",
            "མེས་ཟླ་འོད་གཞོན་ནུའི་གདམས་པའི་བཅུད། །",
            "ཆོས་ལྷན་ཅིག་སྐྱེས་སྦྱོར་གཉུག་མའི་ལམ། །",
            "དབྱིངས་ནམ་མཁའ་འཕངས་སྤྱོད་ལྟ་བའི་ཀློང༌། །",
            "དེ་མ་བཅོས་ཁྱབ་བརྡལ་ཆེན་པོར་བསྟན།།",
            "ཆོས་གཞན་ཡང་ཟབ་དང་རྒྱ་ཆེ་བ། །",
            "སྒྲུབ་བརྒྱུད་འདིའི་གསང་གཏམ་ཕལ་ཆེར་ཐོས།།",
            "དོན་འདི་རྣམས་ལས་འཕྲོ་ཡོད་ཡོད་འདྲ།།",
            "ད་ཆོས་ཀྱི་སྐལ་བས་རྒྱལ་བར་།",
            ""
        ],
        [
            "དེ་ཙམ་དུ་མང་པོར་ཐོས་པའི་དོན། །",
            "མྱོང་བ་ཡི་གནད་དང་མ་འདྲེས་ཤིང༌། །",
            "གདམས་པ་རྣམས་ཉམས་སུ་མ་ལོན་པར། །",
            "ཆོས་སང་བྱེད་གནས་སུ་ལུས་པ་དང༌། །",
            "གཞན་གཡོག་གི་ཁོལ་པོར་གོལ་བ་དང༌། །",
            "རྣམ་གཡེང་གིས་ཉི་མ་འགྲིབས་པ་དང༌། །",
            "གཏི་མུག་གིས་མཚན་མོ་ཟད་པ་ལས། །",
            "ཆོས་མེད་དུ་མི་ཚེ་འཛད་འཛད་འདྲ།།",
            "བདག་སྒོ་གསུམ་ཆོས་དང་མ་འདྲེས་པའི། །",
            "ལུས་སེར་ཆས་ཙམ་འདིའི་ཁ་ཆོས་ཀྱིས། །",
            "འཆི་ཁ་རུ་བསླུས་ན་ཅི་ཙུག་བྱ།།",
            "དོན་འདི་ལ་བསམས་ན་སྐྱོ་བ་སྐྱེས།།",
            "སེམས་རྣལ་དུ་མ་ཕེབས་ཆ་མ་ཆོ། །",
            "ལུས་བརྟན་ས་མི་ཟིན་འདར་འདར་བྱེད།།",
            "ངག་སྨྲེ་སྔགས་སླབ་ཆོལ་འགོག་པ་མེད།།",
            "འདི་མཚན་ལྡན་རྗེ་ཡིས་གསན་ལགས་གྲང༌།།",
            ""
        ],
        [
            "དྲིན་ཅན་གྱི་ཕ་མས་སྣ་དྲངས་པའི། །",
            "ངེད་འཁོར་བ་འདི་ན་འཁྱམས་པ་རྣམས། །",
            "ཕ་བླ་མ་ཡི་ཐུགས་རྗེས་སྐྱོབ་རེ་རན། །",
            "ད་ལམ་སྣ་ཟིན་པར་བྱིན་གྱིས་རློབས།།",
            "དུས་ད་རེས་བཙན་ས་མ་ཟིན་ན།།",
            "རྟེན་འདི་འདྲ་ཕྱིས་ནས་རྙེད་དཀའ་ཡང༌། །",
            "བར་ཆད་ཀྱི་འདམ་དུ་འདི་ཙམ་བྱིང༌། །",
            "ད་ཐར་པའི་སྐམ་སར་ཁྲིད་དུ་གསོལ།།",
            "བདག་གདུང་ཤུགས་དྲག་པོའི་འོ་དོད་འདི། །",
            "ཡབ་ཆོས་གྲགས་རྒྱ་མཚོས་གསན་ལགས་སམ། །",
            "མ་མཁའ་འགྲོ་རྣམས་ཀྱིས་དགོངས་ལགས་སམ། །",
            "བྲན་ཆོས་སྐྱོང་རྣམས་ཀྱིས་ཚོར་ཏེ་མཆི། །",
            "དུས་ད་རེས་ཐུགས་རྗེས་མི་སྐྱོབ་།",
            "རྗེ་བླ་མའི་ཐུགས་རྗེས་ཅི་ཞིག་བྱ།།",
            ""
        ],
        [
            "ད་འཁོར་བ་འདི་ལས་མི་སྒྲོལ་ན།།",
            "མ་མཁའ་འགྲོ་རྣམས་ཀྱང་བཏང་སྙོམས་ཅན། །",
            "རྐྱེན་བར་ཆད་འདི་འདྲ་མི་བཀོག་ན།།",
            "ཆོས་སྐྱོང་རྣམས་ཁས་བླངས་རྫུན་པོ་ཆེ།།",
            "དོན་དེ་རྣམས་ཐུགས་ཀྱིས་བརྩེར་དགོངས་ལ།།",
            "ཐུགས་རྗེ་དང་བྱིན་རླབས་རྡུལ་སྤྲུགས་མཛོད། །",
            "ཅེས་པ་ལུག་ལོ་ཧོར་ཀ་བརྒྱད་པའི་ཚེས་བཞིར་",
            "ཆོས་རྒྱལ་ལྷུན་པོའི་དབང་ལྡན་དུ་",
            "རང་གིས་སུག་བྲིས་སུ་བགྱིས་པ་ཤུ་བྷཾ། །",
            " ༄༅། །ཀློང་ཡངས་ཆོས་ཀྱི་ཕོ་བྲང་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། རྗེ་སངས་རྒྱས་ཀྱི་སྤྲུལ་པ་མི་གཟུགས་ཅན། །",
            "གནས་ལུགས་ཀྱི་དོན་ལ་མངའ་བརྙེས་པའི། །",
            "ཕ་འཁྲུལ་ཞིག་སངས་རྒྱས་བསམ་གྲུབ་ལ།།",
            "བདག་སྒོ་གསུམ་གུས་པས་གསོལ་བ་འདེབས།།",
            ""
        ],
        [
            "ངས་སྔོན་ཆད་བླ་མ་མང་དུ་བསྟེན།།",
            "མདོ་རྒྱུད་ཀྱི་གླེགས་བམ་དཔག་མེད་མཐོང༌།།",
            "ལུང་རིགས་ལ་དགག་སྒྲུབ་མང་བྱས་ཀྱང༌། །",
            "ཕྱི་ཡིད་དཔྱོད་ཀྱི་ལམ་དུ་ལུས་ནས་ཐལ།།",
            "དུས་ད་རེས་སྒྲོ་འདོགས་ནང་ནས་ཆོད།།",
            "གཞི་སེམས་ཉིད་སྐྱེ་བ་མེད་པར་རྟོགས།།",
            "སྐྱེ་མེད་དེ་ཆོས་ཀྱི་སྐུ་རུ་མཐོང༌།།",
            ""
        ],
        [
            "ཆོས་སྐུ་སྨྲ་བརྗོད་ལས་འདས་པར་།",
            "རྣམ་རྟོག་རང་རིག་གི་ངང་དུ་གྲོལ།།",
            "གཟུང་འཛིན་སྐྱེ་མེད་ཀྱི་དབྱིངས་སུ་ཡལ། །",
            "སྣང་གྲགས་ཆོས་ཉིད་ཀྱི་ཀློང་དུ་དེངས། །",
            "རེ་དོགས་མཉམ་ཉིད་ཀྱི་ནམ་མཁར་ཐིམ། །",
            "ཐ་སྙད་ཀྱི་ཚིག་ལ་ཟད་པ་མེད།།",
            "གྲུབ་མཐའ་ཡི་སྤུ་རིས་ཐམས་ཅད་ཀྱང༌། །",
            "རྟོགས་ཙ་ན་ཕྱག་རྒྱ་ཆེན་པོར་འདུས།།",
            "མ་རྟོགས་ན་སྨྱོན་པའི་སླབ་ཆོལ་ཡིན།།",
            "ཡུལ་སྣང་ལ་ཞེན་པས་མ་བསླད་ན།།",
            ""
        ],
        [
            "སྣང་སྟོང་གི་གཟུང་བ་ནམ་མཁའི་འཇའ། །",
            "ཟུང་འཇུག་གི་རྒྱལ་ཁམས་གཟའ་གཏད་བྲལ།།",
            "མཉམ་ཉིད་ཀྱི་རོལ་གར་ཨ་ལ་ལ།།",
            "རང་གསལ་གྱི་རིག་པ་འགག་མེད་འདི། །",
            "གདོད་མ་ནས་རྒྱུན་ཆད་མེད་པའི་དབྱིངས། །",
            "གཉུག་མ་ལྷུན་གྲུབ་ཀྱི་ལྟ་བ་ལགས། །",
            "མཐའ་བྲལ་གྱི་སེམས་ཉིད་ལྟད་མོར་ཆེ།།",
            "དྲན་འཛིན་གྱིས་མ་བསྒྲིབས་ལྷུག་པའི་ངང༌། །",
            "མཉམ་གཞག་དང་རྗེས་ཐོབ་རྒྱུན་ཆད་མེད།།",
            "རྦ་རླབས་ཀྱིས་མ་བསྐྱོད་ཆུ་བོ་བཞིན། །",
            "ཡེངས་མེད་ཀྱི་སྒོམ་པ་ངོ་མཚར་རྨད།།",
            "ཤུགས་འབྱུང་ལ་"
        ],
        [
            "བཅོས་མས་མ་བསླད་པར། །",
            "སྣ་ཚོགས་ངེས་མེད་དུ་སྤྱོད་ན་ཡང༌། །",
            "སྤྲུལ་པ་དང་སྒྱུ་མ་བཞིན་སྤྱོད་པ། །",
            "འགག་མེད་ཀྱི་རང་གདངས་ཨེ་མ་ཧོ། །",
            "རྣམ་རྟོག་ལ་ཞེན་པའི་སེལ་མེད་པ། །",
            "སྐད་ཅིག་མ་རང་རིག་རང་གསལ་འདི། །",
            "རང་གྲོལ་བདེ་ཆེན་གྱི་ཆོས་སྐུར་རྟོགས།།",
            "རེ་དོགས་དང་བྲལ་བ་ངོ་མཚར་ཆེ།།",
            "འདི་ལྟ་སྒོམ་སྤྱོད་འབྲས་རྡོ་རྗེའི་ཚིག །",
            "ཕོ་ཚོད་ཀྱི་རི་མོས་མ་བསྒྲིབས་པར། །",
            "རང་རིག་སྐྱེ་མེད་ཀྱི་རང་གདངས་ལས། །",
            "མངོན་སུམ་གྱི་ཉམས་མྱོང་གླུ་རུ་བླངས།།",
            "ཕ་འཁྲུལ་ཞིག་ཆེན་པོའི་བཀའ་དྲིན་ལས། །",
            "ཐེ་ཚོམ་གྱི་རྒྱ་མདུད་ད་རེས་གྲོལ།།",
            "འཁྲུལ་པ་ཡི་གཞི་རྩ་རྩད་ནས་ཆོད།།",
            ""
        ],
        [
            "རྨོངས་པ་ཡི་མགོ་འཁོར་ཡལ་ནས་ཐལ།།",
            "བསྐལ་བཟང་གི་སངས་རྒྱས་སྟོང་བྱོན་ཀྱང༌། །",
            "ཉམས་རྟོགས་ལ་ངེས་ཤེས་འདྲོངས་ཟིན་པས། །",
            "གནས་ལུགས་ཀྱི་སྒྲོ་འདོགས་དཔྱོད་མི་དགོས།།",
            "ཡིན་ལུགས་ཀྱི་ཕུ་ཐག་ནང་ནས་ཆོད།།",
            "ཟབ་མོ་འདི་དབྱངས་སུ་ལེན་པ་ལ།།",
            "ཆོས་བདག་རྣམས་ཅུང་ཟད་མི་དགྱེས་མོད།།",
            "ཕ་བླ་མ་ལ་རྟོགས་པ་འབུལ་བ་དང༌། །",
            "མཆེད་གྲོགས་རྣམས་ཉམས་མྱོང་འགྲན་པའི་ཚེ། །",
            "གསང་དོན་ཀྱང་མི་འདུག་ཅི་དགར་སྨྲས། །",
            "མཁའ་འགྲོ་རྣམས་ཀོ་ལོང་མ་མཛད་པར། །",
            "ཉམས་རྟོགས་རྣམས་གོང་དུ་སྤེལ་བ་དང༌། །",
            "འགལ་རྐྱེན་གྱི་བར་ཆད་བསྲུང་དུ་གསོལ།།",
            ""
        ],
        [
            "ཞེས་པ་བྱི་བ་ལོ་ཧོར་ཀ་བཅུ་པའི་ཚེས་བརྒྱད་ལ་",
            "ཀློང་ཡངས་ཆོས་ཀྱི་ཕོ་བྲང་དུ་སྨྲས་པའོ།། ",
            "༄༅། །ཡང་ཀློང་ཡངས་སུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "སྙིང་པོའི་དོན་རྟོགས་ཆོས་ཀྱི་རྗེ། །",
            "གནས་ལུགས་སྟོན་པའི་ཐུགས་རྗེ་ཅན། །",
            "དྲིན་ཅན་སངས་རྒྱས་བསམ་གྲུབ་ལ།།",
            "སྙིང་ནས་འདུད་དོ་བརྩེར་དགོངས་ཤིག །",
            "ཁྱེད་ཀྱི་ཐབས་མཁས་ཐུགས་རྗེ་དང༌། །",
            "སྔོན་ནས་འདྲིས་པའི་བག་ཆགས་སམ། །",
            "ཚེ་འདིར་གོམས་པའི་ཉེར་ལེན་གྱིས། །",
            "གཉུག་མའི་གནས་ལུགས་འདི་ལྟར་རྟོགས།།",
            "སྣང་བའི་རང་འཚང་རིག་ཙམ་ན།།",
            "ཇི་ལྟར་སྣང་ཡང་སྟོང་པའི་གདངས། །",
            "ངོས་གཟུང་མཚན་མས་མ་གོས་པའི། །",
            "ཆོས་དབྱིངས་མཁའ་ལ་སྣང་བ་ཙམ། །",
            "རྟོག་པའི་རང་འཚང་རིག་ཙམ་ན།།",
            "ཇི་ལྟར་འཕྲོ་ཡང་སེམས་ཀྱི་རྩལ། །",
            "བཟོ་བཅོས་མཚན་མས་མ་གོས་པའི། །",
            "ཡེ་ཤེས་རྗེན་པར་སྣང་བ་ཙམ། །",
            "དྲན་པའི་རང་འཚང་རིག་ཙམ་ན།།",
            ""
        ],
        [
            "ཇི་ལྟར་དྲན་ཡང་གཉུག་མའི་ངང༌། །",
            "ངར་འཛིན་མཚན་མས་མ་གོས་པའི། །",
            "རང་རིག་གསལ་བར་སྣང་བ་ཙམ། །",
            "འཁྲུལ་པའི་རང་འཚང་རིག་ཙམ་ན།།",
            "ཇི་ལྟར་འཁྲུལ་ཡང་གདོད་མའི་བབས།།",
            "གཟུང་འཛིན་མཚན་མས་མ་གོས་པའི། །",
            "རིག་པའི་མིག་ཡོར་སྣང་བ་ཙམ། །",
            "གནས་པའི་རང་འཚང་རིག་ཙམ་ན།།",
            "ཇི་ལྟར་གནས་ཀྱང་མཉམ་ཉིད་དབྱིངས། །",
            "བྱིང་རྨུགས་མཚན་མས་མ་གོས་པའི། །",
            "རང་རིག་སྤྲོས་དང་བྲལ་བ་ཙམ། །",
            "འགྱུར་བའི་རང་འཚང་རིག་ཙམ་ན།།",
            "ཇི་ལྟར་འགྱུ་ཡང་འོད་གསལ་ཀློང༌། །",
            "འཕྲོ་རྒོད་མཚན་མས་མ་གོས་པའི། །",
            "རང་ངོ་རང་གིས་ཤེས་པ་ཙམ། །",
            "འཁོར་བའི་རང་མཚང་རིག་ཙམ་ན།།",
            "ཇི་ལྟར་འཁོར་ཡང་སྒྱུ་མའི་དངོས། །",
            "བདེ་སྡུག་མཚན་མས་མ་གོས་པའི། །",
            "སྐུ་བཞི་མངོན་དུ་གྱུར་བ་ཙམ། །",
            "ཞི་བའི་རང་མཚང་རིག་ཙམ་ན།།",
            ""
        ],
        [
            "ཇི་ལྟར་ཞི་ཡང་སྣང་བརྙན་ཉིད། །",
            "ཡེ་མེད་མཚན་མས་མ་གོས་པའི། །",
            "ངོ་བོ་ཉིད་དབྱིངས་དག་པ་ཙམ། །",
            "སྐྱེ་བའི་རང་མཚང་རིག་ཙམ་ན།།",
            "ཇི་ལྟར་སྐྱེ་ཡང་སྤྲུལ་པའི་སྐུ། །",
            "མངོན་ཞེན་མཚན་མས་མ་གོས་པའི། །",
            "རྣམ་དག་བསྐྱེད་རིམ་བསྒོམ་པ་ཙམ། །",
            "འཆི་བའི་རང་མཚང་རིག་ཙམ་ན།།",
            "ཇི་ལྟར་ཤི་ཡང་རྫོགས་པའི་རིམ། །",
            "ལས་སྣང་མཚན་མས་མ་གོས་པའི། །",
            "དོན་དམ་བདེན་པ་མཐོང་བ་ཙམ། །",
            "བདེ་བའི་རང་མཚང་རིག་ཙམ་ན།།",
            "ཇི་ལྟར་བདེ་ཡང་འཕོ་འགྱུར་མེད།།",
            "ཟག་པའི་མཚན་མས་མ་གོས་པའི། །",
            "བདེ་ཆེན་ལྷུན་གྱིས་གྲུབ་པ་ཙམ། །",
            "གསལ་བའི་རང་མཚང་རིག་ཙམ་ན།།",
            "ཇི་ལྟར་གསལ་ཡང་སྟོང་པའི་གཟུགས། །",
            "སྤྲོས་པའི་མཚན་མས་མ་གོས་པའི། །",
            "རྒྱལ་ཡུམ་མཁའ་ལ་སྣང་བ་ཙམ། །",
            "སྟོང་པའི་རང་མཚང་རིག་ཙམ་ན།།",
            ""
        ],
        [
            "ཇི་ལྟར་སྟོང་ཡང་བླ་མེད་ཆོས། །",
            "འཁྲུལ་པའི་མཚན་མས་མ་གོས་པ། །",
            "བློ་བུར་དྲི་མས་སྟོང་པ་ཙམ། །",
            "ལྟ་བའི་རང་མཚང་རིག་ཙམ་ན།།",
            "ཇི་ལྟར་བལྟས་ཀྱང་དབྱིངས་ཀྱི་ངང༌། །",
            "མཐར་འཛིན་མཚན་མས་མ་གོས་པ། །",
            "སྨྲ་བསམ་བརྗོད་ལས་འདས་པ་ཙམ། །",
            "སྒོམ་པའི་རང་མཚང་རིག་ཙམ་ན།།",
            "ཇི་ལྟར་བསྒོམས་ཀྱང་ལྷུག་པའི་ངང༌། །",
            "སྡུག་བཙིར་མཚན་མས་མ་གོས་པའི། །",
            "མ་ཡེངས་ལྷོང་ངེར་གནས་པ་ཙམ། །",
            "སྤྱོད་པའི་རང་མཚང་རིག་ཙམ་ན།།",
            "ཇི་ལྟར་སྤྱོད་ཀྱང་ཕར་ཕྱིན་དྲུག །",
            "བླང་དོར་མཚན་མས་མ་གོས་པའི། །",
            "ཤུགས་འབྱུང་ཅི་དགར་སྤྱོད་པ་ཙམ། །",
            "འབྲས་བུའི་རང་མཚང་རིག་ཙམ་ན།།",
            "ཇི་ལྟར་བསྒྲུབས་ཀྱང་སེམས་ཉིད་རང༌། །",
            "རེ་དོགས་མཚན་མས་མ་གོས་པའི། །",
            "རང་སེམས་ཆོས་སྐུར་རྟོགས་པ་ཙམ། །",
            "བདག་གིས་ཟབ་མོའི་ངེས་གསང་རྙེད།།",
            "བླ་མའི་བྱིན་རླབས་སྙིང་ལ་ཞུགས།།",
            ""
        ],
        [
            "སྤྲོས་བྲལ་རྗེན་པ་ནང་ནས་ཤར།།",
            "འཁོར་འདས་གཉིས་ཀྱི་རང་མཚང་།",
            "ཐ་མལ་ཤེས་པའི་ངོ་བོ་མཐོང༌།།",
            "མཐའ་བྲལ་ལྟ་བའི་ཕུ་ཐག་ཆོད།།",
            "སངས་རྒྱས་དངོས་སུ་བྱོན་ན་ཡང༌། །",
            "དྲི་རྩད་སྒྲོ་འདོགས་དཔྱོད་རྒྱུ་མེད།།",
            "ངེས་ཤེས་ནང་ནས་འདྲོངས་པའི་ཚིག་།",
            "ཡིན་ལུགས་སྒྲོག་པ་ལྟ་བའི་མགུར། །",
            "ཐུན་མཚམས་ཉམས་ཀྱི་འཆར་སྒོ་ལ།།",
            ""
        ],
        [
            "འགག་པ་མེད་པའི་རང་སྒྲར་བླངས།།",
            "ཞེས་པ་ཡང་ཀློང་ཡངས་སུ་སྨྲས་པའོ།། ",
            "༄༅། །མལ་ལྕགས་ཆོས་མཛད་ཀློང་ཆེན་པས་",
            "གསེར་གྱི་ཐུར་མའི་དཔེ་ཆ་བསྟན་ནས་",
            "ཅོ་དྲིས་པའི་ལན་དུ་གསུངས་པའི་མགུར། ",
            "མལ་ལྕགས་ཆོས་མཛད་ཀློང་ཆེན་པས་",
            "གསེར་གྱི་ཐུར་མའི་དཔེ་ཆ་བསྟན་ནས་",
            "ཅོ་དྲིས་པའི་ལན་དུ་སྨྲས་པ། ",
            "ན་མ་ཤྩིཏྟ་བཛྲཱ་ཡ། ",
            "བདག་ནི་ཐོས་དང་ཤེས་རབ་མི་ཆེ་ཡང༌། །",
            "སྔོན་ནས་གོམས་པའི་བག་ཆགས་མཐུ་བརྟས་ཤིང༌། །",
            "རིང་དུ་སྦྱངས་པའི་ལས་ཀྱི་འཕྲོ་རྙེད་པས། །",
            "ཟབ་རྒྱས་ལྟ་བའི་གནད་ལ་ཅུང་ཟད་འདྲིས། །",
            "ལོག་པར་ལྟ་བའི་གཡང་ལས་སྐྱོབ་མཛད་པ། །",
            "ཡང་དག་དོན་གྱིས་མཁན་མ་ནོར་བས། །",
            "རྒྱ་ནག་མཁན་པོའི་རྫོགས་ཆེན་མི་སྒོམ་ཙམ། །",
            "སེམས་ཉིད་རྣལ་མའི་དོན་འདི་སྒོམ་ལ་དགའ།།",
            ""
        ],
        [
            "རྒྱ་ཆད་ཕྱོགས་ལྷུང་སྤངས་པའི་ལྟ་བ་འདི། །",
            "བློ་ཡིས་མ་རེག་བཅོས་མའི་ཆོས་མིན་ཀྱང༌། །",
            "རྒྱ་ནག་ལུགས་དང་ཁྱད་པར་འབྱེད་པའི་ཆོས། །",
            "འདི་ཉིད་བསྒོམས་དང་མངོན་སུམ་ལམ་ཡིན་ནོ།།",
            "བྱ་རྩོལ་རེ་དོགས་མཚན་མ་ལས་འདས་ཀྱང༌། །",
            "བསམ་མེད་ཁོ་ན་སྒོམ་དུ་མི་བྱེད་པས། །",
            "ཤེས་དང་ཤེས་བྱ་སོ་སོར་མི་འཛིན་པ། ",
            "ཙམ་གྱི་ཧྭ་ཤང་ལྟ་དང་མཚུངས་མ་ལགས། །",
            "རྣམ་པར་རྟོག་པས་བསམ་མི་ཁྱབ་པའི་དོན། །",
            "ཐ་སྙད་ཚིག་གིས་བརྗོད་པར་མི་ནུས་ཀྱང༌། །",
            "སོ་སོ་རང་གིས་རིག་པར་བྱ་བ་ཉིད། །",
            "ཡིན་ཕྱིར་ཧྭ་ཤང་ལྟ་ལས་ཁྱད་པར་འཕགས།།",
            "ངེས་པའི་དོན་ལ་ལྟ་དང་ལྟ་བས་དབེན།།",
            "དེ་དོན་མཐོང་བར་འདོད་ན་གནས་ལུགས་དོན། །",
            "ཟབ་ཞི་སྤྲོས་དང་བྲལ་བའི་སེམས་ཉིད་འདི། །",
            "ལྟ་བ་ཡིན་ཞིང་ལྟ་བའི་ཡུལ་ཡང་དེ།།",
            "ཁྱེད་ཀྱིས་ཨ་ཏིའང་འདི་བཞིན་ཞེན་ན་དགེ །",
            "མི་མཐུན་ན་ནི་ལྟ་དེ་ཇི་ལྟ་བུ། །",
            "སོ་སོར་རྟོག་པའི་ཤེས་རབ་ཀྱིས་དབེན་ན།།",
            ""
        ],
        [
            "རྒྱ་ནག་ལུགས་ཡིན་དེ་ཡང་རིང་དུ་དོར།།",
            "ཡང་སྨྲས་པ། ",
            "༄༅། །ཆོས་རྒྱལ་ལྷུན་པོའི་འོད་ཟེར་བྱེ་བ་བརྒྱ་འགྱེད་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "གནས་ལུགས་ཇི་བཞིན་གཟིགས་པ་ཐུགས་རྗེའི་སྤྱན། །",
            "ཟབ་ཡངས་ལྟ་བའི་མཁའ་ལ་རབ་ཕྱེ་།",
            "འགྲོ་ཀུན་མཐར་འཛིན་གཡང་ལས་སྲུང་མཛད་པ། །",
            "སྐྱེ་དགུའི་མིག་གཅིག་བཀའ་བརྒྱུད་རྣམས་ལ་འདུད། །",
            "གཞུང་ལུགས་འཆད་ལ་མཁས་པའི་ལྟ་བ་དེ།།",
            "འཆད་ཚེ་བདེན་བདེན་འདྲ་ཡང་སྒྲ་སྤྱི་ཙམ། །",
            "ལུང་དང་རིགས་པར་འབྲེལ་བའི་ལྟ་བ་དེ།།",
            "འཕྲལ་དུ་མཁས་མཁས་འདྲ་ཡང་བཤད་ཆོས་ཙམ། །",
            "གྲུབ་མཐའི་སྤུ་རིས་འབྱེད་པའི་ལྟ་བ་དེ།།",
            ""
        ],
        [
            "སྨྲ་ཚེ་ལེགས་ལེགས་འདྲ་ཡང་ཕོ་ཚོད་ཙམ། །",
            "ཐ་སྙད་ཚིག་ལ་འཆེལ་བའི་ལྟ་བ་དེ།།",
            "བརྗོད་དུས་ཡིན་ཡིན་འདྲ་ཡང་ཡིད་དཔྱོད་ཙམ། །",
            "རྗེས་དཔག་ངེས་ངོ་སྐྱོང་བའི་ལྟ་བ་དེ།།",
            "བསྒོམས་ན་རྟོགས་རྟོགས་འདྲ་ཡང་རྣམ་རྟོག་ཙམ། །",
            "བརྡ་ཐབས་དཔེ་ཡིས་མཚོན་པའི་ལྟ་བ་དེ།།",
            "སྟོན་ཚེ་ཟབ་ཟབ་འདྲ་ཡང་དོན་སྤྱི་ཙམ། །",
            "མཐའ་བཞི་སྤྲོས་དང་བྲལ་བའི་ལྟ་བ་དེ།།",
            "ངེས་དོན་ཡིན་ཡིན་འདྲ་ཡང་སྟོང་རྐྱང་ཙམ། །",
            "ཁས་ལེན་ཀུན་དང་བྲལ་བའི་ལྟ་བ་དེ།།",
            "གནས་ལུགས་མཐོང་མཐོང་འདྲ་ཡང་བརྫུན་རིབ་ཙམ། །",
            "བདེན་གཉིས་སོ་སོར་འབྱེད་པའི་ལྟ་བ་དེ།།",
            ""
        ],
        [
            "ཟུང་འཇུག་ཡིན་ཡིན་འདྲ་ཡང་གཉིས་སྡེབས་ཙམ། །",
            "མི་རྟོག་ལྟེངས་པོར་ཤོར་བའི་ལྟ་བ་དེ།།",
            "མཉམ་པར་བཞག་གཞག་འདྲ་ཡང་བྱིང་རྨུགས་ཙམ། །",
            "འཁོར་འདས་བླང་དོར་འབྱེད་པའི་ལྟ་བ་དེ།།",
            "ཉེ་ལམ་ཡིན་ཡིན་འདྲ་ཡང་མཐར་འཛིན་ཙམ། །",
            "བླ་མའི་བྱིན་རླབས་ཞུགས་པའི་ལྟ་བ་དེ།།",
            "ངག་ཏུ་བརྗོད་པར་དཀའ་ཡང་འཆུག་གོལ་མེད།།",
            "སྒྲོ་འདོགས་ནང་ནས་ཆོད་པའི་ལྟ་བ་དེ།།",
            "སྨྲ་བསམ་བརྗོད་ལས་འདས་ཀྱང་ངེས་པའི་དོན། །",
            "གནས་ལུགས་རང་ཞལ་མཐོང་བའི་ལྟ་བ་དེ།།",
            ""
        ],
        [
            "མཚོན་བྱེད་དཔེ་དང་བྲལ་ཡང་མངོན་སུམ་ལམ། །",
            "ཡིན་ལུགས་ཕུ་ཐག་ཆོད་པའི་ལྟ་བ་དེ།།",
            "ངོས་གཟུང་མཚན་མ་བྲལ་ཡང་གདོད་མའི་བབས།།",
            "འཁོར་འདས་མཉམ་ཉིད་རྟོགས་པའི་ལྟ་བ་དེ།།",
            "བླང་དོར་དགག་སྒྲུབ་མེད་ཀྱང་ཡང་དག་དོན། །",
            "རྣམ་རྟོག་དབྱིངས་སུ་ཐིམ་པའི་ལྟ་བ་དེ།།",
            "དྲན་དང་འཛིན་པ་མེད་ཀྱང་རང་རིག་ཉིད། །",
            "བདག་གིས་མཐའ་བྲལ་ཆེན་པོའི་གསང་རྙེད་པས། །",
            "གཞན་ཟེར་ཡི་གེའི་རྗེས་སུ་འབྲང་མ་ཁོམ།།",
            "ཚིག་གི་སྦུན་པ་དོར་ནས་"
        ],
        [
            "སྙིང་པོའི་དོན། །",
            "ནམ་ཞག་གཏན་གྱི་རྒྱགས་གྲབས་ཚུད་པ་ལགས། །",
            "ཁྱེད་ཀྱང་འཁོར་བའི་ཕ་མཐར་འབྱོན་བཞེད་།",
            "ཐབས་དང་ཤེས་རབ་བཟུང་གི་གཤོག་རླབས་བསྐྱོད།།",
            "འཆུག་མེད་ལྟ་བའི་མཁའ་ལ་ནམ་འཕངས་ཆོད།།",
            "བདེ་ཆེན་ཐར་པའི་གླིང་དུ་བགྲོད་པར་ངེས།།",
            "ཞེས་པ་གླང་ལོ་ཟླ་བ་བརྒྱད་པའི་ཚེས་བཅུ་བཞིའི་ཉིན་",
            "ཆོས་རྒྱལ་ལྷུན་པོའི་འོད་ཟེར་བྱེ་བ་བརྒྱ་འགྱེད་དུ་སྨྲས་པའོ།། ",
            "༄༅། །ཀོང་ཡུལ་གྱི་སའི་ཆ་ཟིངས་པོ་འབུམ་པ་སྒང་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "སྔོན་ཚོགས་གཉིས་ཀྱི་རྒྱུ་ལ་ལོངས་སྤྱད་པས། །",
            "དུས་དིང་སང་དོན་གཉིས་ལྷུན་གྱིས་གྲུབ།།",
            ""
        ],
        [
            "རྗེ་ཀརྨཱ་པཀྴི་སྤྲུལ་པའི་སྐུ། །",
            "ཕ་ཁྱོད་ཞབས་དད་པས་གཙུག་ཏུ་འཛིན།།",
            "སྦྱིན་འབྲས་ལ་སྤྱད་པའི་ཕྱུག་པོ་ཆེ།།",
            "ཚེ་ཕྱི་མ་ཡི་རྒྱགས་གྲབས་མི་བྱེད་པར། །",
            "སེར་སྣ་ཡི་གསོག་བྲུན་བྱེད་བྱེད་ནས།།",
            "ཡི་དྭགས་ཀྱི་ས་བོན་མ་འདེབས་ཨང༌། །",
            "ལོངས་སྤྱོད་ལ་སྙིང་པོ་མི་ལེན་ན།།",
            "ས་འོག་གི་གཏེར་དང་ཅིས་མི་མཚུངས།།",
            "ཡོད་བཞིན་དུ་སྤྱོད་པར་མི་ཕོད་ན།།",
            ""
        ],
        [
            "མེད་པ་རྣམས་བཙལ་ནས་ཅི་ཞིག་བྱེད།།",
            "ཟས་ནོར་གྱི་གཡོག་ལ་གོལ་བ་རྣམས། །",
            "བརྐམ་ཆགས་ལ་མི་ཚེ་ཟད་ཉེན་ཆེ།།",
            "རང་དབང་འདི་རང་གིས་འདུས་དུས་སུ། །",
            "མི་འཛད་པའི་གཏེར་དུ་སྦེད་རེ་རན། །",
            "ཞེན་མེད་ཀྱི་བྱ་བཏང་མི་ནུས་ཀྱང༌། །",
            "དངོས་འཛིན་གྱི་གསོག་འཇོག་མི་བྱེད་པར། །",
            "སྲེད་པ་དང་སེར་སྣ་རྒྱང་སྲིངས་ལ།།",
            "གང་ཡོད་ལ་ཕངས་སེམས་མེད་པར་བྱིན།།",
            "ཟང་ཟིང་གི་སྦྱིན་པ་ཕོངས་པའི་གཉེན། །",
            "ཁ་ཉེན་རྣམས་སྐྱབས་ཀྱི་སྦྱིན་པས་སྐྱོངས།།",
            "ཆོས་སྦྱིན་འདི་སྦྱིན་པའི་མཆོག་ཡིན་པས། །",
            "དུས་རྟག་ཏུ་དེ་གསུམ་ཉམས་སུ་ལོང༌།།",
            ""
        ],
        [
            "བཙུན་པོ་ཡི་རིགས་སུ་སྐྱེས་པ་རྣམས། །",
            "ཚུལ་ཁྲིམས་ཀྱི་རྒྱུ་ལས་བྱུང་ལགས་ཀྱང༌། །",
            "ཚུལ་འཆོས་དང་ངོ་ལྐོག་བྱེད་བྱེད་ནས།།",
            "ངན་སོང་གིས་བོན་མ་འདེབས་ཨང༌། །",
            "སྤོང་སེམས་ཀྱི་རླན་དང་མི་ལྡན་ན།།",
            "འཕྲལ་མཛེས་ཀྱི་ལྗོན་ཤིང་དབྱིབས་ལེགས་ཀྱང༌། །",
            "མཐོ་རིས་ཀྱི་འབྲས་བུ་མི་འབྱུང་བས། །",
            "བག་མེད་ཀྱི་ཚ་གདུང་རྒྱང་སྲིངས་ཤིག །",
            "བསླབ་གསུམ་གྱི་ནོར་ལ་དབང་འབྱོར་།",
            "ལྷ་མི་ཡི་རྒྱལ་སྲིད་རྙེད་མི་དཀའ།།",
            "ཚུལ་ཁྲིམས་ཀྱི་ས་བོན་འདེབས་ལེགས་ན།།",
            "བདེ་འགྲོ་ཡི་ལོ་ཐོག་སྨིན་པར་སླ།།",
            ""
        ],
        [
            "རྟགས་ཙམ་ལ་བྱང་ཆུབ་མི་འབྱུང་བས། །",
            "མཛེས་འདོད་དང་ཚུལ་འཆོས་རྒྱབ་ཏུ་བསྐྱུར། །",
            "ལོ་འདོད་ཀྱི་སེར་གཟུགས་མ་ཡིན་པའི། །",
            "དམ་ཚིག་ལ་རང་ཡིད་ཆེས་པར་མཛོད། །",
            "ཉེས་སྤྱོད་ཀྱི་ཚུལ་ཁྲིམས་སྤོང་བའི་སེམས། །",
            "གཞན་ཕན་གྱི་ཚུལ་ཁྲིམས་ཐེག་ཆེན་ལམ། །",
            "དགེ་ཆོས་རྣམས་སྡུད་པ་བཙུན་པོའི་མཆོག །",
            "རེས་འཇོག་ཏུ་མ་བཏང་ཉམས་སུ་ལོང༌།།",
            "གཟུགས་མཛེས་དང་སྐྱེ་ལེགས་བཟོད་པའི་འབྲས། །",
            "ཞེ་སྡང་གིས་རང་རྒྱུད་བསྲེགས་པ་རྣམས། །",
            "ཚིག་རྩུབ་ཀྱི་མེ་དཔུང་སྦར་སྦར་ནས།།",
            "དམྱལ་མེ་ཡི་བསྲེགས་རྫས་མ་བྱེད་ཨང༌། །",
            "ཁྲོ་འཁྲུགས་ཀྱིས་གཉིད་དང་བདེ་བ་འཇོམས། །",
            "མི་བཟོད་པ་སྡུག་བསྔལ་རྒྱུད་མའི་རྒྱུ། །",
            "ཁོང་ཁྲོ་ཉིད་ཐར་པའི་སྲོག་གཅོད་གྲི། །",
            "བཟོད་ལྡན་གྱི་རྣལ་འབྱོར་གར་ཡང་བདེ།།",
            "ཁ་འཇམ་ཡང་གཏིང་རྩུབ་བཟོད་པ་མིན།།",
            "མི་བཟོད་ཀྱང་བཟོད་ཚུལ་བཅོས་མའི་བཟོད།།",
            "ཚིག་ཙམ་གྱི་བཟོད་པ་བརྫུན་གྱི་ཟོལ། །",
            "ལྟར་སྣང་གི་བཟོད་པས་སླུ་བར་ངེས།།",
            ""
        ],
        [
            "གཤེ་སྐུར་ལ་བཟོད་ཙམ་བྱིས་པའི་བཟོད།།",
            "གནོད་པ་ལ་མི་ཁྲོ་བཟོད་པ་འབྲིང༌། །",
            "ཟབ་དོན་ལ་མི་སྐྲག་བཟོད་པའི་མཆོག །",
            "དེང་གིས་ཀྱང་མི་འཁྲུགས་བཟོད་པའི་ཕུལ།།",
            "བཟོད་འདི་རྣམས་རྒྱུད་དང་མ་འདྲེས་ན།།",
            "སྐྱིད་དུས་ཀྱི་བཟོད་པས་འབྱོངས་པར་དཀའ།།",
            "འཕྲལ་བྱུང་བློ་ལྡོག་གི་བཟོད་པ་ཡང༌། །",
            "གོམས་སྟོབས་ཀྱིས་མཆོག་ཏུ་བསྒྱུར་བ་གཅེས།།",
            "རྐྱེན་ངན་ལ་ཐོག་རྫིས་མ་བྱས་ན།།",
            ""
        ],
        [
            "བཟོད་པ་ཡི་ཕ་རོལ་མི་ཕྱིན་ཅིང༌། །",
            "བདེ་སྡུག་ཀུན་ལམ་དུ་འཁྱེར་ཤེས་ན།།",
            "མི་བཟོད་པའི་སྐྱོ་ངལ་མེད་ལགས་སོ། །",
            "སྦྱིན་པ་དང་ཚུལ་ཁྲིམས་བཟོད་པ་གསུམ། །",
            "རྒྱུ་བསོད་ནམས་ཀྱི་ཚོགས་འདི་མ་རྫོགས་ན།།",
            "གཞན་དོན་དུ་གཟུགས་སྐུ་མི་ཐོབ་པས། །",
            "ཕྱི་གཞུང་ལུགས་དང་མཐུན་པར་གདམས་པ་ཡིན།།",
            "ནང་རང་སེམས་ཀྱི་ངོ་བོ་མཐོང་བ་ན།།",
            "སྦྱིན་སོགས་ཀྱི་དགེ་བ་ལོགས་ན་མེད།།",
            "བསོད་ནམས་ཀྱི་ཚོགས་ཀྱང་འཁྲུལ་ངོ་ཙམ། །",
            "འདུས་བྱས་ཀྱི་དགེ་བ་རྟོག་པའི་གདངས། །",
            "སྦྱིན་པ་པོར་གཟུང་ན་"
        ],
        [
            "བདག་ཏུ་འཁྲུལ། །",
            "ལེན་པ་པོར་དམིགས་ན་གཞན་དུ་གོལ། །",
            "སྦྱིན་བྱ་ཞིག་མཐོང་ན་གཟུང་བར་ཞེན།།",
            "གཏོང་སེམས་ཀྱང་འཛིན་པའི་ཆ་ཡིན་པས། །",
            "གཟུང་འཛིན་གྱི་སྒྲོག་གིས་འཆིང་དོན་ཆུང༌།།",
            "གཉིས་མེད་ཀྱི་ཡེ་ཤེས་ཆོས་སྐུ་ཞེས། །",
            "མིང་ཙམ་དུ་བཏགས་པ་དེ་མཐོང་ན།།",
            "སྦྱིན་སོགས་ཀྱི་ཕ་རོལ་ཕྱིན་པ་ཡི། །",
            "བསོད་ནམས་དང་ཡེ་ཤེས་ཞེས་བྱའི་ཚོགས། །",
            "ཀུན་རྗོབ་དང་དོན་དམ་མ་འདྲེས་པར། །",
            "ཟུང་འཇུག་གི་ཕྱག་རྒྱར་སྦྱོར་ཤེས་།",
            ""
        ],
        [
            "ལག་བཅངས་སུ་སངས་རྒྱས་ཐོབ་པར་ངེས།།",
            "ཞེས་པ་",
            "ཤིང་མོ་ཡོས་ཀྱི་ལོ་ཧོར་ཀ་གཉིས་པའི་ཚེས་བཅུ་བཞི་ལ་",
            "ཀོང་ཡུལ་གྱི་སའི་ཆ་ཟིངས་པོ་འབུམ་པ་སྒང་དུ་སྨྲས་པ་ཤུབྷཾ། །",
            " ༄༅། །",
            "ཕྲག་ཚལ་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་བླ་མའི་ཞབས་པད་བསྟེན་ཙམ་ན།།",
            "ཐོས་པའི་ཆོས་ལ་ནན་ཏན་བྱས།།",
            "སྒྲོ་འདོགས་ཕྱི་རུ་དཔྱོད་པའི་ཚེ། །",
            "བཀའ་དང་བསྟན་བཅོས་ཕལ་ཆེར་བསླབས། །",
            "ཉམས་མྱོང་ནང་དུ་བསྐྱེད་ཙམ་ན།།",
            "རྩེ་གཅིག་བསྒྲུབ་ལ་བརྩོན་པར་བྱས།།",
            "མང་པོའི་ཚོགས་སུ་སྡོད་ཙམ་ན།།",
            ""
        ],
        [
            "ཅིར་སྣང་ཐམས་ཅད་གྲོགས་སུ་ཁྱེར།།",
            "རི་ཁྲོད་དབེན་པར་སྡོད་ཙམ་ན།།",
            "གདམས་པའི་ཟབ་གནད་ཉམས་སུ་བླངས།།",
            "དུས་དང་གནས་སྐབས་ཐམས་ཅད་དུ། །",
            "མ་ཡེངས་སེམས་ལ་བྱ་ར་བྱས།།",
            "ལྟ་བའི་ནམ་འཕངས་གཅོད་ཙམ་ན།།",
            "ཐོག་མེད་ནམ་མཁའི་དབྱིངས་ལ་འཆོས།།",
            ""
        ],
        [
            "སྒོམ་པའི་གོལ་ས་གཅོད་ཙམ་ན།།",
            "མ་ཡེངས་དྲན་པའི་རྒྱངས་སོ་བཙུགས། །",
            "སྤྱོད་པ་རྩིང་ཞིབ་འབྱེད་ཙམ་ན།།",
            "བྱ་རྩོལ་སྦུན་ལྐོགས་བཞིན་དུ་དོར།།",
            "འབྲས་བུ་སངས་རྒྱས་བསྒྲུབ་ཙམ་ན།།",
            "རེ་དོགས་ནམ་མཁའི་མཇའ་བཞིན་དེངས། །",
            "ཉམས་དང་རྟོགས་པ་ཤར་ཙམ་ན།།",
            "ཆེད་དུ་མ་གཟུང་ལྷུག་པར་།",
            ""
        ],
        [
            "དད་ལྡན་སློབ་མས་བསྐོར་ཙམ་ན།།",
            "ཉིན་མཚན་ཆོས་ཀྱི་འཁོར་ལོ་བསྐོར།།",
            "རང་ཉིད་གཅིག་པུར་སྡོད་ཙམ་ན།།",
            "སེམས་ཉིད་ཆོས་སྐུའི་རང་ཞལ་བལྟས།།",
            "རྐྱེན་ངན་བར་ཆད་བྱུང་ཙམ་ན།།",
            "རོ་སྙོམས་སྤྱོད་པས་ཐོག་རྫིས་བྱས།།",
            ""
        ],
        [
            "རྒྱལ་པོའི་ཕོ་བྲང་འགྲིམ་ཙམ་ན།།",
            "འདོད་ཡོན་མ་ལུས་གྲོགས་སུ་ཁྱེར།།",
            "སྡེ་ཆེན་གནས་གཞི་འཛུགས་ཙམ་ན།།",
            "བསྟན་དང་སེམས་ཅན་སྙིང་ལ་བཅངས། །",
            "རྣལ་འབྱོར་ཕོ་མོ་ཚོགས་ཙམ་ན།།",
            "ཉམས་དང་རྟོགས་པའི་གོ་བསྡུར་བྱས།།",
            "ད་ནི་ཤི་ཡང་རྡོ་རྗེ་མགུར་གྱི་ཕྲེང་བ། ",
            "འགྱོད་རྒྱུ་མེད།།",
            ""
        ],
        [
            "སྔར་ཀྱང་དམ་ཆོས་ལྷ་ཆོས་བྱས།།",
            "ད་དུང་གཞན་དོན་ཁོ་ན་བྱེད།།",
            "རང་དོན་བསྒྲུབ་པར་མ་གྱུར་།",
            "ཅེས་པ་ཡོས་ལོ་ཟླ་བ་ལྔ་པའི་ཚེས་གསུམ་ལ་ཕྲག་ཚལ་དུ་སྨྲས་པའོ།། ",
            "༄༅། །རྣམ་ཐོས་ཀྱི་ཚལ་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "ཡབ་མི་འགྱུར་བདེ་བ་ཆེན་པོའི་ངང༌། །",
            "དཔྱིད་ཧཾ་ཡིག་མགོན་པོའི་ངོ་བོ་ཉིད། །",
            "དཔལ་འཁོར་ལོ་སྡོམ་པ་མི་གཟུགས་ཅན། །",
            "ཕ་གར་གྱི་དབང་པོའི་ཞབས་ལ་འདུད། །",
            "མདང་སྲོད་ལ་ཚོགས་གསོག་སྒྲིབ་སྦྱོང་བྱས།།",
            "ནམ་གུང་ལ་འོད་གསལ་གཉིད་དུ་ཉལ། །",
            "ཐོ་རངས་སྲོག་རྩོལ་དང་འབར་འཛག་སྦྱངས།།",
            ""
        ],
        [
            "ཉམས་བདེ་ཆེན་དུ་ཤར་ནས་འདི་སྐད་སྨྲ།།",
            "བཙན་པོའི་ས་མཁར་འཐབ་རྩོད་འཁྲུག་པའི་རྒྱུ། །",
            "གཞི་གཅིག་བདག་ཏུ་གཟུང་ན་ཆགས་སྡང་འཕེལ།།",
            "འདུ་འཛི་སྐྱུང་ན་གང་དུ་སྡོད་ཀྱང་སྐྱིད། །",
            "གནས་ལ་ངེས་པ་མེད་པའི་རྣལ་འབྱོར་བདེ།།",
            "ཉེ་དུའི་གདུང་སེམས་འཆི་བྱེད་འཁོར་བའི་།",
            "དགྲ་གཉེན་ཕྱོགས་ཆར་འབྱེད་ན་དུག་ལྔ་འཕེལ།།",
            "རང་སྣང་དག་ན་སུ་དང་འགྲོགས་ཀྱང་མཐུན།།",
            ""
        ],
        [
            "མཛའ་དང་འཁོན་ཀོས་མེད་པའི་རྣལ་འབྱོར་བདེ།།",
            "ཚེ་འདིའི་འདུན་གྲབས་བདུད་ཀྱི་བླུ་༼བསླུ་༽བྲིད་ཡིན།།",
            "ལེགས་ཉེས་རྩིས་བཏབ་བྱས་ན་ཞེན་ཆགས་འཕེལ།།",
            "ཆོས་བཞིན་བྱེད་པའི་མདུན་གྲོས་ལྷུན་གྱིས་གྲུབ།།",
            "འཕྲལ་སྣང་གདོང་ལ་འདེད་པའི་རྣལ་འབྱོར་བདེ།།",
            "ཕྱི་རིག་ཐ་སྙད་ཐོས་བསམ་གཡེང་བའི་རྒྱུ། །",
            "ལུང་དང་རིགས་པའི་དགག་སྒྲུབ་རྣམ་རྟོག་འཕེལ།།",
            ""
        ],
        [
            "སེམས་ཉིད་རང་ངོ་ཤེས་ན་མཁས་པའི་མཆོག །",
            "སོ་སོར་རང་རིག་ཡོད་པའི་རྣལ་འབྱོར་བདེ།།",
            "ཟིང་ལོང་རྟོག་པའི་རི་མོ་འཁོར་བའི་རྒྱུ། །",
            "དགེ་སྡིག་མཚན་མར་གཟུང་ན་འཁྲུལ་སྣང་འཕེལ།།",
            "མ་བཅོས་ལྷུག་པར་འཇོག་པ་ཡང་དག་དོན། །",
            "སྨྲ་བསམ་བརྗོད་མེད་སྐྱོང་བའི་རྣལ་འབྱོར་བདེ།།",
            "ཐ་མལ་ཞེན་པ་དངོས་འཛིན་འཆིང་བའི་རྒྱུ། །",
            "དག་སྣང་ལྷ་རུ་ཤར་ན་བཟང་རྟོག་འཕེལ།།",
            "སྣང་སྟོང་ཟུང་འཇུག་དག་པའི་ལྷ་སྐུ་ལ།།",
            "ཞེན་མེད་གཅེར་མཐོང་རང་གྲོལ་རྣལ་འབྱོར་བདེ།།",
            ""
        ],
        [
            "ཉོན་མོངས་ལས་རླུང་སྲིད་པའི་རྩ་བ་ཡིན།།",
            "རྣམ་རྟོག་རླུང་ཆེན་གཡོས་ན་འཁོར་བ་འཕེལ།།",
            "དེ་ཉིད་རང་ངོ་ཤེས་པ་ཡེ་ཤེས་རླུང༌། །",
            "ཟབ་ལམ་སྲོག་རྩོལ་ཤེས་པའི་རྣལ་འབྱོར་བདེ།།",
            "དཔྱིད་དང་ཐིག་ལེ་ཉམས་ན་དམྱལ་བའི་རྒྱུ། །",
            "གནད་ཟབ་མེད་པའི་ཞུ་བདེས་འདོད་ཆགས་འཕེལ།།",
            "བདེ་ཆེན་གནས་སུ་གང་བ་སངས་རྒྱས་ལམ། །",
            "འཛིན་ལྡོག་དགྲམ་ལ་མཁས་པའི་རྣལ་འབྱོར་བདེ།།",
            "སྣང་མེད་སྟོང་པར་གོལ་ན་འགོག་པར་ལྟུང༌།།",
            ""
        ],
        [
            "གསལ་སྣང་རྟགས་ལ་ཞེན་ན་སྲིད་པ་འཕེལ།།",
            "ཟུང་འཇུག་ལྷན་སྐྱེས་ཕྱག་རྒྱ་ཆེན་པོ་ལ།།",
            "ངོས་བཟུང་མཚན་མ་བྲལ་བའི་རྣལ་འབྱོར་བདེ།།",
            "རྗེ་བླ་མའི་བཀའ་འདྲིན་དྲན་པའི་མཐུས། །",
            "རང་ལ་བདེ་བའི་ཉམས་ཤར་ནས།།",
            "ཐོ་རངས་དུས་ཀྱི་ཐུན་བར་ལ།།",
            "བདེ་ཆེན་རྡོ་རྗེའི་གླུ་རུ་བླངས།།",
            ""
        ],
        [
            "ཞེས་པ་ཡོས་ལོ་ཟླ་བ་བདུན་པའི་ཚེས་བཅུ་བཞི་ལ་རྣམ་ཐོས་ཀྱི་ཚལ་དུ་སྨྲས་པའོ།། ",
            "༄༅། །",
            "ཙཱ་རི་བཀྲ་ཤིས་ལྗོངས་སུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "སྐུ་སྣང་སྟོང་སྐྱེ་མེད་ལྷ་ཡི་སྐུ། །",
            "གསུང་གྲག་སྟོང་འགག་མེད་རྡོ་རྗེའི་དབྱངས། །",
            "ཐུགས་བདེ་སྟོང་དབྱེར་མེད་ལྷན་ཅིག་སྐྱེས།།",
            "ཕ་དུས་གསུམ་མཁྱེན་པའི་ཞབས་ལ་འདུད། །",
            "འདིར་ཚོགས་ཀྱི་མཆེད་གྲོགས་སྒོམ་ཆེན་དང༌། །",
            "སྐལ་ལྡན་གྱི་སློབ་བུར་བཅས་པ་རྣམས། །དགེ་སློང་ལ་གླུ་ལོང་མི་འཚལ་།",
            "གླུ་གར་རྣམས་འདུལ་བའི་གཞུང་ལས་།",
            "དེ་འོན་ཀྱང་དཔའ་བོ་ཌཱ་ཀི་རྣམས། །",
            "ནང་ཚོགས་ཀྱི་འཁོར་ལོར་འདུ་བའི་སར། །",
            "རྣལ་འབྱོར་གྱི་ངང་ནས་དབྱངས་སུ་ལེན།།",
            "ཁྱེད་རྡོ་རྗེའི་མགུར་ལ་སྙན་གཏོད་།",
            ""
        ],
        [
            "མི་ང་རང་ངན་ཏེ་བརྒྱུད་པ་བཟང༌།།",
            "ཡབ་ཀརྨཱ་པཀྴིའི་བུ་གཅིག་པུ། །",
            "རྗེ་བཀའ་བརྒྱུད་གོང་མའི་གདུང་སོབ་ཅིང༌། །",
            "མེས་ཏཻ་ལོ་ནཱ་རོའི་བརྒྱུད་འཛིན་ཡིན།།",
            "མི་ང་རང་ངན་ཏེ་བླ་མ་བཟང༌།།",
            "ཕ་ཆོས་གྲགས་རྒྱ་མཚོ་སེམས་ཀྱི་གཤིས། །",
            "བུ་སློབ་མ་རྣམས་ཀྱང་ཁོང་གིས་སྐྱོང༌།།",
            "བྱིན་བརླབས་ཀྱི་བཀའ་བབས་རྒྱུན་འཆད་མེད།།",
            "མི་ང་རང་ངན་ཏེ་མཆེད་གྲོགས་བཟང༌།།",
            ""
        ],
        [
            "ཁྱེད་དམ་ཚིག་གཅིག་པའི་རྡོ་རྗེ་སྤུན། །",
            "ཚེ་གཅིག་ལ་སངས་རྒྱས་བསྒྲུབ་པའི་སླད། །",
            "སེམས་ཆོས་སྐུར་རྟོགས་པ་ཤ་སྟག་ཡིན།།",
            "མི་ང་རང་ངན་ཏེ་སྒྲུབ་གནས་བཟང༌།།",
            "ཙཱ་རི་ཡེ་ཤེས་ཀྱི་འཁོར་ལོ་འདི། །",
            "མ་མཁའ་འགྲོ་ངང་གིས་འདུ་བའི་གནས། །",
            "དག་པ་མཁའ་སྤྱོད་ཀྱི་ཡ་གྱལ་ཡིན།།",
            "མི་ང་རང་ངན་ཏེ་དམ་ཆོས་བཟང༌།།",
            "ཆོས་ཕྱག་རྒྱ་ཆེན་པོ་རང་གི་སེམས། །",
            "གཞི་ཐོག་ན་འབྲས་བུ་ལྷུན་གྱིས་གྲུབ།།",
            "ཟུང་འཇུག་གི་རྒྱལ་ཁམས་ལྟད་མོར་ཆེ།།",
            ""
        ],
        [
            "མི་ང་རང་ངན་ཏེ་ལྟ་བ་བཟང༌།།",
            "མཐའ་བྲལ་གྱི་སེམས་ཉིད་གཉུག་མ་ལ།།",
            "ལྟ་རྒྱུ་གཅིག་མི་འདུག་སྟོང་པའི་ངང༌། །",
            "སྟོང་པར་ཡང་མ་བལྟས་ས་ལེ་བ། །",
            "མི་ང་རང་ངན་ཏེ་སྒོམ་པ་བཟང༌།།",
            "ཡེངས་མེད་ཀྱི་རིག་པ་ཧྲིག་གེ་བ། །",
            "དྲན་འཛིན་གྱི་སྡུག་རྩིར་མི་དགོས་པར། །",
            "ཐ་མལ་གྱི་ཤེས་པ་སོ་མ་རང༌། །",
            "མི་ང་རང་ངན་ཏེ་སྤྱོད་པ་བཟང༌།།",
            "བླང་དོར་དང་བྲལ་བའི་ལྷུག་པ་ལ།།",
            ""
        ],
        [
            "སྤྱོད་རྒྱུ་ཞིག་མི་འདུག་རང་བབས་ཉིད། །",
            "བཟོ་བཅོས་ཀྱིས་མ་བསླད་ཅི་བདེར་།",
            "མི་ང་རང་ངན་ཏེ་འབྲས་བུ་བཟང༌།།",
            "སེམས་གསལ་རིག་སྟོང་གསུམ་རྒྱལ་བའི་སྐུ། །",
            "ཡེ་གདོད་མའི་སངས་རྒྱས་རང་ལ་བཞུགས།།",
            "མ་སྒྲུབ་༼བསྒྲུབས་༽",
            "ཀྱང་འགྲུབ་པ་བློ་རེ་བདེ།།",
            ""
        ],
        [
            "འདི་ངན་པ་བཟང་པའི་ཁ་རྒྱན་ཅན། །",
            "ཡིན་ལུགས་རྣམས་དྲང་པོར་སྒྲོག་པའི་གླུ། །",
            "ཁྱེད་ཅོ་འདྲི་རྣམས་ལ་མི་འཚམ་ཡང༌། །",
            "མ་འཁའ་འགྲོ་དགྱེས་ཕྱིར་བླངས་པ་ཡིན།།",
            "ཞེས་པ་",
            "ཡོས་ལོ་ཟླ་བ་བརྒྱད་པའི་ཚེས་བཅུའི་ཚོགས་གྲལ་དུ་ཙཱ་རི་བཀྲ་ཤིས་ལྗོངས་སུ་སྨྲས་པའོ།། ",
            "༄༅། །",
            "ཙཱའ་རི་ཏྲའི་གནས་ཀྱི་བྱེ་བྲག་བོད་སོམས་གོ་ཞེས་བྱ་བར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་སངས་རྒྱས་ལས་ལྷག་པའི་ཀརྨཱ་པ། །",
            "བུ་སྐལ་ལྡན་གྱི་སེམས་རྒྱུད་བྱིན་བརླབས་ནས།།",
            "ཉམས་བདེ་ཆེན་རང་གྲོལ་དུ་ངོ་སྤྲོད་པའི། །",
            "ཕ་འདྲེན་མཆོག་ཆོས་རྗེའི་ཞབས་ལ་འདུད། །",
            "མདང་འོད་གསལ་གཉིད་ལས་སད་དུས་སུ། །",
            "རླུང་འཕྲོ་རྒོད་ཀྱི་རྗེས་ལ་སེམས་འབྲངས་།",
            "ཉམས་བན་བུན་སྣང་བ་ལང་མ་ལོང༌།།",
            "དེ་གཏན་ལ་འབེབས་ཕྱིར་དབྱངས་ཤིག་ལེན།།",
            ""
        ],
        [
            "རྒྱ་ཆད་ཕྱོགས་ལྷུང་བྲལ་བའི་སེམས་ཉིད་ལ།།",
            "ངོས་གཟུང་མཚན་མ་མེད་པ་ལྟ་བའི་གདེང༌། །",
            "གདེང་དེ་ཀུན་དང་ལྡན་པའི་རྣལ་འབྱོར་ང་བདེ་བ་ལ།།",
            "དེ་ཀུན་དང་ལྡན་པའི་སྒོམ་ཆེན་ང་སྐྱིད་པ་ལ།།",
            "བསྒོམ་བྱ་སྒོམ་བྱེད་དང་བྲལ་བའི་ཉམས་ལེན་ལ།།",
            "འགྱུ་བ་རང་ངོ་ཤེས་པ་སྒོམ་པའི་གདེང༌། །",
            "གདེང་དེ་ཀུན་དང་ལྡན་པའི་རྣལ་འབྱོར་ང་བདེ་བ་ལ།།",
            "དེ་ཀུན་དང་ལྡན་པའི་སྒོམ་ཆེན་ང་སྐྱིད་པ་ལ།།",
            ""
        ],
        [
            "ཚུལ་འཆོས་ངོ་ལྐོག་དང་བྲལ་བའི་སྤྱོད་པ་ལ།།",
            "ཤུགས་འབྱུང་ཐུག་ཕྲད་དུ་སྐྱོང་བ་སྤྱོད་པའི་གདེང༌། །",
            "གདེང་དེ་ཀུན་དང་ལྡན་པའི་རྣལ་འབྱོར་ང་བདེ་བ་ལ།།",
            "དེ་ཀུན་དང་ལྡན་པའི་སྒོམ་ཆེན་ང་སྐྱིད་པ་ལ།།",
            "རང་སེམས་གདོད་མ་ནས་ཆོས་སྐུར་བཞུགས་པ་ལ།།",
            "ཐོབ་འདོད་རེ་དོགས་དང་བྲལ་བ་འབྲས་བུའི་གདེང༌། །",
            "གདེང་དེ་ཀུན་དང་ལྡན་པའི་རྣལ་འབྱོར་ང་བདེ་བ་ལ།།",
            "དེ་ཀུན་དང་ལྡན་པའི་སྒོམ་ཆེན་ང་སྐྱིད་པ་ལ།།",
            ""
        ],
        [
            "ནམ་ཐོ་རངས་སྐྱ་རེངས་ཤར་བའི་ཚེ། །",
            "གདེང་བཞི་ལྡན་བདེ་བ་ཆེན་པོའི་མགུར། །",
            "སེམས་འཕྲོ་རྒོད་ཆམ་ལ་འབེབས་པའི་ཕྱིར། །",
            "མ་མཁའ་འགྲོ་རྣམས་དགྱེས་པའི་རོལ་མོར་འབུལ། །",
            "ཞེས་པ་ཡོས་ལོ་ཟླ་བ་དགུ་པའི་ཚེས་ལྔའི་ཞོགས་པ་",
            "ཙཱའ་རི་ཏྲའི་གནས་ཀྱི་བྱེ་བྲག་བོད་སོམས་གོ་ཞེས་བྱ་བར་སྨྲས་པའོ།། ",
            "༄༅། །ཆོས་འཁོར་ལྷུན་པོ་ནས་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "སངས་རྒྱས་ཀུན་དངོས་རང་གི་སེམས། །",
            "གང་ལས་སྲིད་ཞི་ཀུན་འཕྲོ་ཞིང༌།།",
            "ཤེས་བྱའི་འཁོར་ལོ་ལ་ཁྱབ་པ། །",
            "ཕྱག་རྒྱ་ཆེན་པོ་དེ་ལ་འདུད། །",
            "ཧེ་རུ་ཀ་དཔལ་དཔའ་བོ་ཉིད། །",
            "དེང་འདིར་དབུས་པ་སྨྱོན་པའི་ཚུལ། །",
            "རིག་པ་བརྟུལ་ཞུགས་ཀྱིས་སྤྱོད་ཕྱིར། །",
            "གཞན་དོན་ཚོགས་ཀྱི་སྤྱོད་པ་ལ།།",
            "དྲོད་ཐོབ་དབང་གིས་སྤྱོད་པ་ཁྱོད། །",
            "འཁོར་ལོ་སྡོམ་པའི་དཀྱིལ་འཁོར་ཆེ།།",
            "ཉེ་བའི་འཐུང་གཅོད་ཙཱ་རི་ཏྲར། །",
            "དཔའ་བོ་ཌཱ་ཀི་དང་ལྷན་།",
            "དགའ་བཞིའི་ཚོགས་འཁོར་ལ་འདུས་ནས།།",
            ""
        ],
        [
            "ཕྱི་ནང་གཞན་དང་དེ་ཁོ་ནའི། །",
            "གནས་ཀྱི་དེ་ཉིད་མ་ལུས་གཟིགས།།",
            "སླར་ཡང་ཡེ་ཤེས་ཆེན་པོའི་ཀློང༌། །",
            "འགྲོ་འོང་ཀུན་ལས་འདས་བཞིན་པར། །",
            "འགྲོ་བའི་དོན་ལ་སྐུ་བསྐྱོད་ཚེ། །",
            "དག་པའི་སྣང་བ་རྟེན་འབྲེལ་དུ། །",
            "ཤར་བའི་གསུང་གི་ངེས་གསང་ནི། །",
            "ཨེ་ཝཾ་ཞེས་བྱའི་སྒྲ་དབྱངས་སུ། །སྒྲོག་པ་བདག་གི་རྣ་བར་སོན།།",
            "ཀྱེ་ལགས་དཔལ་ཁྱོད་གདོད་མ་ནས།།",
            "དཔྱིད་ཅེས་བྱ་བ་བདེ་བ་ཆེའི། །",
            "རང་བཞིན་འགྲོ་འདི་འི་སེམས་ཉིད་ཀྱི། །",
            "གཤིས་ལ་བཞུགས་ཀྱང་ཀུན་རྟོག་གིས། །",
            "ཐ་དད་གཟུང་བས་དེར་སྣང་མོད།།",
            "སྐྱེ་དགུའི་སེམས་དང་ཁྱོད་དང་ནི། །",
            "འཁོར་ལོ་སྡོམ་པ་བདེ་བ་ཆེ།།",
            "རྣམ་པ་ཀུན་མཆོག་སྟོང་པ་ཉིད། །",
            "སྒྱུ་འཕྲུལ་དྲ་བ་ཆོས་སྐུ་རྣམས། །",
            "ཡེ་ནས་རོ་མཉམ་གཅིག་གྱུར་པས། །",
            "རང་སེམས་དབུས་པ་སྨྱོན་པ་དང༌། །",
            "གདོད་ནས་འདུ་འབྲལ་མ་མཆིས་མོད།།",
            ""
        ],
        [
            "ཀུན་རྫོབ་ཙམ་དུ་ཁྱོད་ཀྱི་སྐུ། །",
            "ལྟ་བར་འདོད་ལ་རྟག་ཏུ་སྟོན།།",
            "གང་ཡང་འཁོར་དང་མྱ་ངན་འདས།།",
            "མ་ལུས་སེམས་ཀྱི་སྣང་བ་ཙམ། །",
            "ཡིན་ཕྱིར་སེམས་ཀྱི་གསང་བ་གང༌། །",
            "མངོན་སུམ་མཐོང་རྣམས་ཁྱོད་མཐོང་མོད།།",
            "རྟོག་འབྲལ་སེམས་ངོ་མ་མཐོང་བ། །",
            "དེ་ལ་ཧེ་རུ་ཀ་དཔལ་གྱི། །",
            "སྣང་བ་མཐོང་བར་མཛོད་ཀྭ་ཡེ། །",
            "བདག་ནི་ཐོས་བསམ་སྒོམ་པ་ཀུན། །",
            "སེམས་ཉིད་ལྟ་བ་གཅིག་པུ་ལས། །",
            "གཞན་པའི་སྤྲོས་པ་རིང་དོར་།",
            "སྣང་གྲགས་ཆོས་སྐུའི་རོལ་པ་ལ།།",
            "ཟུང་འཇུག་རྒྱ་ཡིས་ངེས་བཏབ་སྟེ།།",
            ""
        ],
        [
            "འཁོར་འདས་གཉིས་སུ་མེད་སྦྱོར་བས། །",
            "ཉིན་དང་མཚན་མོའི་དུས་འདའ་ཞིང༌།།",
            "དམ་ཆོས་ཀློག་པ་ལ་དགའ་ཡང༌། །",
            "སྔོན་གྱི་སྐྱེ་བའི་འཕེན་པ་ལས། །",
            "དེང་ནི་གཞན་གྱི་ཁོལ་པོར་སྤྱོད།།",
            "འདི་ཡང་ཐུབ་པའི་བསྟན་པ་ལ།།",
            "བྱ་བ་བྱེད་པར་གྱུར་ཅིག་ཅེས། །",
            "སྨོན་པའི་བློ་ཡིས་དགེ་བར་སྤྲིངས།། ",
            "རྟ་ལོ་ཧོར་ཀ་དྲུག་པའི་ཚེས་བཅུ་བཞི་ལ་བཀྲ་ཤིས་ཆོས་འཁོར་ལྷུན་པོའི་གླིང་།",
            "གཏམ་སྙན་གྱི་ཡི་གེ་སྔོ་བརྟེན་གསེར་ཞུན་མས་བྲིས་པའི་",
            "རྡོ་རྗེ་རྣམ་པར་འཇོམས་པའི་གཟུངས། ",
            "དར་ཡུག་དཀར་པོ་ཁ་ཚར་དང་ཕོན་ཚར་མ་ཉམས་པའི་ལམ་ནས་",
            "དྲངས་པ་འཕྲོད་པའི་ལན་ནི་འདི་སྐད་དོ།།",
            ""
        ],
        [
            "སྔོ་བ་དང་བསྔོ་བྱ་སྔོ་བྱེད་གསུམ། །",
            "ཆོས་ཉིད་ཀྱི་ཀློང་དུ་རོ་གཅིག་པས། །",
            "སྔོ་བ་ཡི་སྤྲོས་པ་གདོད་ནས་དག །",
            "འདི་ཡང་དག་དོན་གྱི་སྔོ་བ་ཡིན།།",
            "རྟེན་ཤཱུ་ཏྲ་དང་རཀྟའི་དབུས་སོན་པ། །",
            "བརྟེན་པ་ཡེ་ཤེས་ཀྱི་ཀུན་གཞི་ཉིད། །",
            "མཁའ་ཁྱབ་འོད་གསལ་ཏུ་ལྷུན་གྱིས་གྲུབ།།",
            "འདི་སྤྲོས་བྲལ་ཆོས་སྐུའི་ངོ་སྤྲོད་ཡིན།།",
            "ཁོ་འགུ་རུ་འདས་པའི་རྣམ་ཤེས་དང༌། །",
            "མི་བདག་གི་རང་རིག་འོད་གསལ་གཉིས། །",
            "དབྱེར་མེད་དུ་བསྲེས་ནས་ཕཊ་ཀྱིས་སྦྱངས།།",
            "འདི་བྱིན་རླབས་བླ་མའི་འཕོ་བ་ཡིན།།",
            "ཁོ་བར་དོར་འཁྱམས་པའི་རྣམ་ཤེས་དེ།།",
            ""
        ],
        [
            "རྟེན་འབྱུང་ལྔ་རླུང་གི་གནད་བཅིངས་ནས།།",
            "ལྷ་རྒྱལ་བ་རིགས་ལྔར་ངོ་སྤྲོད་པ། །",
            "འདི་དག་པ་ལོངས་སྐུའི་ཞིང་སྤྱོད་ཡིན།།",
            "དེ་ཕྱི་མར་ཉིང་མཚམས་སྦྱོར་འདོད་ཚེ། །",
            "མ་དག་པ་འཁོར་བའི་མངལ་བཀག་ནས།།",
            "དག་པ་ཡི་ཞིང་དུ་གནས་སྤར་བ། །",
            "འདི་སྐྱེ་བ་སྤྲུལ་སྐུའི་ཉེ་ལམ་ཡིན།།",
            "ང་ལྷོ་བྲག་མར་པའི་བརྒྱུད་འཛིན་ཡིན།།",
            "མེས་ཏཻ་ལོ་ནཱ་རོའི་གདམས་ངག་ཡོད།།",
            ""
        ],
        [
            "ཕ་ཀརྨཱ་པཀྴིའི་གཅེས་ཕྲུག་ཡིན།།",
            "རྟེན་འབྲེལ་ལ་རང་བྱན་ཆུད་པ་ཡིན།།",
            "རྗེ་བླ་མ་རྣམས་ཀྱི་བྱིན་རླབས་དང༌། །",
            "ཁོང་ཡི་དམ་མཁའ་འགྲོའི་ཐུགས་རྗེ་དང༌། །",
            "ཐབས་རྟེན་འབྲེལ་དག་པའི་ནུས་མཐུ་ལས། །",
            "ཁོ་ཤི་བས་མ་ཕམ་རྒྱལ་བར་ཡོད།།",
            "ཁྱོད་གཏམ་སྙན་སླར་ཡང་ང་ལ་ཉོན།།",
            "ལས་རྣམས་བསྐལ་བ་བརྒྱ་ཡི་བར། །",
            "ཆུད་མི་ཟ་ཞིང་ཚོགས་པ་དང༌། །",
            "དུས་ལ་བབ་ཚེ་འབྲས་འབྱིན་ཞེས། །",
            "རྒྱལ་བས་མདོ་རྒྱུད་ཀུན་ལས་གསུངས།།",
            ""
        ],
        [
            "ལས་བདག་གིར་བྱ་དང་བགོ་སྐལ་སྤྱོད།།",
            "དེ་གོའམ་ཤེས་ལྡན་རིགས་ཀྱི་བུ། །",
            "ཚེ་སྔ་མ་བྱས་པའི་ལས་འབྲས་ལ།།",
            "ཚེ་འདི་རུ་སྤྱོད་པ་ཆོས་ཉིད་ཡིན།།",
            "དུས་ད་རེས་བསགས་པའི་ལས་ངན་འདི། །",
            "ཚེ་ཕྱི་མར་འཁུར་ན་བླུན་པོ་ཡིན།།",
            "ལྷ་དཀོན་མཆོག་གསུམ་པོ་རྟེན་གྱི་སྟོབས། །",
            "སེམས་འགྱོད་ཚངས་དྲག་པོ་སུན་འབྱིན་སྟོབས། །",
            "སྡིག་ངན་སྤྱོད་སྤོང་བ་བཀོག་པའི་སྟོབས། །",
            "སྔགས་ཡིག་བརྒྱ་འདྲེན་པ་གཉེན་པོའི་སྟོབས། །",
            "སྟོབས་དེ་བཞིས་བཤགས་ན་སྡིག་ལས་རྣམས། །",
            "སྤྲནི་བྲལ་གྱི་ཀ་ལྟར་རྣམ་མཛེས་ཞེས། །",
            "བཀའ་མདོ་རྒྱུད་ཀུན་ནས་གསུངས་པའི་ཕྱིར། །",
            "དུས་སྐད་ཅིག་མ་ཡེངས་བརྩོན་འགྲུས་བསྐྱེད།།",
            "འདུས་བྱས་ཀྱི་དགེ་རྩ་ཇི་སྙེད་རྣམས། །",
            " ཞེན་མེད་ཀྱི་ངང་དུ་རྟག་སྤྱོད་པ། །",
            "འདི་གཞན་དོན་གཟུགས་སྐུའི་རྐྱེན་ཡིན་པས། །",
            "ལྟ་ཐོག་ནས་དགེ་བ་མ་ལུས་བསྒྲུབས།།",
            ""
        ],
        [
            "ད་ཡང་དག་དོན་ལ་ལྟ་འདོད་ན།།",
            "དགེ་སྡིག་ཀུན་སེམས་ཀྱི་ཆོ་འཕྲུལ་ཡིན།།",
            "སྣང་གྲགས་ཀུན་ཆོས་སྐུའི་ཡོ་ལང་ཡིན།།",
            "བྱ་བྱེད་ཀུན་འཁྲུལ་པའི་འཁོར་ལོ་ཡིན།།",
            "འདོད་སྲེད་ཀུན་བདུད་ཀྱི་བསླུ་བྲིད་ཡིན།།",
            "དགྲ་གཉེན་ཀུན་སྒྱུ་མའི་མིག་འཕྲུལ་ཡིན།།",
            ""
        ],
        [
            "ཆགས་སྡང་ཀུན་ཞེན་པའི་རྦ་རླབས་ཡིན།།",
            "དགའ་སྡུག་ཀུན་རྟོག་པའི་རི་མོ་ཡིན།།",
            "གཉིས་སྣང་ཀུན་སྟོང་པའི་རང་འོད་ཡིན།།",
            "དེ་གཉིས་མེད་ཀྱི་ངང་དུ་ཆམ་གྱིས་།",
            "རྗོད་མེད་ཀྱི་ངང་དུ་ལྷོད་ཀྱིས་གློད༌། །",
            "བསམ་མེད་ཀྱི་ངང་དུ་ཤིགས་ཀྱིས་།",
            "ཡེངས་མེད་ཀྱི་ངང་དུ་སེམས་ལ་ལྟོས།།",
            ""
        ],
        [
            "རང་རིག་གི་རང་ཞལ་མཐོང་བར་འགྱུར།།",
            "དེ་མཐོང་ན་སངས་རྒྱས་དེ་ཀ་རང༌། །",
            "སངས་རྒྱས་ན་འཁོར་བ་དམིགས་སུ་མེད།།",
            "སྙིང་གཏམ་འདི་སྙིང་གི་དཀྱིལ་དུ་གཟུང༌།།",
            "ཞེས་པ་རྟ་ལོ་ཧོར་ཀ་བཅུ་གཉིས་པའི་ཚེས་བཅུ་གསུམ་གྱི་ཚར་རྟིང་མའི་ཐོག་ལ་ཆོས་འཁོར་ལྷུན་པོ་ནས།། ",
            "༄༅། །",
            "དངས་དཀར་འོ་མཚོའི་འགྲམ་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "བླ་མའི་ཞབས་པད་གུས་བསྟེན་ནས།།",
            "ཡིན་མིན་མགོ་ལྟག་ཕྱེད་པ་ང༌། །",
            "ཡིན་ལུགས་ཇི་བཞིན་ཤེས་པའི་ཕྱིར། །",
            "མིན་ཚུལ་སུམ་བཅུ་ཐམ་པ་སྨྲ།།",
            ""
        ],
        [
            "དགྲ་གཉེན་ཡོད་ན་ཞེན་ལོག་མིན།།",
            "ངོ་བསྲུངས་ཡོད་ན་བྱ་བཏང་མིན།།",
            "ཆོས་བརྒྱད་ཡོད་ན་འཁྲུལ་ཞིག་མིན།།",
            "ཚུལ་འཆོས་ཡོད་ན་རྣལ་འབྱོར་མིན།།",
            "མཉམ་རྗེས་ཡོད་ན་སྒོམ་ཆེན་མིན།།",
            "དངོས་འཛིན་ཡོད་ན་རྟོགས་ལྡན་མིན།།",
            ""
        ],
        [
            "སེར་སྣ་ཡོད་ན་སྦྱིན་པ་མིན།།",
            "ངོ་ལྐོག་ཡོད་ན་ཚུལ་ཁྲིམས་མིན།།",
            "ཕྱོགས་རིས་ཡོད་ན་བཟོད་པ་མིན།།",
            "རེས་འཇོག་ཡོད་ན་བརྩོན་འགྲུས་མིན།།",
            "འཕྲོ་རྒོད་ཡོད་ན་བསམ་གཏན་མིན།།",
            "རྟོག་དཔྱོད་ཡོད་ན་ཤེས་རབ་མིན།།",
            ""
        ],
        [
            "ལྷ་སྐུར་ཞེན་ན་བསྐྱེད་རིམ་མིན།།",
            "ཉོན་མོངས་འཕེལ་ན་གཏུམ་མོ་མིན།།",
            "ཟག་པ་ཡོད་ན་བདེ་ཆེན་མིན།།",
            "གཉིས་སུ་སྣང་ན་ལྷན་སྐྱེས་མིན།།",
            "འཛིན་པ་ཡོད་ན་རང་རིག་མིན།།",
            "སྣང་བ་ཐམས་ཅད་དེ་ཉིད་མིན།།",
            ""
        ],
        [
            "ངོས་བཟུང་ཡོད་ན་ལྟ་བ་མིན།།",
            "བྱིང་རྒོད་ཡོད་ན་སྒོམ་པ་མིན།།",
            "བླང་དོར་ཡོད་ན་སྤྱོད་པ་མིན།།",
            "རེ་དོགས་ཡོད་ན་འབྲས་བུ་མིན།།",
            "ཉམས་སུ་མྱོང་ན་བདེ་བ་མིན།།",
            "རྟགས་སྣང་མཐོང་ཙམ་གསལ་བ་མིན།།",
            ""
        ],
        [
            "རྨོངས་པ་ཁ་འབྱམས་རྟོག་མེད་མིན།།",
            "ཐེར་ཟུག་ཡོད་ན་ཉམས་སྣང་མིན།།",
            "འཕོ་འགྱུར་ཡོད་ན་རྟོགས་པ་མིན།།",
            "གསལ་འགྲིབ་ཡོད་ན་ཡེ་ཤེས་མིན།།",
            "རྐྱེན་ལ་ལྟོས་ན་གཉུག་མ་མིན།།",
            "གསར་དུ་སྐྱེས་ན་རང་བྱུང་མིན།།",
            ""
        ],
        [
            "མིན་པ་དོར་ལ་ཡིན་པ་ལོང༌།།",
            "དེ་ཡང་ཞེན་མེད་འཇའ་ཚོན་བཞིན། །",
            "ཟུང་དུ་འཇུག་པའི་ཕྱག་རྒྱས་ཐོབ།།",
            "རང་ངོ་ཤེས་པ་མཁས་པའི་མཆོག །",
            "ཅེས་པ་ཡང་ལུག་ལོ་ཧོར་ཀ་དང་པོའི་ཉི་ཤུ་བརྒྱད་ལ་",
            "དངས་དཀར་འོ་མཚོའི་འགྲམ་དུ་སྨྲས་པའོ།། ",
            "༄༅། །ཆོས་འཁོར་ལྷུན་པོར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ཕ་ཀརྨཱ་པ་ལ་གུས་བཏུད་ནས།།",
            "སྲོད་བྱིང་རྨུགས་གསེང་བའི་ཐུན་མཚམས་སུ། །",
            "སྤྲང་པོ་ང་རང་གིས་རང་ཉིད་ལ།།",
            "གཏད་མེད་ཀྱི་ངང་ནས་གྲོས་ཤིག་འདེབས།།",
            ""
        ],
        [
            "ལྟ་བ་དང་རང་སེམས་མ་བྲལ་ན།།",
            "མཐར་འཛིན་གྱི་སྒྲོག་ལས་ཐར་དུས་མེད།།",
            "སྤྲང་པོ་ཁྱོད་རྟག་ཆད་མ་སྒོམ་པར། །",
            "ལྟ་བ་ཀུན་ཕྱག་རྒྱ་ཆེན་པོར་གློད། །",
            "ཅིར་སྣང་དེ་སེམས་སུ་མ་ཤེས་ན།།",
            "འཁྲུལ་སྣང་གི་རྟོག་པ་རི་མོ་བཀྲ། །",
            "སྤྲང་པོ་ཁྱོད་མཚན་མར་ཅི་ཞིག་འཛིན།།",
            "གང་སྣང་རུང་ཕྱག་རྒྱ་ཆེན་པོར་གློད། །",
            "རང་རིག་འདི་ཆོས་སྐུར་མ་ཤེས་ན།།",
            "གཉིས་སྣང་གི་རྟོག་པ་སླར་ཡང་སྐྱེ། །",
            "སྤྲང་པོ་ཁྱོད་སེམས་ལ་ཞེན་དོན་ཆུང༌།།",
            ""
        ],
        [
            "སྐྱེ་མེད་ཀྱང་ཕྱག་རྒྱ་ཆེན་པོར་གློད། །",
            "འཁོར་འདས་ལ་རང་གྲོལ་མ་ཤེས་ན།།",
            "བཅོལ་ཆུང་གི་རང་སྣང་འབྲིད་བར་སླ།།",
            "སྤྲང་པོ་ཁྱོད་རྣམ་རྟོག་མ་མང་བར། །",
            "གཉིས་སྣང་ཀུན་ཕྱག་རྒྱ་ཆེན་པོར་གློད། །",
            "སྒོམ་པ་ལ་མཚན་འཛིན་མ་བསལ་ན།།",
            "བྱིང་རྒོད་ཀྱི་གཟེབ་ནས་ཐོན་དུས་མེད།།",
            "སྤྲང་པོ་ཁྱོད་སྒོམ་ལ་མ་ཞེན་པར། །",
            "དམིགས་རྣམ་ཀུན་ཕྱག་རྒྱ་ཆེན་པོར་གློད། །",
            "རྟོག་པ་ལ་ཤར་གྲོལ་མ་ཤེས་ན།།",
            "འཕྲོ་རྒོད་དང་འཐོར་ཡན་སྡུད་པར་དཀའ།།",
            ""
        ],
        [
            "སྤྲང་པོ་ཁྱོད་འཁྲུལ་རྗེས་མ་འབྲང་བར། །",
            "གང་ཤར་ཀུན་ཕྱག་རྒྱ་ཆེན་པོར་གློད། །",
            "རྟོག་མེད་ལ་རིག་པའི་ངར་མེད་ན།།",
            "བྱིང་རྨུགས་ཀྱི་མུན་ནག་འཐིབས་ཤིང་རྨོངས།།",
            "སྤྲང་པོ་ཁྱོད་ཧད་འབྱམས་མ་སྒོམ་པར། །",
            "སྟོང་པ་ཡང་ཕྱག་རྒྱ་ཆེན་པོར་གློད། །",
            "ཞི་གནས་ལ་རྟོགས་པའི་རྩལ་མེད་ན།།",
            "ཟག་བཅས་ཀྱི་སྙོམས་འཇུག་སྲིད་པའི་རྒྱུ། །",
            "སྤྲང་པོ་ཁྱོད་མུན་སྒོམ་མ་བྱེད་པར། །",
            "མཉམ་གཞག་ཀྱང་ཕྱག་རྒྱ་ཆེན་པོར་གློད། །",
            "སྤྱོད་པ་ལ་རོ་སྙོམས་མ་ཤེས་།",
            "ཚུལ་འཆོས་ཀྱི་འདམ་ནས་ཐོན་དུས་མེད།།",
            "སྤྲང་པོ་ཁྱོད་ངོ་ལྐོག་མ་བྱེད་པར། །",
            "སྤྱོད་པ་ཀུན་ཕྱག་རྒྱ་ཆེན་པོར་གློད། །",
            "ཚེ་འདི་ལ་མངོན་ཞེན་མ་ལོག་ན།།",
            ""
        ],
        [
            "འཕྲལ་སྣང་གི་ལས་ལ་ཟིན་པ་མེད།།",
            "སྤྲང་པོ་ཁྱོད་རྟག་འཛིན་རྒྱང་སྲིངས་ལས། །",
            "བྱ་བྱེད་རྣམས་ཕྱག་རྒྱ་ཆེན་པོར་གློད། །",
            "ཕྱོགས་མེད་ཀྱི་རྒྱལ་ཁམས་མ་འགྲིམས་ན།།",
            "བདག་འཛིན་གྱི་དགོན་པ་ཞེན་ཆགས་འཕེལ།།",
            "སྤྲང་པོ་ཁྱོད་གཞི་ཅིག་མ་འཛིན་པར། །",
            "འདུག་གནས་ཀྱང་ཕྱག་རྒྱ་ཆེན་པོར་གློད། །",
            "རྒྱལ་སྲིད་ཀྱི་བླ་མཆོད་མ་སྤངས་ན།།",
            "རྣམ་གཡེང་དང་འདུ་འཛི་ངང་གིས་འཕེལ།།",
            "སྤྲང་པོ་ཁྱོད་མཐོས་མ་འགྲིམ་པར། །",
            "ལོ་འདོད་ཀུན་ཕྱག་རྒྱ་ཆེན་པོར་གློད། །",
            "སྡེ་རིགས་ཀྱི་ཆོས་དཔོན་ཡུན་རིངས་ན།།",
            ""
        ],
        [
            "ཆགས་སྡང་དང་གཤེ་སྐུར་ཟུག་རྔུ་འཕེལ།།",
            "སྤྲང་པོ་ཁྱོད་གདན་ས་མ་འཛིན་པར། །",
            "ཆོས་བརྒྱད་ཀུན་ཕྱག་རྒྱ་ཆེན་པོར་གློད། །",
            "ཚིག་ཚོགས་ཀུན་སྐུན་པར་མ་ཤེས་ན།།",
            "ཐ་སྙད་ཀྱི་གཞུང་ལ་ཟད་པ་མེད།།",
            "སྤྲང་པོ་ཁྱོད་གཞུང་བཤད་མ་བྱེད་པར། །",
            "མདོ་རྒྱུད་ཀྱང་ཕྱག་རྒྱ་ཆེན་པོར་གློད། །",
            "བཟའ་བཏུང་ཀུན་བདུད་རྩིར་མ་ཤེས་ན།།",
            "ཁ་མངར་གྱི་རོ་ལ་སྲེད་པ་འཕེལ།།",
            "སྤྲང་པོ་ཁྱོད་ཞིམ་ཟས་མ་འཚོལ་བར། །",
            "རོ་དྲུག་པོ་ཕྱག་རྒྱ་ཆེན་པོར་གློད། །",
            "ཨ་ཤད་ཀྱི་བདེ་དྲོད་མ་སྦར་ན།།",
            ""
        ],
        [
            "འཇམ་རྩུབ་ཀྱི་གོས་ལ་བླང་དོར་འཕེལ།།",
            "སྤྲང་པོ་ཁྱོད་འཆོར་འདོད་མ་བྱེད་པར། །",
            "གྲང་དྲོ་ཀུན་ཕྱག་རྒྱ་ཆེན་པོར་གློད། །",
            "བསྟོད་སྨད་རྣམས་བྲག་ཆར་མ་ཤེས་ན།།",
            "ལྕེ་གཉིས་ཀྱི་ཟོལ་བསྟོད་གཅམ་བུ་མང༌།།",
            "སྤྲང་པོ་ཁྱོད་རང་མགོ་མ་སྐོར་བར། །",
            "སྙན་གྲགས་ཀུན་ཕྱག་རྒྱ་ཆེན་པོར་གློད། །",
            "རིགས་མེད་དུ་གཞན་དོན་མ་བྱས་ན།།",
            "གྲུབ་མཐའ་ཡི་ཕྱོགས་འཛིན་ཚིག་ངན་འཕེལ།།",
            "སྤྲང་པོ་ཁྱོད་ཕྱོགས་རིགས་མ་ཆེ་བར། །",
            "ཆགས་སྡང་ཀུན་ཕྱག་རྒྱ་ཆེན་པོར་གློད། །",
            "འབྲས་བུ་ལ་རེ་དོགས་མ་སྤངས་ན།།",
            ""
        ],
        [
            "སྲིད་ཞི་ཡི་ཆུ་བོ་བགྲོད་པར་དཀའ།།",
            "སྤྲང་པོ་ཁྱོད་དུང་སེམས་མ་ཆེ་བར། །",
            "ཐོབ་བྱ་ཡང་ཕྱག་རྒྱ་ཆེན་པོར་གློད། །",
            "ཅེས་པ་སྤྲེའུ་ལོ་ཟླ་བ་གཉིས་པའི་ཚེས་ཉི་ཤུ་ལ་ཆོས་འཁོར་ལྷུན་པོར་སྨྲས་པའོ།། ",
            "༄༅། །",
            "ཆོས་འཁོར་ལྷུན་པོར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་འཁོར་འདས་ཀུན་གྱི་གཉེན་གཅིག་པུ། །",
            "ཡབ་འདྲེན་མཆོག་ཀརྨཱ་པཀྴི་ལ།།",
            "རྩེ་གཅིག་ཏུ་གདུང་བས་གསོལ་བ་འདེབས།།",
            "རྣམ་གཡེང་གི་འཕྲེང་ལས་བསྒྲལ་དུ་གསོལ།།",
            "སྣང་བའི་ཡུལ་ལ་ཕར་བལྟས་པས། །",
            "འདུ་འཛི་ཆེ་ཞིང་སྐྱིད་ཉམས་ཆུང༌།།",
            ""
        ],
        [
            "ཆགས་སྡང་འཕེལ་ཞིང་འཛའ་བཤེས་དཀོན། །",
            "མཐོ་དམན་ཅན་མང་བས་ཞེན་པ་།",
            "བརྩིགས་པའི་མཁར་ལ་ཕར་བལྟས་པས། །",
            "སློང་བ་དཀའ་ལ་འགྱེལ་བ་སླ།།",
            "རང་དབང་མི་འདུས་གཞན་གྱིས་སྤྱོད།།",
            "ཆུད་ཟོས་ཅན་མང་བས་ཞེན་པ་།",
            "བསགས་པའི་ནོར་ལ་ཕར་བལྟས་པས། །",
            "གསོག་པར་དཀའ་ལ་འཛད་པར་སླ།།",
            "རང་གིས་བསགས་པ་གཞན་གྱིས་སྤྱོད།།",
            ""
        ],
        [
            "ཟོལ་ཟོག་ཅན་མང་བས་ཞེན་པ་།",
            "ཐོས་པའི་གཏམ་ལ་ཕར་བལྟས་པས། །",
            "བདེན་པོ་ཉུང་ལ་བརྫུན་པ་མང༌།།",
            "ལྕེ་གཉིས་ངོ་ལྐོག་ཚིག་ངན་སྤྱོད།།",
            "ཚེར་མ་ཅན་མང་བས་ཞེན་པ་།",
            "མཛའ་བཤེས་གྲོགས་ལ་ཕར་བལྟས་པས། །",
            "མགུ་བ་དཀའ་ལ་འཁང་བ་སླ།།",
            "བྱས་པ་མི་གཟོ་ངན་པར་སྤྱོད།།",
            ""
        ],
        [
            "འགྱུར་ལྡོག་ཅན་མང་བས་ཞེན་པ་།",
            "བྱམས་པའི་གཉེན་ལ་ཕར་བལྟས་པས། །",
            "ཕན་པ་ཉུང་ལ་གནོད་པ་མང༌།།",
            "ཅུང་ཟད་ཙམ་ལ་མཐོ་དམན་སྤྱོད།།",
            "ངོ་ཚ་མེད་མང་བས་ཞེན་པ་།",
            "གཡོག་འཁོར་རྣམས་ལ་ཕར་བལྟས་པས། །",
            "ཟས་ལ་འདུ་ཞིང་ལས་ལ་འབྲོས། །",
            "ངོ་བསྟོད་ལྐོག་འཆའ་སྣ་ཚོགས་སྤྱོད།།",
            "གདོང་ཅང་ཅན་མང་བས་ཞེན་པ་།",
            ""
        ],
        [
            "བུ་སློབ་རྣམས་ལ་ཕར་བལྟས་པས། །",
            "བརྩོན་འགྲུས་ཆུང་ལ་སྙེར་སྣ་ཆེ།།",
            "ཆོས་ལ་འཇོལ་༼འབྱོལ་༽ཞིང་གུ་ཡངས་སྤྱོད།།",
            "སྙོམ་ལས་ཅན་མང་བས་ཞེན་པ་།",
            "ཁ་དྲག་དཔོན་ལ་ཕར་བལྟས་པས། །",
            "བཀའ་དྲིན་ཆུང་ལ་གཡང་ས་ཆེ།།",
            "དབང་མེད་ལས་ལ་རྟག་པར་བཀོལ། །",
            "ཁྲོ་གཏུམ་ཅན་མང་བས་ཞེན་པ་།",
            "ངེད་རྣམ་གཡེང་དང་འདུ་འཛི་མི་འདོད་པས། །",
            "སྡེ་ཆེན་པོའི་གདན་ས་མི་འཛིན་ཅིང༌། །",
            "ཁས་དྲག་པོའི་གོ་སར་བདག་མི་སྡོད།།",
            ""
        ],
        [
            "རི་ཁྲོད་དང་དབེན་པར་འགྲོ་སྙིང་འདོད།།",
            "ཅེས་པ་སྤྲེའུ་ལོ་ཟླ་བ་བཅུ་པ་ལ་",
            "ཆོས་འཁོར་ལྷུན་པོར་སྨྲས་པའོ།། ",
            "༄༅། །ཆོས་འཁོར་ལྷུན་པོ་ནས་ཤོ་ཕོ་ལ་",
            "འགྲོ་བའི་ལམ་གྱི་རྟ་ཐོག་ཏུ་ཁ་ཆོལ་དུ་བླངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "གཉུག་མའི་གནས་ལུགས་ཇི་བཞིན་གཟིགས།།",
            "ཐབས་ལ་མཁས་པས་འགྲོ་བ་འདྲེན། །",
            "མཚན་སྙན་ཀུན་དགའ་ཕུན་ཚོགས་ལ།།",
            "རྒྱང་ནས་འབོད་དོ་རྩེར་དགོངས་ཤིག །",
            "ཁྱེད་ཀྱི་བཀའ་དྲིན་ཅུང་ཟད་ནོད། །",
            "ཐུགས་རྗེའི་བྱིན་རླབས་སྙིང་ལ་ཞུགས།།",
            "བླང་དོར་སྟོན་པའི་མེ་ལོང་རྙེད།།",
            ""
        ],
        [
            "བློ་སྣ་དམ་པའི་ཆོས་ལ་འདྲིལ། །",
            "མཚན་ལྡན་བླ་མ་རིན་ཆེན་དེ།།",
            "ཡིད་བཞིན་ནོར་བུ་ཇི་བཞིན་དུ། །",
            "དགོས་འདོད་སྩོལ་བར་ཐག་ཆོད་པས། །",
            "འབྲལ་མེད་སྤྱི་བོའི་གཙུག་ཏུ་ཁུར། །",
            "ཚེ་འདིའི་འདུན་གྲབས་བྱ་གཞག་རྣམས། །",
            "ཆུ་བོའི་གཉེར་མ་ཇི་བཞིན་དུ། །",
            "ཟིན་པ་མེད་པར་ཐག་ཆོད་པས། །",
            "བྱར་མེད་འོལ་ཀ་བསྒྱུར་ན་བསམ། །",
            "སྙན་གྲགས་བདུད་ཀྱི་ཕྱེ་གཏོར་དེ།།",
            "ཆར་མེད་འབྲུག་སྒྲ་ཇི་བཞིན་དུ། །",
            "དགོས་པ་མེད་པར་ཐག་ཆོད་པས། །",
            "དམོད་མོའི་རླུང་ལ་བསྐུར་རམ་བསམ། །",
            "ཆེ་འདོད་རྒྱལ་པོའི་མཆོད་གནས་འདི། །",
            "ཚེ་ཚད་རྫོགས་པའི་འདོད་ལྷ་བཞིན། །",
            "ངན་འགྲོའི་གཡང་སར་ཐག་ཆོད་པས། །",
            "ངན་ལོང་དམན་ས་འཛིན་ནམ་སྙམ།།",
            "མང་པོ་འདུས་པའི་ཚོགས་དཔོན་འདི། །",
            "ཚོང་འདུས་ཆེན་པོའི་གནས་ཚང་བཞིན། །",
            "རྣམ་གཡེང་འཕེལ་བར་ཐག་ཆོད་པས། །",
            "རི་ཁྲོད་དབེན་པ་བསྟེན་ནམ་བསམ། །",
            "ཕ་ཡུལ་བདུད་ཀྱི་བཙོན་ར་དེ།།",
            "ངན་འགྲོའི་མེ་དོང་ཇི་བཞིན་དུ། །",
            "ཚ་གདུང་བསྐྱེད་པར་ཐག་ཆོད་པས། །",
            "ཆགས་མེད་རིང་དུ་འདོར་རམ་སྙམ།།",
            ""
        ],
        [
            "ཉེ་འབྲེལ་འཁོར་བའི་བཤལ་ཐག་དེ།།",
            "བཙོན་བུའི་ལྕགས་སྒྲོག་ཇི་བཞིན་དུ། །",
            "ཐར་མེད་འཆིང་བར་ཐག་ཆོད་པས། །",
            "དུང་སེམས་འབྲེལ་ཐག་གཅོད་དམ་བསམ། །",
            "དགྲ་གཉེན་སྒྱུ་མའི་མིག་འཕྲུལ་དེ།།",
            "སྨྱོན་པའི་ཀོས་གར་ཇི་བཞིན་དུ། །",
            "འཕྲལ་དུ་འགྱུར་བར་ཐག་ཆོད་པས། །",
            "ཆགས་སྡང་ཞེན་པ་འདོར་རམ་སྙམ།།",
            "དད་ལྡན་སློབ་མའི་འདུ་འཚོག་འདི། །",
            "བར་སྣང་དྲི་ཟའི་གྲོང་ཁྱེར་བཞིན། །",
            "ངེས་པ་མེད་པར་ཐག་ཆོད་པས། །",
            "གྲོགས་མེད་གཅིག་པུར་སྡོད་དམ་སྙམ།།",
            "ཐ་སྙད་ཚིག་གི་སྦུན་ལྐོགས་དེ།།",
            "ཆུ་ཤིང་སྡོང་བུ་ཇི་བཞིན་དུ། །",
            "སྙིང་པོ་མེད་པར་ཐག་ཆོད་པས། །",
            "གཞུང་ཚོགས་འཆད་པའང་བཤོལ་ན་སྙམ།།",
            ""
        ],
        [
            "སྒོམ་མཁན་མེད་པའི་ཆོས་བཤད་འདི། །",
            "སྨྲ་མཁས་བྲོ་པའི་པཀྴི་བཞིན། །",
            "ཚིག་འབྲུ་ཙམ་དུ་ཐག་ཆོད་པས། །",
            "སྨྲ་བཅད་བསམ་གཏན་བསྒོམ་ན་སྙམ།།",
            "རང་ཉིད་མ་གྲོལ་གཞན་དོན་འདི། །",
            "ལོང་བས་ལོང་བ་ཁྲིད་པ་བཞིན། །",
            "གཡང་སར་ལྷུང་བར་ཐག་ཆོད་པས། །",
            "རྩེ་གཅིག་སྒྲུབ་པ་བྱེད་དམ་སྙམ།།",
            "ཚིག་གིས་མཚོན་པའི་ལྟ་བ་དེ།།",
            "རྒྱུས་མེད་ལོང་གཏམ་སྨྲ་བ་བཞིན། །",
            "ཚོང་བཟོ་ཙམ་དུ་ཐག་ཆོད་པས། །",
            "མ་ཡེངས་སེམས་ལ་བལྟའམ་སྙམ།།",
            "དམིགས་བཅས་ཞི་གནས་བསྒོམ་པ་དེ།།",
            ""
        ],
        [
            "རྔ་མོ་ཐག་པས་བཏགས་པ་བཞིན། །",
            "གནས་ཆ་མེད་པར་ཐག་ཆོད་པས། །",
            "འཛིན་མེད་ངང་དུ་གློད་དམ་སྙམ།།",
            "མི་སྣང་བསྟུན་པའི་སྤྱོད་ལམ་འདི། །",
            "མཛེས་འདོད་སྒེག་མོའི་ཚུལ་འཆོས་བཞིན། །",
            "ངོ་ལྐོག་ཆེ་བར་ཐག་ཆོད་པས། །",
            "ཐུག་ཕྲད་གང་བྱུང་སྤྱོད་དམ་སྙམ།།",
            "ཐོབ་བྱར་ཞེན་པའི་འབྲས་བུ་དེ།།",
            "ཀླུ་དབང་གཙུག་གི་ནོར་བུ་བཞིན། །",
            "ལོན་དུས་མེད་པར་ཐག་ཆོད་པས། །",
            "རེ་དགོས་གདུང་བ་གཞིལ་ལམ་སྙམ།།",
            "སྙམ་སྙམ་ཙམ་དུ་མི་ལུས་པར། །",
            "འདོད་དོན་ལག་རྩེར་ལེན་པ་ལ།།",
            "བླ་མ་དམ་པའི་ཐུགས་རྗེ་དང༌། །",
            "མ་དང་མཁའ་འགྲོས་གྲོགས་མཛོད་།",
            ""
        ],
        [
            "ཅེས་པ་སྤྲེའུ་ལོ་ཧོར་ཀ་བཅུ་གཅིག་པ་ལ་ཆོས་འཁོར་ལྷུན་པོ་ནས་ཤོ་ཕོ་ལ་འགྲོ་བའི་ལམ་གྱི་རྟ་ཐོག་ཏུ་ཁ་ཆོལ་དུ་བླངས་པ་རྒྱས་བྱེད་ཚལ་དུ་ཡི་གེར་བྲིས་པའོ།། ",
            "༄༅། །རྫ་རི་དམར་པོའི་མགུལ་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "བཀའ་དྲིན་འཁོར་ཐབས་མེད་པ་ཆོས་ཀྱི་རྗེ། །",
            "ཡབ་གཅིག་ཆོས་གྲགས་རྒྱ་མཚོ་འགྲོ་བའི་མགོན། །",
            "འབྲལ་མེད་སྙིང་ནས་ཁྱེད་ལ་གསོལ་བ་འདེབས།།",
            "འཁོར་བའི་མ་རྣམས་ཐར་པར་དྲང་དུ་གསོལ།།",
            "རང་ལ་ལྟ་བའི་མེ་ལོང་དང་བྲལ་ཡང༌། །",
            "གཞན་ལ་ཕྱིར་ལྟའི་མིག་ཡངས་དགྲད་པ་ཡི། །",
            "ཀརྨཱ་འཕྲིན་ལས་པ་ཞེས་བྱ་བ་དེས། །",
            "སྒོམ་ཆེན་རྣམས་ལ་གཏམ་དུ་འདི་སྐད་སྨྲ།།",
            "ཚེ་འདིའི་ལྟོས་ཐག་གཅོད་པའི་ཞེན་ལོག་དང༌། །",
            "ལུས་སྲོག་ཐེད་ལ་འབོར་བའི་སྙིང་སྲན་དང༌། །",
            "གཏམ་དང་ལྟོ་གོས་ཁྱད་དུ་གསོད་པ་གསུམ། །",
            "རི་ཁྲོད་དགོན་པ་བསྟེན་ན་ངེས་པར་དགོས།།",
            ""
        ],
        [
            "གཞན་ལ་རེ་ཐག་གཅོད་པའི་ཞེ་བཅད་དང༌། །",
            "རང་དྲིན་རྩིས་སུ་མི་འདེབས་བཏང་སྙོམས་དང༌། །",
            "མགུ་འཁང་དབྱིངས་སུ་ཡལ་བའི་ཀློང་ཡངས་གསུམ། །",
            "མང་པོའི་ཚོགས་སུ་སྡོད་ན་ངེས་པར་དགོས།།",
            "ཆོས་ལ་རང་བྱན་ཚུད་པའི་ངེས་ཤེས་དང༌། །",
            "རྐྱེན་དང་གཉེན་པོ་འཕྲོད་པའི་སོ་ཚིས་དང༌། །",
            "བར་ཆད་ལམ་དུ་ལྷོངས་པའི་ཉམས་མྱོང་གསུམ། །",
            "གཅིག་པུར་དམ་ཆོས་བྱེད་ན་ངེས་པར་དགོས།།",
            "སངས་རྒྱས་དངོས་སུ་མཐོང་བའི་མོས་གུས་དང༌། །",
            "ཅི་གསུང་བཀའ་བཞིན་བསྒྲུབ་པའི་སྲིད་ཞུ་དང༌། །",
            "ལུས་སྲོག་འབེན་དུ་འཛུགས་པའི་ཞབས་ཏོག་གསུམ། །",
            "མཚད་ལྡན་བླ་མ་བསྟེན་ན་ངེས་པར་དགོས།།",
            ""
        ],
        [
            "འཆི་བ་སྙིང་ནས་དྲན་པའི་བརྩོན་འགྲུས་དང༌། །",
            "འཁོར་བའི་ཉེས་དམིགས་རིག་པའི་སྐྱོ་ཤས་དང༌། །",
            "དཀར་ནག་ལས་འབྲས་ཆོས་ལ་ཡིད་ཆེས་གསུམ། །",
            "རང་སེམས་ཆོས་ལ་བསྐུལ་ན་ངེས་པར་དགོས།།",
            "ཐོས་དོན་བསྒོམས་པས་ཉམས་སུ་ལེན་པ་དང༌། །",
            "སྔ་མར་སྦྱངས་པའི་ལས་འཕྲོ་སད་པ་དང༌། །",
            "བླ་མའི་བྱིན་རླབས་སྙིང་ལ་ཞུགས་པ་དང༌། །",
            "མ་ནོར་ལམ་མཆོག་འཚོལ་ན་ངེས་པར་དགོས།།",
            "འགྲོ་ཀུན་ཕ་མར་ཤེས་པའི་བྱམས་པ་དང༌། །",
            "འབྲལ་མེད་སེམས་ལ་གཙིགས་པའི་སྙིང་རྗེ་དང༌། །",
            "བླ་མེད་རྫོགས་བྱང་འདོད་པའི་བསམ་པ་གསུམ། །",
            "འཁོར་བར་གཞན་དོན་བྱེད་ན་ངེས་པར་དགོས།།",
            ""
        ],
        [
            "རྒྱལ་བའི་གསུང་རབ་མང་དུ་ཐོས་པ་དང༌། །",
            "དེ་དོན་ཚུལ་བཞིན་ཡིད་ལ་སེམས་པ་དང༌། །",
            "རྩེ་གཅིག་བསྒོམས་པས་ཉམས་སུ་ལེན་པ་གསུམ། །",
            "མྱུར་དུ་དྲོད་རྟགས་འདོད་ན་ངེས་པར་དགོས།།",
            "ཅིར་སྣང་སེམས་སུ་ཤེས་པའི་མཐའ་དཔྱོད་དང༌། །",
            "རྣམ་རྟོག་དབྱིངས་སུ་ཐིམ་པའི་ཞི་གནས་དང༌། །",
            "རང་སེམས་ཆོས་སྐུར་རྟོགས་པའི་ལྷག་མཐོང་གསུམ། །",
            "རང་ལས་སངས་རྒྱས་འཚོལ་ན་ངེས་པར་དགོས།།",
            "ཕྱི་རུ་འཕྲོ་བྱའི་ཡུལ་ལ་བལྟ་བ་དང༌། །",
            "ནང་དུ་འཕྲོ་བྱེད་སེམས་ལ་བལྟ་བ་དང༌། །",
            "ཆོས་ཉིད་ཟབ་མོའི་དོན་ལ་བལྟ་བ་གསུམ། །",
            "དཔྱད་སྒོམ་ཉམས་སུ་ལེན་ཚེ་ངེས་པར་དགོས།།",
            "མ་བཅོས་སོ་མའི་ངང་དུ་འཇོག་པ་དང༌། །",
            "མ་སྒྲིམས་ལྷུག་པར་གློད་དེ་འཇོག་པ་དང༌། །",
            "མ་སྙོགས་གསལ་ཞིང་"
        ],
        [
            "དངས་པར་འཇོག་པ་གསུམ། །",
            "གནས་ལུགས་མཐོང་བར་འདོད་ན་ངེས་པར་དགོས།།",
            "སྤྲོས་བྲལ་རྗེན་པ་ནང་ནས་ཤར་བ་དང༌། །",
            "སེམས་ཉིད་རང་ངོ་རང་གིས་ཤེས་པ་དང༌། །",
            "དཔེ་མེད་དཔེ་ལས་འདས་པར་མྱོང་བ་གསུམ། །",
            "ཐ་མལ་ཤེས་པ་མཐོང་ཚེ་ངེས་པར་དགོས།།",
            "གནས་འགྱུ་དབྱེར་མེད་ཀློང་དུ་བསྲེ་བ་དང༌། །",
            "རྟོག་མེད་དྲན་པའི་ཕྱག་རྒྱས་འདེབས་པ་དང༌། །",
            "འཇིགས་མེད་སེང་གེ་ལྟ་བུར་སྤྱོད་པ་གསུམ། །",
            "རྗེས་ཐོབ་སྒྱུ་མ་ཙམ་དུ་ངེས་པར་དགོས།།",
            "མདོར་ན་བླ་མ་དམ་པའི་མན་ངག་དང༌། །",
            "སྐད་ཅིག་ཡེངས་པ་མེད་པའི་སྒོམ་སྒྲུབ་དང༌། །",
            "འཁྲུལ་མེད་རྒྱུད་ལ་སྐྱེས་པའི་ཉམས་མྱོང་གསུམ། །",
            "ད་ལྟ་འབྱུང་བཞི་སྙོམས་དུས་ངེས་པར་དགོས།།",
            "མེད་དུ་མི་རུང་ངེས་པར་དགོས་པའི་ཆོས། །",
            "བཞི་བཅུ་གཉིས་འདི་ལྷན་སྐྱེས་ཡེ་ཤེས་ཆེ།།",
            ""
        ],
        [
            "རང་ལ་གནས་པ་རང་གི་སྤྱོད་ཡུལ་དུ། །",
            "མཐོང་བར་འདོད་པའི་སྒོམ་ཆེན་རྣམས་ལ་གདམས། །",
            "འདི་ཡི་དགེ་བས་འཁོར་བའི་འགྲོ་འདི་རྣམས། །",
            "རྗོད་མེད་ཕྱག་རྒྱ་ཆེན་པོའི་དཀྱིལ་འཁོར་དུ། །",
            "རང་རིག་ལྷན་ཅིག་སྐྱེས་པའི་ཞལ་མཐོང་།",
            "ངོ་བོ་ཉིད་དབྱིངས་རྣམ་པར་དག་གྱུར་།",
            "ཅེས་པ་བྱ་ལོ་ཟླ་བ་ལྔ་པའི་ཚེས་ལྔ་ལ་རྫ་རི་དམར་པོའི་མགུལ་དུ་སྨྲས་པ་ཤུབྷཾ། །",
            " ༄༅། །རྫ་རི་དམར་པོའི་མགུལ་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་རྟོགས་ལྡན་གྱི་རྒྱལ་པོ་ཀརྨཱ་པ། །",
            "ལྟ་སྒོམ་དང་སྤྱོད་ལ་",
            "མངའ་བརྙེས་ཤིང༌། །",
            "གཞན་དོན་ལ་རྟག་ཏུ་ཐུགས་གཞོལ་བ། །",
            "ཕ་སངས་རྒྱས་དེ་ཡི་ཞབས་ལ་འདུད། །",
            "རྫ་དམར་པོ་རིན་ཆེན་སྤུངས་པ་འདིའི། །",
            "མཐོ་ཀླད་ན་བྱ་རྒྱལ་རྒོད་པོ་ལྡིང༌།།",
            "བར་གཡའ་ལ་ལྷ་བྱ་གོང་མོ་གནས། །",
            "སྨད་སྤང་ལ་རི་དྭགས་རྩེད་མོ་བྱེད།།",
            "མ་མཁའ་འགྲོ་ངང་གིས་འདུ་བའི་གནས། །",
            "སྔོན་གྲུབ་ཐོབ་མང་པོ་བཞུགས་པའི་ས། །",
            "རི་དེ་ཡི་མགུལ་ན་སྙོམ་ལས་མཁན། །",
            "བདག་དགྱེར་གྱི་སྒོམ་ཆེན་མ་ལགས་སམ། །",
            "ཆོས་ལྟ་སྒོམ་ལ་",
            ""
        ],
        [
            "ཞུགས་པའི་སྐལ་བཟང་པོ། །",
            "དད་ཅན་གྱི་སློབ་མ་བཟང་འདུས་རྣམས། །",
            "སེམས་ཕྱི་རུ་མ་སྤྲོ་ནང་དུ་།",
            "ཀློང་ཡངས་བདེ་ཆེན་གྱི་གླུ་ལ་གསོན།།",
            "སྔོན་མཐའ་བྲལ་གྱི་ལྟ་བ་འཆོལ་བས་གཡེངས།།",
            "དུས་དེ་ཚེ་ལྟ་བ་ཁས་ལེན་ཅན། །",
            "ད་འོད་གསལ་ཆེན་པོའི་ཀློང་ན་བདེ།།",
            "མཐའ་བཅས་དང་མཐའ་བྲལ་གང་ཡང་མིན།།",
            "སྔོན་སྒོམ་པ་བཟང་པོ་གཅིག་འཚོལ་བས་གཡེངས།།",
            ""
        ],
        [
            "དུས་དེ་ཚེ་དམིགས་གཏད་ཀྱི་རྟོད་ཕུར་ཅན། །",
            "ད་མཉམ་རྗེས་མེད་པའི་ཀློང་ན་བདེ།།",
            "བསྒོམ་བྱ་དང་སྒོམ་བྱེད་གང་ཡང་མེད།།",
            "སྔོན་སྤྱོད་པ་ལ་རྩིང་ཞིབ་འབྱེད་པས་གཡེངས།།",
            "དུས་དེ་ཚེ་ཚུལ་འཆོས་ཀྱི་རྒྱ་ཡིས་གཏུམས། །",
            "ད་ཤུགས་འབྱུང་ལྷུག་པའི་ཀློང་ན་བདེ།།",
            "བླང་བྱ་དང་དོར་བྱ་གཉིས་ཀ་མེད།།",
            "སྔོན་འབྲས་བུ་སྐུ་གསུམ་བསྒྲུབ་པས་གཡེངས།།",
            ""
        ],
        [
            "དུས་དེ་ཚེ་རེ་དོགས་ཀྱི་སྒྲོག་གིས་བཅིངས།།",
            "ད་ལྷུན་གྲུབ་ཆེན་པོའི་ཀློང་ན་བདེ།།",
            "ཐོབ་བྱ་དང་ཐོབ་བྱེད་གང་ཡང་མིན།།",
            "སྔོན་རྒྱལ་བ་མང་པོ་གཤེགས་པའི་ཤུལ། །",
            "མ་མཁའ་འགྲོ་རྣམས་ཀྱི་ཐུགས་ཀྱི་བཅུད། །",
            "མི་བདག་གི་ཉམས་མྱོང་རྡོ་རྗེའི་ཚིག །",
            "ཁྱེད་དད་ལྡན་སློབ་མའི་དོན་དུ་སྨྲས། །",
            "ཆོས་ཟབ་པར་སོམས་ལས་ཉམས་སུ་ལོང༌།།",
            "དབྱངས་འདི་འདྲ་བླངས་པའི་དགེ་བ་དེ།།",
            ""
        ],
        [
            "མ་སེམས་ཅན་རྣམས་ཀྱི་དོན་དུ་བསྔོ།།",
            "ཞེས་པ་བྱ་ལོ་ཟླ་བ་ལྔ་པའི་ཚེས་བརྒྱད་ལ་",
            "རྫ་རི་དམར་པོའི་མགུལ་དུ་སྨྲས་པའོ།། ",
            "༄༅། །རྫ་རི་དམར་པོའི་མགུལ་གྱི་སྐུ་སྐྱེ་",
            "དངོས་གྲུབ་རྒྱ་མཚོ་ལ་གདམས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "སངས་རྒྱས་དངོས་སུ་ཐག་ཆོད་པའི། །",
            "བླ་མའི་མོས་གུས་སྙིང་ལ་ཆོངས།།",
            "སླུ་བ་མེད་པར་ཐག་ཆོད་པའི། །",
            "དཀོན་མཆོག་གསུམ་ལ་སྐྱབས་སུ་སོང༌།།",
            "འགྲོ་དྲུག་ཕ་མར་ཐག་ཆོད་པའི། །",
            "ཐེག་ཆེན་སེམས་བསྐྱེད་རྒྱུན་དུ་བསྟེན།།",
            "ཉེ་ལམ་ཡིན་པར་ཐག་ཆོད་པའི། །",
            "མཁའ་འགྲོའི་ཞལ་གདམས་ཉམས་སུ་།",
            ""
        ],
        [
            "རང་རྒྱུད་སྨིན་པར་ཐག་ཆོད་པའི། །",
            "དབང་བསྐུར་ཆོག་བཞིན་དུ་ཞུས།།",
            "ངོ་ལྐོག་མེད་པར་ཐག་ཆོད་པའི། །",
            "དམ་ཚིག་སྡོམ་པ་གཙང་མ་སྲུངས།།",
            "རྒྱལ་བ་རིགས་ལྔར་ཐག་ཆོད་པའི། །",
            "བསྐྱེད་རིམ་དག་པའི་ལྷ་སྐུ་སྒོམས།།",
            "མྱུར་ལ་བདེ་བར་ཐག་ཆོད་པའི། །",
            "སྲོག་རྩོལ་རླུང་གི་རེས་གསང་ལྟོས།།",
            "འཕོ་འགྱུར་མེད་པར་ཐག་ཆོད་པའི། །",
            "ཟག་མེད་བདེ་བ་ཆེན་པོ་བསྟེན།།",
            "ཟུང་འཇུག་ཡིན་པར་ཐག་ཆོད་པའི། །",
            "རིག་སྟོང་ཕྱག་རྒྱ་ཆེན་པོ་སྒོམས།།",
            ""
        ],
        [
            "གནས་ལུགས་དོན་དུ་ཐག་ཆོད་པའི། །",
            "སེམས་ཉིད་གཉུག་མའི་ངོ་བོ་སྟིམ། །",
            "རང་ཚོ་ཟིན་པར་ཐག་ཆོད་པའི། །",
            "བློ་བདེའི་གདེང་ཚད་ཚགས་སུ་།",
            "མཐའ་དབུས་མེད་པར་ཐག་ཆོད་པའི། །",
            "འགྱུར་མེད་གཉུག་མའི་གཏན་ཡུལ་འཚོལ།།",
            "འགྲན་ཀ་བྲལ་བར་ཐག་ཆོད་པའི། །",
            "བཀའ་བརྒྱུད་གོང་མའི་རྒྱལ་ས་བཟུང༌། །",
            "སྣང་སྲིད་སྒྱུ་མར་ཐག་ཆོད་པའི། །",
            "འཁོར་འདས་གཉིས་མེད་རྒྱལ་སྲིད་སྐྱོངས།།",
            "རེ་དོགས་མེད་པར་ཐག་ཆོད་པའི། །",
            "ཚེ་གཅིག་སངས་རྒྱས་ལག་རྩེར་ལོང༌།།",
            "འབད་རྩོལ་མེད་པར་ཐག་ཆོད་པའི། །",
            "གཞན་དོན་ཕྲིན་ལས་རྒྱུན་དུ་གྱིས། །",
            "ང་ཡང་བདེ་ལ་ཁྱེད་ཀྱང་སྐྱིད། །",
            "མྱུར་དུ་ཞལ་མཇལ་དང་རེ་སྤྲོ། །",
            "མ་མཇལ་བར་དུ་སྙིང་གཏམ་འདི། །",
            "མ་བརྗེད་དྲན་པའི་ལྕགས་ཀྱུས་གཟུང༌།།",
            ""
        ],
        [
            "ཞེས་པ་རྫ་རི་དམར་པོའི་མགུལ་གྱི་སྐུ་སྐྱེ་",
            "དངོས་གྲུབ་རྒྱ་མཚོ་ལ་གདམས་པ་ཆབ་ཤོག་ནས་ཕྱུང་པའོ།། ",
            "༄༅། །ཆོས་འཁོར་ལྷ་སའི་སྒར་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ཡེ་ཤེས་ཀྱི་སྤྱན་ཡངས་རབ་ཕྱེ་ནས།།",
            "གཞན་དོན་ལ་ནམ་ཡང་མི་ངལ་བ། །",
            "དུས་གསུམ་གྱི་སངས་རྒྱས་མི་གཟུགས་ཅན། །",
            "ཡབ་མཚོ་སྐྱེས་རྡོ་རྗེའི་ཞབས་ལ་འདུད། །",
            "རྗེ་ཁྱེད་ལ་བློ་གཏད་ཞུས་པ་ང༌། །",
            "སྐྱིད་སྡུག་ལ་ཆེད་འཛིན་མེད་ན་ཡང༌། །",
            "འདོད་སྲེད་དང་སྨྲ་རྒོད་འཁོར་གྱི་ངོར། །",
            "ཟོལ་མེད་ཀྱི་གནས་ཚུལ་འདི་སྐད་ལོ། །",
            "ཕ་ཞིང་གི་ཆོས་རྒྱགས་མ་བཟུང་ཀྱང༌། །",
            "བསོད་སྙོམས་ཀྱི་ཟས་ཀྱི་འཚོ་བ་ང༌། །",
            "དད་ལྡན་གྱི་ཡོན་བདག་ཕོ་མོ་ལ།།",
            "འཛད་མེད་དུ་སློང་བ་མོད་པར་གདའ།།",
            "ཟས་ཁ་མངར་གྱི་གཡོས་ལགས་༼ལུགས་༽མི་ཤེས་ཀྱང༌། །",
            "གང་བྱུང་གིས་ཆོག་པའི་རྣལ་འབྱོར་ང༌། །",
            "ཞིམ་ངན་ལ་"
        ],
        [
            "བླང་དོར་མི་བྱེད་པར། །",
            "རོ་གཅིག་ཏུ་ཟ་བ་འགྲངས་པར་གདའ།།",
            "གོས་འཇམ་པོ་རིན་གྱིས་མ་ཉོས་ཀྱང༌། །",
            "འཆོར་འདོད་དང་མངོན་ཞེན་མེད་པ་ང༌། །",
            "དད་འབུལ་ལ་ངོ་ལྐོག་མི་བྱེད་པར། །",
            "གང་བྱིན་བྱིན་གོན་པ་དྲོ་བར་གདའ།།",
            "སྒེག་ཆོས་ཀྱི་བཟོ་ཚེམས་མི་ཤེས་ཀྱང༌། །",
            "གཏུམ་མོ་ཡི་བདེ་དྲོད་འབར་བ་ང༌། །",
            "འཇམ་རྩུབ་དང་གསར་རྙིང་མི་འདེམ་པར། །",
            "ཁྱད་མེད་དུ་གོན་པ་སྐྱིད་པར་གདའ།།",
            "ཕ་ཁང་དང་ས་མཁར་ས་༼མ་༽བཟུང་ཀྱང༌། །",
            "ཕྱོགས་མེད་ཀྱི་རྒྱལ་ཁམས་འགྲིམ་པ་ང༌། །",
            "མཁས་གྲུབ་རྣམས་བཞུགས་པའི་གནས་ཁང་དུ། །",
            "སྤྱོད་ལམ་བཞི་སྐྱོང་བ་ཡངས་པར་གདའ།།",
            "སྐྱིད་འདོད་ཀྱི་ཁང་གསར་མ་བརྩིགས་ཀྱང༌། །",
            "དག་སྣང་ལ་རྒྱུན་ཆད་མེད་པ་ང༌། །",
            "གཙང་བཙོག་དང་སྐྱིད་སྡུག་མི་འབྱེད་པར། །",
            "གང་བདེ་རུ་སྡོད་པ་དྲོ་བར་གདའ།།",
            "དཔོན་རིགས་ལ་ལྟོས་པ་མ་ཞུས་ཀྱང༌། །",
            "ཕ་བླ་མ་ལ་སྐྱབས་གནས་བཅོལ་བ་ང། །",
            "རྐྱེན་ངན་ལ་འཇིགས་ཤིང་མི་སྐྲག་པར། །",
            "གུ་ཡངས་སུ་སྡོད་པ་དལ་བར་གདའ།།",
            ""
        ],
        [
            "ཕ་ཚན་དང་སྲིད་འདུན་མ་བཅོག་ཀྱང༌། །",
            "དགྲ་གཉེན་ལ་ཕྱོགས་རིས་མེད་པ་ང༌། །",
            "འཐབ་རྩོད་དང་འཁྲུག་སྡུམ་མི་དགོས་པར། །",
            "འཛའ་བཤེས་དང་འགྲོགས་པས་མཐུན་པར་གདའ།།",
            "ལོ་འདོད་ཀྱི་གསོན་འགྱེད་མ་བྱས་ཀྱང༌། །",
            "སེར་སྣ་དང་གསོག་བྲུན་མེད་པ་ང༌། །",
            "ཕྱོགས་རིས་དང་དཀོན་མོད་མི་ལྟ་བར། །",
            "གང་བྱུང་ལ་འཕང་སེམས་མེད་པ་གདའ།།",
            "བཅུན་འདོད་ཀྱི་ཚུལ་འཆོས་མི་ཤེས་ཀྱང༌། །",
            "སྡོམ་པ་ལ་ངོ་ལྐོག་མེད་པ་ང༌། །",
            "བསླབ་གསུམ་གྱི་རྒྱན་དང་མི་འབྲལ་བར། །",
            "བག་ཡོད་དུ་གནས་པ་མཛེས་པར་གདའ།།",
            "སྡིག་ལས་ཀྱི་རྣམ་སྨིན་མི་བཟོད་ཀྱང༌། །",
            "གནོད་པ་ལ་ཇི་མི་སྙམ་པ་ང༌། །",
            "སྡུག་བསྔལ་རྣམས་དང་དུ་ལེན་བཞིན་པར། །",
            "སྟོང་ཉིད་ལ་སྐྲག་པ་མེད་པར་གདའ།།",
            "འཇིག་རྟེན་གྱི་བྱ་ལས་མ་ནུས་ཀྱང༌། །",
            "ཉམས་ལེན་ལ་སྐྱོ་ངལ་མེད་པ་ང༌། །",
            "སྒོམ་སྒྲུབ་དང་འཆད་ཉན་མི་འགལ་བར། །",
            "དུས་རྟག་ཏུ་དགེ་ལ་སྤྲོ་བར་གདའ།།",
            ""
        ],
        [
            "ཟག་བཅས་ཀྱི་བསམ་གཏན་མ་བསྒོམས་ཀྱང༌། །",
            "མཉམ་རྗེས་ལ་ཁྱད་པར་མེད་པ་ང༌། །",
            "བྱིང་རྒོད་དང་འདུ་འཛིས་མ་བསླད་པར། །",
            "རྩེ་གཅིག་གི་དོན་ལ་འདྲིས་པར་གདའ།།",
            "ཀུན་རྫོབ་ཀྱི་སྤུ་རིས་མི་འབྱེད་ཀྱང༌། །",
            "དོན་དམ་གྱི་གནས་ཚུལ་ཤེས་པ་ང༌། །",
            "ཆོས་ཉིད་ཀྱི་ངང་ལས་མ་གཡོས་པར། །",
            "གནས་ལུགས་ལ་སྒྲོ་འདོགས་ཆོད་ནས་གདའ།།",
            "ཡིག་ནག་གི་ཁྲེས་པོ་མ་ཁུར་ཀྱང༌། །",
            "སྔོན་སྦྱངས་ཀྱི་བག་ཆགས་སད་པ་ང༌། །",
            "མདོ་རྒྱུད་ཀྱི་དགོངས་དོན་ཇི་བཞིན་དུ། །",
            "འཆད་རྩོད་དང་རྩོམ་ལ་གོམས་པར་གདའ།།",
            ""
        ],
        [
            "བློ་ཕུགས་ཆོས་ལ་གཏད་པ་ང༌། །",
            "གང་དུ་ཕྱིན་ཀྱང་སྐྱིད་པ་ང༌། །",
            "སུ་དང་འགྲོགས་ཀྱང་འཆམ་པ་ང༌། །",
            "གང་ལྟར་བྱས་ཀྱང་བདེ་བ་ང༌། །",
            "ཅི་འདྲ་བཟས་ཀྱང་ཞིམ་པ་ལ།།",
            "གང་བྱུང་གོན་ཀྱང་དྲོ་བ་ལ།།",
            "ཇི་སྐད་ཟེར་ཡང་སྙན་པ་ལ།།",
            "གང་འདྲ་བྱུང་ཀྱང་སྤྲོ་བ་ལ།།",
            "ཞེས་པ་ཆུ་ཕོ་ཁྱི་ལོ་ཧོར་ཀ་དང་པོའི་ཚེས་གཉིས་ལ་ཆོས་འཁོར་ལྷ་སའི་སྒར་དུ་སྨྲས་པའོ།། ",
            "༄༅། །ཡོལ་གཟིམས་ཁང་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྒྱལ་བ་ཀུན་ཡབ་ཧེ་རུ་ཀ་དཔལ་དང༌། །",
            "སེམས་ཀྱི་གཤིས་ལ་བཞུགས་པའི་ཀརྨཱ་པ། །",
            "ཡེ་ནས་ཟུང་འཇུག་ལྷན་ཅིག་སྐྱེས་པ་ཉིད། །",
            "རྟག་ཏུ་ཡིད་ལ་འབྲལ་བར་མ་གྱུར་།",
            ""
        ],
        [
            "ཐོས་དོན་སྒོམ་པའི་རྣལ་འབྱོར་ལ་ཞུགས་ནས།།",
            "མང་པོའི་ཚོགས་སུ་དབེན་པ་བསྟེན་བྱེད་ཅིང༌། །",
            "སེམས་ཀྱི་ངོ་བོ་བལྟ་ལ་བརྩོན་པ་ཞིག །",
            "ལྷན་ཅིག་སྐྱེས་པའི་སྐད་གསང་འདི་སྐད་ལོ། །",
            "སེམས་ཉིད་ལྷན་ཅིག་སྐྱེས་པ་ཆོས་སྐུ་དང༌། །",
            "སྣང་བ་ལྷན་སྐྱེས་ཆོས་སྐུའི་འོད་ཡིན་ཞེས། །",
            "ཟླ་འོད་གཞོན་ནུས་ལན་བརྒྱར་བཀའ་བསྩལ་མོད།།",
            "ད་དུང་སྐལ་མིན་རྣམས་ཀྱིས་མ་རྟོགས་པར། །",
            "འཁྲུལ་པའི་སྟེང་དུ་སླར་ཡང་ཉིང་འཁྲུལ་གྱིས། །",
            "ཕྱི་རོལ་ཡུལ་ལ་བདེན་པར་ཨ་འཐས་ནས།།",
            "ཡང་དག་དོན་ལ་རྨོངས་པའི་མུན་ཆེན་གྱིས། །",
            "སེམས་ཀྱི་རང་ཞལ་བསྒྲིབས་པའི་སྐྱེ་བོ་རྣམས། །",
            "གནས་ལུགས་ཤེས་པར་འདོན་ན་འདི་ཉོན་།",
            ""
        ],
        [
            "སེམས་ཉིད་ལྷན་སྐྱེས་ཆོས་ཀྱི་སྐུ་ཞེས་པ། །",
            "སྐྱེ་མེད་སེམས་ཀྱི་གཤིས་ལུགས་དེ་ཉིད་ཡིན།།",
            "སྣང་བ་ལྷན་སྐྱེས་ཆོས་སྐུའི་འོད་དེ་ནི། །",
            "འགག་མེད་སེམས་ཀྱི་གདངས་ལ་གསུང་བར་གདའ།།",
            "སེམས་དང་དེ་ཡི་འོད་གཉིས་མི་འགལ་ཏེ།།",
            "ཉི་དང་ཟེར་བཞིན་རང་བཞིན་གཅིག་པ་འོ།།",
            "སེམས་ཉིད་ལྷན་ཅིག་སྐྱེས་པའི་ཆོས་སྐུ་ལ།།",
            "སྣ་ཚོགས་སྣང་བའི་སྤྲོས་པས་མ་གོས་ཀྱང༌། །",
            "འགག་པ་མེད་པའི་འོད་ཀྱི་རང་གདངས་ལས། །",
            "སྤྲོས་པའི་མཚན་མ་ཅི་ཡང་མཐོང་མོད་ཀྱི། །",
            "ཆུ་ཡི་རླབས་དང་གསེར་གྱི་གཡའ་བཞིན་དུ། །",
            "གང་ལས་དེ་བྱུང་གང་དུ་ནུབ་པ་དང༌། །",
            "འགྲིབ་དང་ཕུལ་བྱུང་སྐྱོན་དང་ཡོན་ཏན་གྱི། །",
            "རྒྱུ་ནི་འདི་ཞེས་བརྗོད་ན་བསམ་ཡས་སོ།།",
            ""
        ],
        [
            "མདོར་ན་དོན་དུ་སྣང་རྣམས་སེམས་ཉིད་ཀྱི། །",
            "རང་འོད་ཡིན་ཕྱིར་སེམས་ལས་མ་གཏོགས་པའི། །",
            "ཕྱི་རོལ་ཡུལ་ནི་རྡུལ་ཙམ་མ་མཆིས་པས། །",
            "སྣང་སྟོང་དབྱེར་མེད་ལྷན་ཅིག་སྐྱེས་པའི་ལམ། །",
            "རང་རིག་མངོན་གྱུར་བདེ་ཆེན་སེམས་ཀྱི་མདངས། །",
            "རྣམ་པ་ཀུན་མཆོག་སྟོང་ཉིད་སེམས་ཀྱི་གཤིས། །",
            "གདོད་ནས་འདུ་དང་འབྲལ་བ་མ་མཆིས་པ། །",
            "དེས་ན་བདེ་སྟོང་ལྷན་ཅིག་སྐྱེས་པ་ཡིན།།",
            "སྣ་ཚོགས་རིག་པའི་འཆར་སྒོམ་འགགས་པ། །",
            "སྐྱེ་མེད་སེམས་ཀྱི་ངང་དུ་འཆར་ཞིང་ནུབ། །",
            "ཐོག་མ་བར་མཐའ་དེ་དེ་ཁོ་ན་ཉིད། །",
            "ཡིན་ཕྱིར་རིག་སྟོང་ལྷན་ཅིག་སྐྱེས་པའོ།།",
            "འཁོར་དང་མྱ་ངན་འདས་པའི་ཆོས་ཇི་སྙེད། །",
            "སྤྲོས་པའི་རང་བཞིན་སེམས་ལ་གང་གསལ་བ། །",
            "ཇི་ལྟའི་དོན་དུ་སྟོང་ཉིད་གཉུག་མའི་མདངས། །",
            "གདོད་ནས་གསལ་དང་སྟོང་པ་ལྷན་ཅིག་སྐྱེས།།",
            "འཛིན་པའི་སེམས་ནི་སེམས་ཉིད་ལྷན་ཅིག་སྐྱེས།།",
            "སྣང་བ་ལྷན་སྐྱེས་ཞེས་བྱ་གཟུང་བའི་ཡུལ། །",
            "འདི་དག་ཡེ་ནས་དབྱེ་བ་མེད་པ་ནི། །",
            "གཟུང་འཛིན་ལྷན་ཅིག་སྐྱེས་པ་ཞེས་བྱའོ།།",
            "ཀརྨཱ་ཕྲིན་ལས་པ་ཞེས་བྱ་བ་ངས། །",
            "ལྷན་ཅིག་སྐྱེས་པའི་འོ་དོདའདི་བོས་པས། ",
            "འགྲོ་བའི་སྙིང་ལ་རྟག་ཏུ་གནས་པ་ཡི། །",
            "ལྷན་སྐྱེས་ཡེ་ཤེས་ཇི་བཞིན་རྟོགས་གྱུར་།",
            ""
        ],
        [
            "ཅེས་པ་ཕག་ལོ་ཟླ་བ་ལྔ་པའི་ཚེས་ཉི་ཤུ་ལ་",
            "ཡོལ་གཟིམས་ཁང་དུ་སྨྲས་པའོ།། ",
            "༄༅། །",
            "རྗེ་མ་ཏི་བ་ལ་ཕུལ་བའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "སྣང་ཞིང་སྲིད་པའི་ཆོས་འདི་ངོ་བོས་སྟོང༌། །",
            "སྟོང་བཞིན་སྣ་ཚོགས་སྣང་འདི་ངོ་མཚར་རྨད།།",
            "འཁོར་བའི་འབྱོར་རྒུད་སྒྱུ་མའི་ཀོས་གར་ལ།།",
            "བདེན་པར་འཛིན་པའི་སྒོམ་ཆེན་སུ་ཞིག་ཀྱཻ། །",
            "དར་དང་རྒུད་པའི་ཆོས་འདི་ཆུ་གཉེར་བཞིན། །",
            "སྙན་དང་མི་སྙན་བྲག་ཆའི་བཞད་གད་དེ།།",
            "བདེ་དང་སྡུག་བསྔལ་སེམས་ཀྱི་ཆོ་འཕྲུལ་ཡིན།།",
            ""
        ],
        [
            "མཉམ་ཉིད་ཡེ་ཤེས་ཀློང་དུ་ཐམས་ཅད་གཅིག །",
            "ཀུན་རྫོབ་སྤྲོས་པའི་མཚན་མ་ཅི་མཆིས་པ། །",
            "མ་ལུས་སེམས་ཀྱི་རང་འོད་ཡིན་ལགས་པས། །",
            "སྣང་དང་སྟོང་པའི་འཆར་སྒོ་མཐའ་དག་རྣམས། །",
            "སེམས་ཉིད་གཅིག་པུས་བྱས་པའི་མིག་འཕྲུལ་ཡིན།།",
            "དེ་ཕྱིར་བདེ་སྡུག་མཐོ་དམན་འབྱོར་རྒུད་རྣམས། །",
            "རང་གི་སེམས་ཉིད་འཁྲུལ་པའི་རི་མོ་ལས། །",
            "དངོས་པོའི་གཤིས་ལ་གྲུབ་པ་རྡུལ་ཙམ་མེད།།",
            "དམ་པའི་དོན་དུ་བདེ་ཆེན་གཅིག་པུའི་གར། །",
            "མེད་བཞིན་སྣང་བ་འཁྲུལ་པའི་རང་གཟུགས་རྣམས། །",
            "སྣང་བའི་ཡུལ་དུ་རང་བཞིན་ཉིད་ཀྱིས་།",
            "རྟོག་པའི་འགྱུ་བ་རང་རིག་ཙམ་གྱིས་ཞི།།",
            "རྣལ་འབྱོར་སྤྲོས་པས་འཆིང་བར་ཅི་ཏེ་འགྱུར།།",
            "རང་བཞིན་རྣམ་དག་ཆོས་དབྱིངས་ཁྱབ་གདལ་གྱི། །",
            "འགག་མེད་རྩལ་ལས་སྣ་ཚོགས་སྣང་མོད་ཀྱི། །",
            "སྐྱེ་མེད་གཉུག་མའི་གཤིས་སུ་སྟོང་ཆེན་ཉིད། །",
            "ཡིན་ཕྱིར་སྨྲ་བསམ་བརྗོད་པའི་ཡུལ་ལས་འདས།།",
            ""
        ],
        [
            "ཀྱཻ་ལགས་ཁྱེད་ལྟའི་སྒོམ་ཆེན་མཁས་པ་ལ།།",
            "བདག་འདྲས་ངོ་སྤྲོད་གསོལ་བར་མི་སྤོབས་ཀྱང༌། །",
            "སྣ་ཚོགས་སྣང་རྣམས་སློབ་དཔོན་མཆོག་ཡིན་ཞེས། །",
            "སྔོན་གྱི་གྲུབ་དབང་རྣམས་ཀྱི་བཀའ་བསྩལ་པ། །",
            "དེ་ཚུལ་དེང་འདིར་མངོན་དུ་གྱུར་ལགས་པས། །",
            "ཉིད་ཀྱི་ཐུགས་དམ་བསྐུལ་བའི་ལྷག་བསམ་གྱིས། །",
            "ཟུང་འཇུག་རྣམ་འགྱུར་ཚིག་ཏུ་སྨྲས་པ་གང༌། །",
            "ཉམས་དང་རྟོགས་པའི་གསོས་སུ་བསྟེན་པར་མཛོད། །",
            " ཡང་སྨྲས་པ། ",
            "དར་བའི་གམ་དུ་གུད་པ་ཉེར་གནས་ཤིང༌། །",
            "འབྱོར་དང་དབུལ་བ་རེས་འཇོག་བྱེད་པ་ཡི། །",
            "འཁོར་བ་འདི་ལ་སུ་ཞིག་ཡིད་སྨོན་བྱེད།།",
            "མྱ་ངན་འདས་པའི་ དབྱིངས་ལ་འབྱོར་རྒུད་མེད།།",
            "གང་ཞིག་སྐྱེས་པའི་མི་རྣམས་མཐར་འཆི་སྟེ།།",
            "ཟག་བཅས་བདེ་བའི་མཐར་ནི་སྡུག་བསྔལ་ཉིད། །",
            "ས་མཁར་བརྩིགས་པའི་ཐ་མར་འཇིག་གོ་ཞེས། །",
            "རྟག་འཛིན་བཀོག་ཕྱིར་རྒྱལ་བས་ཡང་ཡང་གསུངས།།",
            "དེ་ཚུལ་མངོན་དུ་གྱུར་འདི་མཐོང་བཞིན་དུ། །",
            "འཁོར་བའི་ཆོས་ལ་མངོན་ཞེན་མི་བཀོག་པར། །",
            "དགྲ་དང་གཉེན་ཞེས་བདག་འཛིན་འཕེལ་བྱེད་པ། །",
            "འདི་འདྲ་བྱིས་པ་ལས་ཀྱང་སེམས་མེད་ཡིན།།",
            ""
        ],
        [
            "དར་བའི་མདུན་ན་གུད་པ་མེལ་ཚེ་བྱེད།།",
            "སྡོད་སེམས་ཅན་ལ་འཆི་བདག་ཁྲེལ་དེ་རྒོད། །",
            "སྙོམ་ལས་ཅན་ལ་བདུད་རྣམས་འཛུམ་དམུལ་ན།།",
            "སྐལ་ལྡན་དམ་པའི་ཆོས་ལ་ཅིས་མི་བརྩོན།།",
            "དབྱིངས་རིག་སོ་སོར་འཛིན་པ་འཁྲུལ་སྣང་ཉིད། །",
            "སྲིད་དང་ཞི་བ་དབྱེར་མེད་དམ་པའི་དོན། །",
            "འཁྲུལ་བའི་རང་འཚང་རིག་པ་ཆོས་ཀྱི་སྐུ། །",
            "འཁོར་འདས་དབྱེར་མེད་དོན་ལ་གོམས་འདྲིས་མཛོད། །",
            "རང་བཞིན་རྣམ་དག་གཉུག་མའི་སེམས་ཉིད་ལ།།",
            "གསལ་དང་རྙོག་པའི་དྲི་མས་མ་གོས་ཀྱང༌། །",
            "འདུ་བྱེད་གཡོ་བའི་རྦ་རླབས་ཀྱིས་བསྐྱོད་ཚེ། །",
            "རྣམ་རྟོག་དབུ་བའི་འཕྲེང་བས་རང་བཞིན་འགྲིབ།།",
            "དེ་ཉིད་ཆུ་ཡི་ཕུང་པོར་ངོ་ཤེས་ན།།",
            ""
        ],
        [
            "འཁྲུལ་པའི་དྲི་མ་ལོགས་ནས་བཙལ་དུ་མེད།།",
            "ཆུ་དང་མར་མེ་རང་གསལ་གཅིག་པུའི་དཔེ། །",
            "ས་ར་ཧ་ཡིས་གསུངས་དེ་དགོངས་ལགས་སམ། །",
            "དེ་ལ་གོམས་པས་རྒྱུན་གྱི་རྣལ་འབྱོར་ནི། །",
            "དལ་འབབ་ཆུ་བོ་གངྒའི་རྒྱུན་ལྟ་བུས། །",
            "འཁྲུལ་སྣང་ཆོས་སྐུའི་དབྱིངས་སུ་རོ་གཅིག་པ། །",
            "རྒྱ་མཚོའི་ཀློང་འདྲར་འགྱུར་བའང་མཁྱེན་འཚལ་ལོ། །",
            "རྟོག་ཚོགས་རང་བཞིན་ཉིད་ཀྱིས་དག་པ་ན།།",
            "གཤིས་ལ་བཞུགས་པའི་ཡོན་ཏན་སུམ་བཅུ་གཉིས། །",
            "འབད་མེད་མངོན་དུ་འགྱུར་བ་ཆོས་ཉིད་ཡིན།།",
            "དེ་ལས་འཕྲིན་ལས་སྣ་ཚོགས་ཤུགས་ཀྱིས་འབྱུང༌།།",
            "དག་པའི་འགྲོ་ལ་"
        ],
        [
            "གཟུགས་སྐུར་སྣང་བྱེད་པ། །",
            "རྣམ་པར་སྨིན་པའི་ཡོན་ཏན་སོ་གཉིས་ཀྱང༌། །",
            "སེམས་ཉིད་སྤྲོས་དང་བྲལ་བའི་རང་མདངས་ལ།།",
            "ཡེ་ནས་བཞུགས་པ་རྐྱེན་གྱིས་སད་པ་ཡིན།།",
            "དེས་ན་གཞི་དང་ལམ་དང་འབྲས་བུའི་ཆོས། །",
            "མ་ལུས་སེམས་ལས་གུད་དུ་མ་མཆིས་ན།།",
            "ཐར་འདོད་སྒོམ་ལ་གཞོལ་བའི་མཁས་པ་རྣམས། །",
            "སེམས་ཀྱི་རང་ཞལ་རྟག་ཏུ་གཟིགས་མཛོད་།",
            "དེ་སྐད་ལྷག་བསམ་དག་པས་སྨྲས་པ་ལས། །",
            "བྱུང་བའི་རྣམ་དཀར་དགེ་བའི་ཕུང་པོ་གང༌། །",
            "མ་ལུས་ཆོས་ཀྱི་དབྱིངས་དང་རོ་གཅིག་པ། །",
            "རང་སེམས་ངོ་བོ་མཐོང་ཕྱིར་ཡོངས་སུ་བསྔོ།།",
            "ཞེས་པ་རྗེ་མ་ཏི་བ་ལ་ཕུལ་བའི་ཆབ་ཤོག་ནས་ཟུར་དུ་ཕྱུང་བའོ།།",
            ""
        ],
        [
            "༄༅། །དཀོན་མཆོག་དོན་གྲུབ་ལ་གདམས་པ་",
            "ཚལ་དབུས་གླིང་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "ཡབ་བདེ་བའི་མཆོག་གྱུར་ཀརྨཱ་པ། །",
            "ཡུམ་མཁའ་ལ་སྤྱོད་མཛད་རང་གི་སེམས། །",
            "དེ་དབྱེར་མེད་རང་བྱུང་རྡོ་རྗེ་ལ།།",
            "བདག་གུས་པའི་ཡིད་ཀྱིས་གསོལ་བ་འདེབས།།",
            "བུ་སྐལ་ལྡན་སྔོན་གྱི་ལས་འཕྲོ་ཅན། །",
            "རྐྱེན་ཐེག་པ་ཆེན་པོར་རིགས་སད་པས། །",
            "ཕ་བླ་མའི་བྱིན་བརླབས་ཞུགས་པ་ཁྱོད། །",
            "མི་བདག་གི་མགུར་ལ་སྙན་གཏོད་འཚལ།།",
            "འཁོར་བ་ཡི་བཙོན་དོང་གཏིང་མེད་འདིར། །",
            "ཐོག་མེད་ནས་འཁོར་ཡུན་རིང་བའི་མཐུས། །",
            "ཐར་འདོད་ཀྱི་ངེས་ཤེས་སྐྱེ་དཀའ་ཡང༌། །",
            "ཁྱོད་ཞེན་ལོག་གི་ལྷག་བསམ་ཨ་ལ་ལ།།",
            "ད་སྙིང་ནས་ཐར་པ་བསྒྲུབ་འདོད་ཅིང༌། །",
            "མིང་ཟེར་རྩིས་སུ་བྱེད་པ་ན།།",
            ""
        ],
        [
            "ཚེ་འདི་ལ་ཞེན་པའི་ལྟོས་ཐག་ཆོད།།",
            "ཕ་ཡུལ་དང་ཟས་ནོར་རྒྱབ་ཏུ་བསྐྱུར། །",
            "ཕ་བླ་མ་སྲོག་གི་ཟུངས་སུ་བཟུང༌། །",
            "གཉེན་འདུན་དང་དཔོན་ལ་འཁྲི་བ་ཆོད།།",
            "ས་ཕྱོགས་རིས་མེད་པའི་རྒྱལ་ཁམས་བསྟེན།།",
            "ལོ་འདོད་དང་ངོ་བསྲུངས་རྒྱང་སྲིངས་ཤིག །",
            "ཕྱག་མཆོད་པ་སྐྱབས་འགྲོ་ཡིག་བརྒྱ་དང༌། །",
            "མཎྜལ་བླ་མ་ཡི་རྣལ་འབྱོར་དང༌། །",
            "རང་ལུས་བདུད་རྩི་ཡི་ཚོགས་འཁོར་སོགས། །",
            "འདུས་བྱས་ཀྱི་དགེ་བ་ཅི་ནུས་བསྒྲུབས།།",
            "ལུས་གདོད་ནས་དག་པའི་ལྷ་སྐུ་ལ།།",
            "དངོས་འཛིན་གྱི་ཞེན་པ་རིང་དུ་དོར།།",
            ""
        ],
        [
            "ཅིར་སྣང་ཀུན་དམ་པ་རིགས་བརྒྱ་ལ།།",
            "ངེས་ཤེས་ཀྱི་དད་པ་གཏིང་ཚུགས་ཤིག །",
            "ངག་འབྱུང་འཇུག་སྲོག་རྩོལ་རླུང་གི་གནད། །",
            "གཉུག་མ་རང་རིག་གི་རང་མདངས་ལས། །",
            "ཐབས་བདེ་ཆེན་བསྐྱེད་བྱེད་ཙཎྜ་ལི། །",
            "ཚེ་གཅིག་སངས་རྒྱས་ཀྱི་ཉེ་ལམ་བསྟེན།།",
            "ལམ་མྱུར་བདེས་བགྲོད་པ་ཕོ་ཉ་ཡིན།།",
            "ཁམས་འཛག་མེད་དུ་འཆིང་བ་ཐབས་ཀྱི་མཆོག །",
            "ཤཱུ་ཏྲ་སྦྱང་སྤེལ་གྱི་སྦྱོར་བ་ལས། །",
            "གཡོ་མེད་བདེ་ཆེན་གྱི་གཏན་ཡུལ་གཟུང༌།།",
            "དབྱིངས་བསལ་གཞག་བྲལ་བ་ཆོས་ཀྱི་སྐུ། །",
            "མ་བཅོས་ཁྱབ་གདལ་གྱི་གཟུང་འཛིན་རྣམས། །",
            "རིག་པ་འགག་མེད་ཀྱི་རང་རྩལ་ལས། །",
            "འོད་གསལ་ཕྱག་ཆེན་གྱི་ངང་དུ་གློད། །",
            "ཁྱོད་ལྟ་སྒོམ་སྤྱོད་འབྲས་འདྲི་བ་འདི། །",
            "མཚན་མ་རུ་གཟུང་བ་མ་ལགས་སམ། །",
            "དོན་དམ་པར་རྟོག་དཔྱོད་བྲལ་བའི་ཕྱིར། །",
            "མི་བདག་གི་ལྟ་སྒོམ་སྤྱོད་འབྲས་སྟོར།།",
            "གཏད་མེད་ཀྱི་ལྟ་བ་དབྱིངས་སུ་ཡལ། །",
            "སྟོང་པ་ལ་བལྟ་རྒྱུ་མི་འདུག་པས། །",
            "གསལ་སྣང་ཀུན་འཛིན་པའི་ཡུལ་ལས་འདས།།",
            ""
        ],
        [
            "མ་མཐོང་བའི་ལྟད་མོ་རྒོད་རེ་བྲོ།།",
            "བསྒོམ་འདོད་ཀྱི་ངོས་གཟུང་མཁའ་ལྟར་དག །",
            "བསྒོམ་རྒྱུ་ཡང་མི་གདའ་གཉུག་མའི་ངང༌། །",
            "མ་བསྒོམས་ཀྱང་ཡེངས་མེད་སོམ་ལ།།",
            "གནས་འགྱུ་དང་བྲལ་བ་དང་རེ་སྤྲོ། །",
            "སྤྱོད་པ་ལ་བླང་དོར་རོ་མཉམ་པས། །",
            "བཟང་འདོད་ཀྱི་ཚུལ་འཆོས་དབྱིངས་དང་འདྲེས།།",
            "གང་བྱུང་ཡང་རུང་པའི་རྣལ་འབྱོར་ལ།།",
            "ཤུགས་འབྱུང་འདི་སེམས་ཀྱི་རྩལ་དུ་ཤར།།",
            "ཐོབ་བྱ་འབྲས་བུ་ཡི་སངས་རྒྱས་དེ།།",
            ""
        ],
        [
            "དབྱིངས་གཞན་ན་ཡོད་སྙམ་བཙལ་ལགས་ཀྱང༌། །",
            "དོན་རང་གི་སེམས་ལས་མ་གཏོགས་པའི། །",
            "འབྲས་བུ་ཡང་ལོགས་ན་མི་གདའ་ཨང༌། །",
            "ང་ནམ་མཁའ་བསྒོམ་པའི་རྣལ་འབྱོར་ལ།།",
            "སྟོང་པ་དང་སྟོང་མེན་གཉིས་ལས་འདས།།",
            "ཡོད་མེད་དང་དགག་སྒྲུབ་སྤྲོས་དང་བྲལ།།",
            "ངོས་གཟུང་དང་མཚན་འཛིན་མ་མཆིས་སོ།།",
            "གཤིས་སྐྱེ་མེད་ལ་ཆོས་སྐུར་མ་ཞེན་པས། །",
            "མདངས་འགག་མེད་ལ་འཁོར་བར་འཁྲུལ་མ་མྱོང༌།།",
            "ཟུང་འཇུག་དང་གཉིས་སྡེབས་མ་ནོར་བ། །",
            "འདི་མཚན་ལྡན་བླ་མའི་བཀའ་དྲིན་ཡིན།།",
            ""
        ],
        [
            "རྗེ་བླ་མ་རྣམས་ཀྱི་གདམས་པའི་བཅུད། །",
            "མི་བདག་གི་ཉམས་མྱོང་རྡོ་རྗེའི་གླུ། །",
            "མ་མཁའ་འགྲོ་རྣམས་ཀྱི་གསང་ཚིག་འདི། །",
            "ཁྱོད་སྙིང་གི་གཅེས་ཕྲུག་མ་ལགས་པ། །",
            "མི་གཞན་ལ་སྔོན་ཆད་བཀས་པ་མིན།།",
            "སྐལ་ལྡན་ལ་ཆོས་ཀྱི་སྐྱེས་སུ་སྟེར།།",
            "སྙིང་གཏམ་འདི་མ་བརྗེད་ཡིད་ལ་བཟུང༌། །",
            "ཐུགས་དགྱེས་པར་མཛོད་ཅིག་དད་པ་ཅན། །",
            "དུས་ད་རེས་ཞལ་མཇལ་དང་རེ་སྤྲོ། །",
            "རྗེ་སངས་རྒྱས་ཀྱི་ཞལ་སྔར་མྱུར་དུ་སོང༌།།",
            "བྱིན་བརླབས་ཀྱི་བཀའ་བབས་རྫོགས་པར་ལོང༌།།",
            "གནས་ལུགས་ཀྱི་དོན་ལ་ནན་ཏན་གྱིས། །",
            "གླུ་འདི་ལ་བརྒྱུད་པའི་བྱིན་རླབས་ཆགས།།",
            "ཚིག་ཐོས་པ་ཙམ་གྱིས་བག་ཆགས་།",
            ""
        ],
        [
            "དོན་བསྒོམས་ན་སངས་རྒྱའི་ཉེ་ལམ་ཡིན།།",
            "འགྲོ་ཀུན་ལ་ཕན་བདེའི་རྒྱུར་གྱུར་།",
            "ཅེས་པ་བྱི་བ་ལོ་ཧོར་ཀ་གཉིས་པའི་ཚེས་བརྒྱད་ཀྱི་ཉིན་",
            "དཀོན་མཆོག་དོན་གྲུབ་ལ་གདམས་པ་",
            "ཚལ་དབུས་གླིང་དུ་སྨྲས་པའོ།། ",
            "༄༅། །ཚལ་དབུས་གླིང་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "ཡབ་མི་འགྱུར་བདེ་ཆེན་ཆོས་ཀྱི་སྐུ། །",
            "ཡུམ་རྣམ་པ་ཀུན་མཆོག་རང་གི་སེམས། །",
            "དེ་དབྱེར་མེད་ཆོས་གྲགས་རྒྱ་མཚོ་ལ།།",
            "བདེ་ཆེན་གྱི་ངང་ནས་གསོལ་བ་འདེབས།།",
            "ཁྱེད་འདིར་ཚོགས་སྐལ་ལྡན་བུ་སློབ་རྣམས། །",
            "འདོད་འདུན་གྱི་གཏམ་ལ་མ་ཞེན་པར། །",
            "ཉམས་བདེ་ཆེན་རང་གྲོལ་རྡོ་རྗེའི་ཚིག །",
            "བློ་བདེ་བའི་མགུར་ལ་སྙན་གཏོད་འཚལ།།",
            ""
        ],
        [
            "ངས་གཞི་གཅིག་ཏུ་སྡོད་འདོད་མ་བྱས་པས། །",
            "གནས་ཁང་ལ་བྱི་དོར་མ་གྲུབ་ཀྱང༌། །",
            "ཕྱོགས་མེད་དུ་རྒྱལ་ཁམས་འགྲིམ་པ་ཙམ། །",
            "གཞི་བདག་འཛིན་གྱིས་མ་བསླད་བློ་རེ་བདེ།།",
            "ཚེ་འདི་ཙམ་གྱི་འདུན་མ་མི་སྒྲུབ་པས༌། །",
            "སྡེ་ཆེན་པོའི་ཚོགས་དཔོན་མ་བྱས་ཀྱང༌། །",
            "ཆོས་མེད་ཀྱི་གྲལ་འགོར་མི་སྡོད་ཙམ། །",
            "ལོག་འཚོ་ཡིས་མ་བསླད་བློ་རེ་བདེ།།",
            "ནོར་རྫས་ལ་གསོག་སྦྲུན་༼བྲུ༽་མ་བྱས་པས། །",
            "ཕྱུག་པོ་དང་འཕན་པོར་མ་གྲགས་ཀྱང༌། །",
            "བསླབ་གསུམ་གྱི་ནོར་དང་མ་བྲལ་ཙམ། །",
            "ལོ་འདོད་ཀྱིས་མ་བསླད་བློ་རེ་བདེ།།",
            "རང་སྐྱོན་ལ་སྦ་གསང་མ་ཤེས་པས། །",
            "བཙུན་པོ་ཡི་གྲགས་པ་མ་ཐོབ་ཀྱང༌། །",
            "རང་སེམས་ཀྱི་དཔང་པོས་མ་ཁྲེལ་ཙམ། །",
            "ཚུལ་འཆོས་ཀྱིས་མ་བསླད་བློ་རེ་བདེ།།",
            "གཞན་སྐྱོན་ལ་རྫུ་གབ་མ་ཤེས་པས། །",
            "ཁོག་ཡངས་ཀྱི་ཕྱེ་གཏོར་མ་ཐོས་ཀྱང༌། །",
            "དགྲ་གཉེན་གྱི་ཆགས་སྡང་མི་བྱེད་ཙམ། །",
            "ངོ་ལྐོག་གིས་མ་བསླད་བློ་རེ་བདེ།།",
            "སྡང་བྱེད་ཀྱི་དགྲ་བོ་མ་ཐུལ་བས། །",
            "ཁ་བཙན་པོ་ཡི་གྲལ་ལ་མ་ཚུད་ཀྱང༌། །",
            "བདག་འཛིན་གྱི་དགྲ་དང་གཡུལ་ངོ་སྤྲད། །",
            "ཞེ་སྡང་གིས་མ་བསླད་བློ་རེ་བདེ།།",
            ""
        ],
        [
            "གཉེན་མཛའ་བདེའི་སྐྱོང་བྲན་མ་བྱས་པས། །",
            "ཉེ་དུ་ཡི་གདུང་སེམས་མ་མཆིས་ཀྱང༌། །",
            "འགྲོ་ཀུན་ལ་བྱམས་པ་མི་འདོར་ཙམ། །",
            "ཆགས་སེམས་ཀྱིས་མ་བསླད་བློ་རེ་བདེ།།",
            "ངོ་བསྲུང་དང་ཚུལ་འཆོས་མ་བྱས་པས། །",
            "འབྱོར་ལྡན་གྱི་འདུ་ལོང་མི་ཆེ་ཡང༌། །",
            "དད་ལྡན་གྱི་སློབ་མས་མི་སྤོང་ཙམ། །",
            "འདོད་སྲེད་ཀྱིས་མ་བསླད་བློ་རེ་བདེ།།",
            "ཀུན་རྫོབ་ལ་མཚན་མར་མ་བཟུང་བས། །",
            "སྟོང་རྐྱང་དང་མེད་དགག་མ་བསྒོམས་ཀྱང༌། །",
            "དངོས་འཛིན་གྱི་འཆིང་བས་མ་གོས་ཙམ། །",
            "ཆད་ལྟ་ཡིས་མ་བསླད་བློ་རེ་བདེ།།",
            "དོན་དམ་ལ་བདེན་པར་མ་ཞེན་པས། །",
            "མེད་བཞིན་དུ་སྒྲོ་བཏགས་མ་བྱས་ཀྱང༌། །",
            "སེམས་གསལ་སྟོང་གི་རང་ངོ་མཐོང་བ་ཙམ། །",
            "རྟག་ལྟ་ཡིས་མ་བསླད་བློ་རེ་བདེ།།",
            "ངེས་ཤེས་ཀྱི་རྟོག་སྒོམ་མ་བྱས་པས། །",
            "རྟོག་གེ་བའི་ལྟ་དང་མ་མཐུན་ཡང༌། །",
            "གནས་ལུགས་ཀྱི་དོན་དང་མི་འགལ་ཙམ། །",
            "ཐ་སྙད་ཀྱིས་མ་བསླད་བློ་རེ་བདེ།།",
            "ལྟ་བ་ལ་མཐར་འཛིན་མ་མཆིས་པས། །",
            "འདི་ཡིན་དང་འདི་མིན་མི་འདུག་ཀྱང༌། །",
            "རང་རིག་གི་རང་ངོ་ཤེས་པ་ཙམ། །",
            "སྒྲོ་སྐུར་གྱིས་མ་བསླད་བློ་རེ་།",
            ""
        ],
        [
            "སྒོམ་འདོད་ཀྱི་སྒྲོག་གིས་མ་བཅིངས་པས། །",
            "བསྒོམ་བྱ་དང་སྒོམ་བྱེད་མ་དམིགས་ཀྱང༌། །",
            "མ་ཡེངས་པའི་རྣལ་འབྱོར་སྐྱོང་བ་ཙམ། །",
            "བླུན་སྒོམ་གྱིས་མ་བསླད་བློ་རེ་བདེ།།",
            "སྤྱོད་པ་ལ་ངོ་ལྐོག་མ་བྱས་པས། །",
            "མཛེས་འདོད་ཀྱི་ཚུལ་འཆོས་མ་ཤེས་ཀྱང༌། །",
            "ཤུགས་འབྱུང་ལ་བཅས་བཅོས་མི་བྱེད་ཙམ། །",
            "ཐོ་ཅོ་ཡིས་མ་བསླད་བློ་རེ་བདེ།།",
            "འབྲས་བུ་ལ་རེ་དོགས་མི་འདུག་པས། །",
            "བླང་བྱ་དང་སྤང་བྱ་མ་དམིགས་ཀྱང༌། །",
            "མཉམ་ཉིད་ཀྱི་སངས་རྒྱས་མཐོང་བ་ཙམ། །",
            "སྤངས་ཐོབ་ཀྱིས་མ་བསླད་བློ་རེ་བདེ།།",
            "བདེ་བ་ལ་ངོས་བཟུང་མི་འདུག་པས། །",
            "བདེ་སྡུག་ལ་འདམ་ཁ་མ་མཆིས་ཀྱང༌། །",
            "ཤུགས་འབྱུང་གི་བདེ་ཉམས་མི་འདོར་ཙམ། །",
            "འཛག་བདེ་ཡིས་མ་བསླད་བློ་རེ་བདེ།།",
            "སྣང་བ་ལ་བདེན་པར་མ་ཞེན་པས། །",
            "འཁྲུལ་སྣང་ཀུན་སྤང་བྱར་མི་བྱེད་ཀྱང༌། །",
            "ཞེན་མེད་ཀྱི་གཟུང་བ་མིག་ཡོར་ཙམ། །",
            "ཨ་འཐས་ཀྱིས་མ་བསླད་བློ་རེ་བདེ།།",
            ""
        ],
        [
            "འཛིན་པ་ལ་ང་ཡིར་མ་བཟུང་བས། །",
            "རྣམ་རྟོག་དང་རང་རིག་དབྱེར་མེད་ཀྱང༌། །",
            "དྲན་འཛིན་ཀུན་དབྱིངས་སུ་ཐིམ་པ་ཙམ། །",
            "ཧད་འབྱམས་ཀྱིས་མ་བསླད་བློ་རེ་བདེ།།",
            "དམིགས་བཅས་དང་དམིགས་མེད་རོ་མཉམ་པས། །",
            "རྟེན་བཅས་ཀྱི་ཞི་གནས་མ་བསྒྲུབས་ཀྱང༌། །",
            "འཕྲོ་རྒོད་ཀྱི་དབང་དུ་མ་ཤོར་ཙམ། །",
            "སེམས་འཛིན་གྱིས་མ་བཅིང་བློ་རེ་བདེ།།",
            "གསལ་སྣང་ལ་ཆེད་དུ་མ་བཟུང་བས། །",
            "མཐོང་བྱ་དང་མཐོང་བྱེད་མ་དམིགས་ཀྱང༌། །",
            "ནམ་མཁའ་ཡི་གནས་ལུགས་མཐོང་བ་ཙམ། །",
            "ངོས་གཟུང་གིས་མ་བསླད་བློ་རེ་བདེ།།",
            "བློ་བདེ་བ་ཉི་ཤུའི་མགུར་མ་འདི། །",
            "ང་རྣལ་འབྱོར་གྱི་ཉམས་ལ་ཤར་བའི་ཚེ། །",
            "མ་མཁའ་འགྲོ་རྣམས་དགྱེས་ཕྱིར་དབྱངས་སུ་བླངས།།",
            "ཁྱོད་སྐལ་ལྡན་ཀུན་ཐུགས་ཡིད་ཚིམ་པར་མཛོད། །",
            "ཅེས་པ་བྱི་བ་ལོ་ཧོར་ཀ་གཉིས་པའི་ཚེས་བཅྭ་བརྒྱད་ལ་ཚལ་དབུས་གླིང་དུ་སྨྲས་པའོ།། ",
            "༄༅། །སློབ་དཔོན་སངས་རྒྱས་ལ་གདམས་པ་ཚལ་དབུས་གླིང་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "ཕ་འགྲན་གྱི་དོ་མེད་ཆོས་ཀྱི་རྗེ། །",
            "ལྷོ་འཛམ་གླིང་ཡོངས་ཀྱི་རྒྱན་གཅིག་པུ། །",
            "དུས་གསུམ་གྱི་སངས་རྒྱས་མི་གཟུགས་ཅན། །",
            "ཡབ་ཆོས་གྲགས་རྒྱ་མཚོའི་ཞབས་ལ་འདུད། །",
            "བསླབ་སྦྱངས་ཀྱི་ཡོན་ཏན་མཐར་སོན་།",
            ""
        ],
        [
            "ཐོས་ཙམ་གྱི་མིག་སྒྱུ་མི་འཐུང་བར། །",
            "ཉམས་ལེན་གྱི་རྒྱ་མཚོར་འཇུག་བཞེད་པའི། །",
            "བློ་ཆེན་ཁྱོད་རྡོ་རྗེའི་མགུར་ལ་གསོན།།",
            "འཁོར་བ་སྡུག་བསྔལ་གྱི་རྒྱ་མཚོ་འདིར། །",
            "དབང་མེད་དུ་འཁོར་ཡུན་དེ་ཙམ་ཡིན།།",
            "ད་ཐར་པའི་སྐམ་སར་འབྲོས་རེ་རན། །",
            "ཁྱེད་ཚིག་ཙམ་མིན་པའི་ཉམས་ལེན་འཚལ།།",
            "ཡུལ་ཕྱོགས་རིས་མེད་པའི་རྒྱལ་ཁམས་བསྐོར།།",
            "ཟས་ཞིམ་ངན་མེད་པའི་བསོད་སྙོམས་བསྟེན།།",
            "གནས་འདུ་འཛི་མེད་པའི་རི་ཁྲོད་འགྲིམས།།",
            ""
        ],
        [
            "ནོར་གསོག་འཇོག་མེད་པའི་བྱ་བཏང་མཛོད། །",
            "མཚན་ལྡན་གྱི་བླ་མ་གཙུག་ཏུ་ཁུར། །",
            "སྐྱབས་དཀོན་མཆོག་གསུམ་ལ་ལྟོས་སུ་ཞུས།།",
            "གྲོགས་རྡོ་རྗེ་སྤུན་དང་སྤྱོད་ལམ་བསྟུན། །",
            "ཐབས་བྱང་ཆུབ་སེམས་ལ་ནན་ཏན་མཛོད། །",
            "བསྐྱེད་རིམ་ལྷ་སྐུ་ཡི་རྣལ་འབྱོར་དང༌། །",
            "རྫོགས་རིམ་སྲོག་རྩོལ་གྱི་རླུང་སྦྱོར་གཉིས། །",
            "ཟུང་འཇུག་བདེ་ཆེན་དུ་རོ་མཉམ་པ། །",
            "དབྱེར་མེད་རང་རིག་གི་ཉམས་ལེན་འཚལ།།",
            "གཞི་མ་བཅོས་ཁྱབ་གདལ་ཆེན་པོ་དེ།།",
            "ལམ་ཟུང་འཇུག་ཆེན་པོས་བོགས་བཏོན་ན།།",
            "ལྷུན་གྲུབ་ཀྱི་འབྲས་བུ་མངོན་དུ་འགྱུར།།",
            "དེ་གོ་ཡུལ་དུ་མ་བཞག་རྒྱུད་ལ་བསྲེས། །",
            "དུས་སྐད་ཅིག་མ་ཡེངས་སེམས་ལ་ལྟོས།།",
            ""
        ],
        [
            "དེ་བསལ་གཞག་མེད་པའི་ངང་དུ་གློད། །",
            "གློད་མཁན་གྱི་རིག་པ་གཅེར་བུར་།",
            "རྣམ་རྟོག་གི་སྤྲིན་ཚོགས་དེངས་སུ་།",
            "མི་རྟོག་པ་ལྟེངས་པོར་མ་ཤོར་ཙམ། །",
            "འཛིན་མེད་དྲན་པ་ཡི་རྒྱངས་སོ་ཚུགས།།",
            "སེམས་ཉིད་ཀྱི་གཞི་རྩ་རྦད་ཀྱི་ཆོད།།",
            "རང་རིག་གི་ངང་དུ་ཆམས་ཀྱིས་།",
            "སེམས་སྟོང་གསལ་ངོས་གཟུང་དང་བྲལ་བ། །",
            "བློ་འདས་ཀྱི་རིག་པ་སོ་མ་དེ།།",
            ""
        ],
        [
            "རྗེན་པ་རུ་ཞོག་ལ་གཅེར་གྱིས་ལྟོས།།",
            "སེམས་ཉིད་ཀྱི་རང་ཞལ་ལྟད་མོར་ཆེ།།",
            "ཐ་མལ་གྱི་ཤེས་པ་རང་ཁ་མ། །",
            "བཟོ་བཅོས་ཀྱིས་མ་བསླད་དབྱིངས་ཀྱི་ངང༌། །",
            "སྐད་ཅིག་མ་རང་རིག་རང་གསལ་འདི། །",
            "གདོད་མ་ཡི་སངས་རྒྱས་ཡིན་ལགས་སོ། །",
            "ཁོང་འགའ་ཞིག་ལྟ་བ་ཚིག་གིས་མཚོན། །",
            "མི་ལ་ལ་བར་སྣང་མཛུབ་མོས་སྟོན།།",
            "ཕལ་མོ་ཆེ་མཐའ་བྲལ་ལྟ་བར་སྨྲ།།",
            "ཡིན་ལུགས་འདི་སྨྲ་བསམ་རྗོད་ལས་འདས།།",
            "ལྟ་བ་ལ་མཚན་འཛིན་མ་མཆིས་པས། །",
            "རྟག་པ་དང་ཆད་མཐར་མ་ལྷུང་ཀྱང༌། །",
            "མཐའ་བཅས་དང་མཐའ་བྲལ་གཉིས་ཀ་མིན།།",
            ""
        ],
        [
            "དབུ་མ་ཡང་མིང་དུ་བཏགས་པ་ཙམ། །",
            "ཕྱི་ཡུལ་སྣང་གི་གཟུང་བ་སེམས་ཀྱི་རྩལ། །",
            "ནང་དེ་འཛིན་གྱི་རིག་པ་སེམས་ཀྱི་ངང༌། །",
            "དབྱེར་མེད་ལ་སོ་སོར་མི་རྟོག་པའི། །",
            "རང་བབས་འདི་ཐུགས་ལ་ཤར་ལགས་སམ། །",
            "ཞི་གནས་དང་ལྷག་མཐོང་རྣམ་དབྱེར་མེད།།",
            "མཉམ་གཞག་དང་རྗེས་ཐོབ་རྒྱུན་མི་འཆད།།",
            "དྲན་པ་ཡང་རང་གྲོལ་ཆོས་ཀྱི་དབྱིངས། །",
            "གནས་འགྱུ་དབྱེར་མེད་འདི་ཉམས་སུ་ལོང༌།།",
            "མཚན་བཅས་ཀྱི་རྩ་རླུང་མ་བསྒོམས་ཀྱང༌། །",
            "རྡུལ་མུན་པ་སྙིང་སྟོབས་ཉེར་ཞིའི་དབྱིངས། །",
            "ཉམས་བདེ་གསལ་མི་རྟོག་ཁོང་ནས་འཆར། །",
            "དེ་སེམས་ལ་བལྟས་པའི་དྲོད་རྟགས་ཡིན།།",
            "བདེ་བ་དེ་སིམ་པར་མི་མྱོང་མོད།།",
            "རང་རིག་ཉིད་མི་འགྱུར་བདེ་ཆེན་པོ། །",
            "འཛག་པ་དེ་དང་ཟུག་རྔུའི་བདེ་བས་དབེན།།",
            ""
        ],
        [
            "དམ་པ་ཡི་བདེ་ཆེན་མཁྱེན་པར་མཛོད། །དབྱིངས་རིག་གི་རྟགས་ལ་མ་ཞེན་ན།།",
            "ཞེ་སྡང་ཀྱང་ཡེ་ཤེས་ཆེན་པོའི་ཀློང༌། །འགག་མེད་ཀྱི་སེམས་ངོ་མཐོང་བའི་ཚེ། །གསལ་ཆ་ལ་ངོས་གཟུང་སུ་ཞིག་སྐྱེ། །རིག་པ་ཡི་རང་མདངས་མ་ཉམས་པར། །མཚན་འཛིན་གྱི་ཞེན་བློ་དབྱིངས་དང་འདྲེས།།",
            "རྟོག་མེད་ཉིད་ཆོས་ཀྱི་སྐུ་ཡིན་པས། །",
            "གཏི་མུག་ཆེན་པོ་ཡང་མཁྱེན་དགོས་ལགས། །",
            "ཐར་འདོད་ཁྱེད་ཐར་པ་སྒྲུབ་པའི་ཐབས། །",
            "ཆོས་ཟབ་མོ་ཆོས་ཀྱི་སྐྱེས་སུ་འབུལ། །",
            "སྙིང་གཏམ་འདི་སྙིང་ནས་སྨྲས་པ་ཡིན།།",
            "ཡིད་ཆེས་པས་ཡིད་ལ་རྟག་ཏུ་གཟུང༌།།",
            "ཕྱོགས་མེད་ལ་ཕྱོགས་ཆད་མ་མཛད་པར། །",
            "གནས་ལུགས་འདི་གནས་སྐབས་ཀུན་ཏུ་སྒོམས།།",
            "རང་རིག་གི་རང་ངོ་མཐོང་བར་འགྱུར།།",
            ""
        ],
        [
            "དེ་མཐོང་ན་དེ་ཉིད་ཤེས་པ་ཡིན།།",
            "ཞེས་བྱི་བ་ལོ་ཧོར་ཀ་གཉིས་པའི་ཉི་ཤུ་གཅིག་ལ་སློབ་དཔོན་སངས་རྒྱས་ལ་གདམས་པ་ཚལ་དབུས་གླིང་དུ་སྨྲས་པའོ།། ",
            "༄༅། །ཆོས་རྒྱལ་མཚན་ལ་གདམས་པ་ཚལ་དབུས་གླིང་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "དུས་གསུམ་སངས་རྒྱས་ཐམས་ཅད་ཀྱི། །",
            "སྐུ་གསུང་ཐུགས་དང་ཡོན་ཏན་དང༌། །",
            "ཕྲིན་ལས་མ་ལུས་གཅིག་གྱུར་པ། །",
            "རང་སེམས་ཀརྨཱ་པ་ལ་འདུད། །",
            "འདས་དང་མ་འོངས་ད་ལྟར་གྱི། །",
            "རྒྱལ་བ་སྲས་དང་བཅས་པ་ཡང༌། །",
            "སེམས་ཉིད་དག་པའི་སྣང་བ་སྟེ།།",
            "རང་སེམས་འདི་བརྒྱུད་པའི་བླ་མ་ཡིན།།",
            "སྣ་ཚོགས་གཟུང་དང་འཛིན་པ་ཀུན། །",
            "འཇའ་ལུས་སྣང་སྟོང་སྒྱུ་མའི་སྐུ། །",
            "དྲན་པས་དངོས་གྲུབ་མཆོག་སྩོལ་བ། །",
            "ཡི་དམ་ཀྱང་སེམས་ལས་གཞན་ན་མེད།།",
            "སྡང་དང་ལོག་པར་གཞོལ་བ་དང༌། །",
            "མི་མཐུན་རྐྱེན་དང་བར་གཅོད་རྣམས། །",
            "སྐད་ཅིག་ཉིད་ལ་ཞི་མཛད་པའི། །",
            "སེམས་ཉིད་འདི་མཁའ་འགྲོ་ཆོས་སྐྱོང་ལགས། །",
            "ལས་དང་ཉོན་མོངས་བག་ཆགས་དང༌། །",
            "ཆོས་བརྒྱད་ཚེ་འདིའི་ཞེན་པ་རྣམས། །",
            "སེམས་ལ་བལྟས་པ་ཙམ་གྱིས་དག །",
            "ཉམས་ལེན་ཀྱང་སེམས་ལས་གུད་ན་",
            ""
        ],
        [
            "མེད།།",
            "ཆོས་དང་ཆོས་མིན་སོ་སོར་གསལ།།",
            "ལྟ་སྒོམ་སྤྱོད་པའི་བླང་དོར་དང༌། །",
            "གཞི་ལམ་འབྲས་བུའི་གནས་ཚུལ་སྟོན།།",
            "དཔེ་ཆ་ཡང་རང་སེམས་འདི་ཀ་དང༌། །",
            "ལུས་ངག་ཡིད་ཀྱི་སྡིག་སྒྲིབ་འཁྲུ། །",
            "སྐྱེད་རྫོགས་ཐབས་ཀྱི་ལམ་ལ་དབང༌། །",
            "སྐུ་དང་ཡེ་ཤེས་མངོན་གྱུར་བའི། །",
            "དབང་བསྐུར་ཀྱང་སེམས་ཉིད་ཁོ་ནའོ།།",
            "རང་ལུས་རྒྱལ་བའི་དཀྱིལ་འཁོར་ཡང༌། །",
            "སེམས་ཀྱི་འཆར་སྒོ་དག་པ་ཡིན།།",
            "སྣང་སེམས་གཉིས་མེད་སྒྱུ་མའི་དངོས། །",
            "བསྐྱེད་རིམ་ཀྱང་འགག་མེད་སེམས་ཀྱི་རྩལ། །",
            "དངས་མའི་སེམས་ནི་ཡེ་ཤེས་རླུང༌། །",
            "ལས་རླུང་ང་དང་བདག་འཛིན་།",
            ""
        ],
        [
            "དབྱེར་མེད་ལྷན་ཅིག་སྐྱེས་པས་ན།།",
            "སྲོག་རྩོལ་ཀྱང་སེམས་ལ་ཟེར་བར་གདའ།།",
            "འབར་འཛག་སེམས་ཀྱི་རང་འོད་ཡིན།།",
            "ཞུ་བདེ་སེམས་ཀྱི་འགག་མེད་མདངས། །",
            "སེམས་ངོ་མཐོང་བ་ལྷན་སྐྱེས་བདེ།།",
            "ཐབས་ལམ་ཀྱང་སེམས་ཉིད་ཁོ་ནའོ།།",
            "གསལ་བ་སེམས་ཀྱི་འཆར་སྒོ་དང༌། །",
            "སྟོང་པ་སེམས་ཀྱི་ངོ་བོ་ཡིན།།",
            ""
        ],
        [
            "ཟུང་འཇུག་སེམས་ཀྱི་རང་བཞིན་ཏེ།།",
            "སེམས་ཉིད་འདི་ཕྱག་རྒྱ་ཆེན་པོ་ཡིན།།",
            "ཐོག་མཐའ་མེད་ཅིང་སྤྲོས་དང་བྲལ།།",
            "རྒྱ་ཆད་ཕྱོགས་ལྷུང་མ་མཆིས་ཀྱང༌། །",
            "བརྟན་གཡོ་སྲིད་ཞིའི་ཁྱབ་བདག་ཆེ།།",
            "སེམས་ཉིད་འདི་འཁོར་འདས་ཀུན་གྱི་གཞི། །",
            "མ་རིག་སེམས་ཀྱི་དྲི་མ་རྣམས། །",
            "རང་རིག་ཉིད་ཀྱིས་དག་པར་བྱེད།།",
            "ཡེ་ནས་བསྐྱེད་རྫོགས་དབྱེར་མེད་པས། །",
            "ལམ་ཡང་སེམས་ཉིད་འདི་ཀ་རང༌། །",
            "ཡོན་ཏན་དྲུག་བཅུ་རྩ་བཞི་པོ། །",
            "གདོད་ནས་སེམས་ལ་རྟག་བཞུགས་པ། ",
            "དེ་ཉིད་ཆོས་ཀྱི་སྐུ་ཡིན་པས། །",
            "འབྲས་བུའང་སེམས་ལ་བཞུགས་པ་ཡིན།།",
            ""
        ],
        [
            "སེམས་ཉིད་བལྟ་ན་ལྟ་བ་ཡིན།།",
            "དེ་ལ་མ་ཡེངས་སྒོམ་པ་སྟེ།།",
            "གང་ཤར་སྤྱོད་ན་སྤྱོད་པའི་མཆོག །",
            "སེམས་ཉིད་འདི་ལྟ་སྒོམ་སྤྱོད་པ་འོ།།",
            "དེ་ཕྱིར་སེམས་ལས་མ་གཏོགས་པའི། །",
            "ཆོས་གཞན་ལོག་ན་རྡུལ་ཙམ་མེད།།",
            "འོན་ཀྱང་འཁྲུལ་པར་ཨ་འཐས་པས། །",
            "གཟུང་འཛིན་ལ་བདེན་པར་ཞེན་པ་ཡིན།།",
            "གཟུང་འཛིན་གཉིས་སུ་མེད་པའི་དོན། །",
            "སེམས་ཀྱི་གསང་བ་དམ་པ་འདི། །",
            "དད་ལྡན་སྒོམ་ལ་"
        ],
        [
            "གཞོལ་བ་ཡི། །",
            "སློབ་བུ་ལ་ངེས་ཤེས་སྐྱེ་ཕྱིར་སྨྲས། །",
            "སེམས་ལ་ཆོངས་ཤིག་སྙིང་གི་བུ། །",
            "རྒྱུད་དང་བསྲེས་ཤིག་བརྩོན་འགྲུས་ཅན། །",
            "དེ་སྐད་སྨྲས་པའི་དགེ་བ་ཡིས། །",
            "འགྲོ་ཀུན་གྱིས་སེམས་ངོ་མཐོང་བར་།",
            "ཅེས་པ་བྱི་བ་ལོ་ཧོར་ཀ་གཉིས་པའི་ཉི་ཤུ་གསུམ་གྱི་ཉིན་",
            "ཆོས་རྒྱལ་མཚན་ལ་གདམས་པ་ཚལ་དབུས་གླིང་དུ་སྨྲས་།",
            "༄༅། །ཚལ་དབུས་གླིང་དུ་སྦྱིན་པ་རྒྱ་མཚོ་ལ་གདམས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "ཕ་དགོས་འདོད་ཀུན་འབྱུང་ཀརྨཱ་པ། །",
            "ཡིད་བཞིན་གྱི་ནོར་བུ་གཙུག་གི་རྒྱན། །",
            "འདྲེན་མཆོག་ཆོས་གྲགས་ཀྱི་རྒྱ་མཚོ་ལ།།",
            "དུས་ལན་གཅིག་མིན་པར་གསོལ་བ་འདེབས།།",
            "བུ་ཆུང་ནས་བསྐྱངས་པའི་གཞུང་བཟང་པོ། །",
            "དད་པ་ཅན་སྦྱིན་པ་རྒྱ་མཚོ་ཡིས། །",
            "ཚེ་འདི་ཕྱིའི་བསླབ་བྱ་ཞུས་པའི་ལན། །",
            "བརྩེ་སེམས་ཀྱིས་བསྐུལ་ནས་འདི་སྐད་སྨྲ།།",
            ""
        ],
        [
            "ཁྱོད་སྐྱེས་པའི་ཡུལ་དུ་འགྲོ་བའི་ཚེ། །",
            "ཆགས་སྡང་གི་རྐུན་པོ་འཇབ་ཅིང་།",
            "བསླབ་གསུམ་གྱི་ནོར་རྫས་ཁྱེར་དོགས་པས། །",
            "གཉེན་པོ་ཡི་སྒོ་ལྕགས་བཙན་པོ་།",
            "ཕ་ཞིང་དང་ས་མཁར་མཐོང་བའི་ཚེ། །",
            "འདོད་སྲེད་ཀྱི་ཆུ་བོ་རྒལ་བར་དཀའ།།",
            "འཁོར་བ་ཡི་རྒྱ་མཚོ་བྱིང་དོགས་པས། །",
            "ཞེན་ལོག་གི་སྐམ་ས་རྟག་ཏུ་འགྲིམ། །",
            "ཕ་མ་དང་ཉེ་འབྲེལ་མཐོང་བའི་ཚེ། །",
            "ཆགས་སེམས་ཀྱི་རླུང་ཆེན་གཡོ་ཞིང་",
            "ལྡང། །ངན་སོང་གི་གཡང་ཁར་བདས་དོགས་པས། །",
            "ཞེན་མེད་འོད་གསལ་གྱི་སྲ་ཕུར་ཚུགས། །",
            "ཕ་ཁྱིམ་གྱི་གཅེས་མཛོད་མཐོང་བའི་ཚེ། །",
            "གསོག་འཇོག་གི་བྱིའུ་ཆུང་འཕུར་ལྡིང་གཡོ།།",
            "སེར་སྣ་ཡི་ཚང་རྩི་བསགས་དོགས་པས། །",
            "གཏོང་ཕོད་ཀྱི་རླུང་གིས་ཡང་ཡང་གཏོར།།",
            ""
        ],
        [
            "དགྲ་སྡེ་དང་སྲིད་འདུན་མཐོང་བའི་ཚེ། །",
            "ཞེ་སྡང་གི་མེ་དཔུང་མཆེད་ཅིང་འབར།།",
            "རང་རྒྱུད་ཀྱི་བུད་ཤིང་བསྲེགས་དོགས་པས། །",
            "མཉམ་ཉིད་ཀྱི་ཆར་རྒྱུན་རྟག་ཏུ་ཕོབ།།",
            "ལོངས་སྤྱོད་དང་འདུ་འཛི་མཐོང་བའི་ཚེ། །",
            "འདོད་ཡོན་གྱི་སྣང་བ་འབྲིད་པར་མཁས།།",
            "སྐྱིད་ཆོས་ཀྱི་དགོན་པར་གོལ་དོགས་པས། །",
            "ཆགས་མེད་ཞེན་མེད་ཀྱི་ཕོ་ཚུགས་གཟུང༌།།",
            "མང་པོ་ཡི་མདུན་སར་སྡོད་པའི་ཚེ། །",
            "ཆོས་བརྒྱད་ཀྱི་ཇག་པ་གཏུམ་ཞིང་རྒོད། །",
            "ཐར་པའི་སྲོག་ལ་རྒོལ་དོགས་པས། །",
            "རོ་སྙོམས་ཀྱི་གྲོགས་དང་འགྲོགས་པ་གཅེས།།",
            "སྐུ་གསུམ་གྱི་གླིང་དུ་འགྲོ་བའི་ཚེ། །",
            "བར་གཅོད་ཀྱི་དམག་དཔུང་འདུ་ཞིང་",
            ""
        ],
        [
            "འཚུབ། །",
            "བྱང་ཆུབ་ཀྱི་རྒྱུན་ལམ་བཀག་དོགས་པས། །",
            "སྐྱབས་དཀོན་མཆོག་གི་སྐྱེལ་མ་བཙན་པོ་ཁྲིད།།",
            "རིགས་དྲུག་གི་སྡུག་བསྔལ་མཐོང་བའི་ཚེ། །",
            "ཞི་བདེ་ཐར་འདོད་ཀྱི་གྲོགས་ངན་དེས། །",
            "དམན་ལམ་གྱི་དབེན་པར་ཁྲིད་དོགས་པས། །",
            "དཔའ་གྲོགས་སུ་བྱང་ཆུབ་སེམས་གཉིས་བསྟེན།།",
            "ཚེ་གཅིག་ལ་སངས་རྒྱས་བསྒྲུབ་པའི་ཚེ། །",
            "རེ་དོགས་ཀྱི་ལམ་འཕྲང་བགྲོད་པར་དཀའ།།",
            "མཐར་འཛིན་གྱི་གཡང་སར་ལྷུང་དོགས་པས། །",
            "ཟུང་འཇུག་གི་རྒྱ་ལམ་ཆེན་པོར་སོང༌།།",
            "ཡང་དག་གི་དོན་ལ་ལྟ་བའི་ཚེ། །",
            "རྣམ་རྟོག་གི་ཉི་འོད་ཚ་ཞིང་"
        ],
        [
            "གདུང༌། །",
            "བྱང་ཆུབ་ཀྱི་མྱུ་གུ་སྐམ་དོགས་པས། །",
            "ཞི་གནས་ཀྱི་རླན་དང་འགྲོགས་པ་གཅེས།།",
            "གནས་ལུགས་ཀྱི་དེ་ཉིད་བསྒོམ་པའི་ཚེ། །",
            "སྡུག་བཙིར་གྱི་དྲན་པ་སྤུན་པོ་དེ།།",
            "སྒོམ་འདོད་ཀྱི་སྒྲོག་གིས་བཅིངས་དོགས་པས། །",
            "སེམས་ཉིད་དང་ནམ་མཁར་བསྲེབ་གཅེས།།",
            "མ་རྟོགས་པར་ཐེ་ཚོམ་སྤྱོད་པའི་ཚེ། །",
            "འཇིག་རྟེན་གྱི་སྐྱེ་བོ་ཡ་ཁ་སྡང༌། །",
            "སྨྱོན་པ་ཡི་སྤྱོད་པར་གོལ་དོགས་པས། །",
            "གུ་ཡངས་སུ་རང་བབས་ངང་ལ་།",
            "ཞི་གནས་ཀྱི་རྒྱ་མཚོར་འཇུག་པའི་ཚེ། །",
            "བྱིང་རྨུགས་ཀྱི་མུན་ནག་འཐིབས་ཤིང་རྨོངས།།",
            "ཧད་འབྱམས་ཀྱི་འདམ་དུ་བྱིང་དོགས་པས། །",
            "འོད་གསལ་གྱི་སྒྲོན་མེ་སྤར་བར་གྱིས། །",
            "ལྷག་མཐོང་གི་བཞིན་རས་ལྟ་བའི་ཚེ། །",
            "འཕྲོ་རྒོད་ཀྱི་རྡུལ་དང་འཚུབ་མ་མང༌།།",
            ""
        ],
        [
            "གནས་ལུགས་ཀྱི་རང་ཞལ་བསྒྲིབ་དོགས་པས། །",
            "རང་སེམས་ཀྱི་མེ་ལོང་བྱི་དོར་གྱིས། །",
            "མཉམ་གཞག་གི་ཐང་ལ་རྒྱུ་བའི་ཚེ། །",
            "གཏི་མུག་གི་ཚང་ཚིང་འཐུག་པོ་དར། །",
            "སེམས་ཉིད་ཀྱི་ནོར་བུ་སྟོར་དགོས་པས། །",
            "དྲན་འཛིན་གྱི་སོ་པ་ཡང་ཡང་ཚུགས།།",
            "རྗེས་ཐོབ་ཀྱི་སྤྱོད་པ་བསྐྱོད་པའི་ཚེ། །",
            "ཚུལ་འཆོས་ཀྱི་ཁྲམ་པ་གཡོ་སྒྱུ་བྱེད།།",
            "འཕགས་པ་ཡི་ནོར་བདུན་འཕྲོག་དོགས་པས། །",
            "ངོ་ལྐོག་དང་བྲལ་བའི་གཞུང་བཟང་བསྟེན།།",
            "ཕན་སེམས་ཀྱིས་བསླབ་བྱ་བྱས་པའི་ཚེ། །",
            "ཉན་འདོད་ཀྱི་དུངས་སེམས་མ་བྱས་ན།།",
            "བསླབ་ཉེས་ཀྱིས་ཆོས་ལས་གོལ་དོགས་པས། །",
            "བདེན་གཏམ་འདི་སྙིང་གི་དཀྱིལ་དུ་གཟུང༌།།",
            "དེ་སྐད་སྨྲ་བའི་ལྷག་བསམ་ཅན། །",
            "བླང་དོར་ཤེས་པའི་ཤེས་རབ་ཅན། །",
            "རྒྱལ་ཁམས་བསྐོར་བའི་མཐོང་རྒྱ་ཅན། །",
            "མི་རྒན་ང་བཀའ་གྲོས་ཅན་ཡིན་ནོ།།",
            ""
        ],
        [
            "ཞེས་པ་ཡང་བྱི་བ་ལོ་ཧོར་ཀ་གཉིས་པའི་ཉི་ཤུ་བཞི་ལ་",
            "ཚལ་དབུས་གླིང་དུ་སྦྱིན་པ་རྒྱ་མཚོ་ལ་གདམས་པའོ།། ",
            "༄༅། །ཆོས་རྒྱལ་མཚན་ལ་གནང་བའི་མགུར། ",
            "ན་མ་ཤྩིཏྟ་བཛྲཱ་ཡ། དད་པ་འགྱུར་མེད་ཀྱི་ཞིང་ས་ལ།།",
            "ཐབས་བྱང་ཆུབ་སེམས་ཀྱི་ས་བོན་བཏབ།།",
            "གྲོགས་བརྩོན་འགྲུས་དྲག་པོའི་དྲོད་གཤེར་དང༌། །",
            "རྐྱེན་ངེས་འབྱུང་བསམ་པའི་ཆུ་ལུད་ཀྱིས། །",
            "རིགས་མཆོག་ཏུ་སད་པའི་མྱུ་གུ་སྐྱེས།།",
            "ཐབས་ལམ་བདེ་དྲོད་ཀྱི་ལོ་འདབ་དང༌། །",
            "ཞུ་བདེ་ལྷན་སྐྱེས་ཀྱི་མེ་ཏོག་ལས། །",
            "རང་རིག་གི་འབྲས་བུ་སྨིན་པ་ཅན། །",
            "བུ་སྐལ་ལྡན་དམ་ཆོས་རྒྱལ་མཚན་ཁྱོད། །",
            "བཀའ་བརྒྱུད་ལ་གསོལ་བ་འདེབས་པ་དང༌། །",
            "བླ་མ་ལ་བློ་ལྟོས་འཆའ་བཞིན་པས། །",
            "ཉམས་ལེན་ལ་སྐྱོ་ངལ་མི་མངའ་བར། །",
            "ཀུན་རྫོབ་ཀྱི་འཁྲུལ་སྣང་ཇི་སྙེད་པ། །",
            "སེམས་ཉིད་ཀྱི་མདངས་སུ་ཐག་དཔྱད་།",
            "བདེ་སྡུག་ལ་ཆེད་འཛིན་རྒྱང་བསྲིངས་ཏེ།།",
            ""
        ],
        [
            "ཟུང་འཇུག་འོད་གསལ་གྱི་ཀློང་དཀྱིལ་དུ། །",
            "སེམས་གཉུག་མའི་རང་ཞལ་བལྟ་བལྟ་བ། །",
            "མ་ཡེངས་པའི་ཏིང་འཛིན་བསྒོམ་བསྒོམ་པ། །",
            "འཕྲལ་འབྱུང་ཀུན་ལྷུག་པར་སྤྱོད་སྤྱོད་པ། །",
            "གཞི་འབྲས་དབྱེར་མེད་དུ་རྟོགས་རྟོགས་པ། །",
            "གང་ཤར་འཛིན་མེད་ཀྱི་རོལ་པ་ལ།།",
            "མཉམ་ཉིད་གུ་ཡངས་སུ་གནས་པ་ལས། །",
            "བློ་འཁྲུལ་རྟོག་རྗེས་སུ་མི་འབྲང་བར། །",
            "སེམས་རང་ཚུགས་ཟིན་པའི་ཡི་གེའི་འཕྲེང༌། །",
            "དོན་མ་འདྲེས་གསལ་བར་སྟོན་པ་དག །",
            "ལམ་ཤུལ་རིང་བགྲོད་པའི་ཕོ་ཉ་བ། །",
            "མི་གཞན་གྱིས་གཞན་ལ་བརྒྱུད་པ་ཞིག །",
            "ཕྱོགས་འདི་རུ་དུས་སུ་ཕྱིན་པ་ཐོབ།།",
            "ཆོས་ཟབ་མོ་ཕྱག་རྒྱ་ཆེན་པོ་དང༌། །",
            "ཐབས་འབར་འཛག་གཏུམ་མོའི་ཉམས་མྱོང་གིས། །",
            "འཕྲོ་རྒོད་ཀྱི་རྗེས་ཕྱི་མི་འབྲང་བར། །",
            "འཁྲུལ་སྣང་གི་བརྫུན་ཕུགས་སྡིབ་པ་ཁྱོད། །",
            "སྔོན་གོམས་ཀྱི་བག་ཆགས་སད་པའམ། །",
            "བཀའ་བརྒྱུད་ཀྱི་བྱིན་རླབས་ཞུགས་པ་ལས། །",
            "གནད་ཟབ་ཀྱི་ཉེ་ལམ་ལ་ཞུགས་།",
            "སེམས་སོ་མའི་རང་མདངས་ཤེས་རབ་གདལ། །",
            "རྣམ་རྟོག་གི་རང་ཞལ་མཐོང་བའི་ཚེ། །",
            "འཁྲུལ་གྲོལ་ལ་ཁྱད་པར་མ་མཆིས་པས། །",
            "ཞེན་ལྟ་དང་མཐར་འཛིན་མ་སྤངས་པར། །",
            "རང་རིག་ཏུ་ཤེས་པ་ཨ་ལ་ལ།།",
            "ལམ་འདི་ལ་ངེས་པར་ཡིད་ཆེས་ན།།",
            ""
        ],
        [
            "ཆོས་ནན་ཏན་གྱིས་ལ་ཉམས་སུ་ལོང༌།།",
            "རྟོགས་པ་ལ་འཕོ་འགྱུར་མི་འདུག་ཀྱང༌། །",
            "ཉམས་མྱོང་ལ་ངེས་ཤེས་འདྲེན་པར་ངེས།།",
            "འཁྲུལ་སྣང་གི་རྗེས་སུ་མི་འབྲང་བ། །",
            "དེ་ཙམ་གྱིས་སངས་རྒྱས་མི་ཐོབ་སྟེ།།",
            "ལར་རྣམ་རྟོག་ཟེར་བའི་གཡེར་པོ་ཆེ། །",
            "ཆོས་དབྱིངས་ཀྱི་ངང་དུ་ཐིམ་པ་ན།།",
            "འཁོར་བ་དང་མྱང་འདས་སོ་སོར་མེད།།",
            "འཁྲུལ་བ་དང་ཡེ་ཤེས་རྣམ་དབྱེ་བྲལ།།",
            ""
        ],
        [
            "ངོས་གཟུང་དང་མཚན་མ་ལས་འདས་པའི། །",
            "སངས་རྒྱས་ཀྱང་ལག་པའི་རྩེ་ན་ཡོད།།",
            "ཁྱོད་མཁས་འདོད་ཀྱི་ཐེ་ཚོམ་སེལ་བ་དང༌། །",
            "གྲུབ་འདོད་ཀྱི་གདར་ཤ་དཔྱོད་བཞེད་ན།།",
            "མི་རྒན་གྱི་གམ་དུ་སླར་ཡང་།",
            "ཆོས་དཔེ་མཁྱུད་མེད་པར་བདག་གིས་སྟོན།།",
            "ཞེས་པ་བྱི་བ་ལོ་ཟླ་བ་བཅུ་གཉིས་པའི་ཚེས་བཅྭ་ལྔ་ལ་",
            "ཆོས་རྒྱལ་མཚན་ལ་གནང་བའི་ཆབ་ཤོག་ནས་ཕྱུང་པའོ།། ",
            "༄༅། །ར་མོ་ཆེར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "ཡབ་བདེ་ཆེན་ཆོས་གྲགས་རྒྱ་མཚོ་དང༌། །",
            "ཡུམ་སྟོང་ཆེན་རྡོ་རྗེ་རྣལ་འབྱོར་མ། །",
            "དེ་དབྱེར་མེད་རང་སེམས་ལྷན་ཅིག་སྐྱེས།།",
            ""
        ],
        [
            "བདག་མོས་པས་སྙིང་གི་དཀྱིལ་དུ་འཛིན།།",
            "མི་ང་རང་གང་ཡིན་ཟེར་ཙ་ན།།",
            "ཡབ་ཀརྨཱ་པཀྴིའི་གཅེས་ཕྲུག་ཡིན།།",
            "ཆོས་ཕྱག་རྒྱ་ཆེ་ལ་བློ་སྦྱངས་པས། །",
            "དོན་གཉིས་མེད་ལྷན་ཅིག་སྐྱེས་པར་རྟོགས།།",
            "ཁྱོད་ཕལ་ཆེར་འཁོར་འདས་གཉིས་སུ་འཛིན།།",
            "མར་འཁོར་བའི་རྒྱ་མཚོར་ལྷུང་གིས་དོགས། །",
            "ཡར་སངས་རྒྱས་ས་རུ་བགྲོད་དུ་རེ། །",
            "མི་བདག་གིས་འཁོར་འདས་གཉིས་མ་མཐོང༌།།",
            ""
        ],
        [
            "འཁོར་བ་རུ་བརྟགས་པའི་ཡུལ་སྣང་དེ།།",
            "སྣང་བ་ཡི་ལམ་དུ་ནུབ་ནས་ཐལ།།",
            "འཁོར་བ་རུ་བརྟགས་པའི་གཟུང་བ་དེ།།",
            "འཛིན་མེད་ཀྱི་ནམ་མཁར་དངེས་ནས་ཐལ།།",
            "འཁོར་བ་རུ་བརྟགས་པའི་རྣམ་རྟོག་དེ།།",
            "རང་རིག་གི་རྒྱ་མཚོར་ཐིམ་ནས་ཐལ།།",
            ""
        ],
        [
            "མེད་སྣང་ལ་འཁོར་བར་བརྟགས་པ་དེ།།",
            "མངོན་སུམ་གྱི་ཚད་མས་བསྐལ་ནས་ཐལ།།",
            "ཀུན་རྫོབ་ལ་འཁོར་བར་སྒྲོག་པ་དེ།།",
            "དོན་དམ་གྱི་དབྱིངས་སུ་ཡལ་ནས་ཐལ།།",
            "ད་འཁོར་བའི་གདགས་གཞི་མ་འཚལ་ཞིང༌།།",
            "གདགས་བྱ་ཡི་འཁོར་བ་མ་དམིགས་ཨང༌། །",
            "སྟོང་པ་ལ་མྱང་འདས་སུ་སྒྲོ་འདོགས་མོད།།",
            ""
        ],
        [
            "སྣ་ཚོགས་སུ་སྣང་ཡང་དེ་ལས་འདས།།",
            "མྱང་འདས་སུ་གདགས་པའི་འཛིན་མེད་དེ།།",
            "གཟུང་འཛིན་སོགས་སྤྲོས་པ་ཀུན་ལས་འདས།།",
            "རང་རིག་ལ་མྱང་འདས་སུ་གདགས་པ་དེ།།",
            "རིག་བྱ་རིག་བྱེད་ཀྱི་མཐའ་ལས་འདས།།",
            "མྱང་འདས་སུ་སྒྲོག་པའི་མངོན་སུམ་དེ།།",
            ""
        ],
        [
            "ཚད་མ་དང་ཚད་མིན་གཉིས་ལས་འདས།།",
            "དོན་དམ་ལ་མྱང་འདས་སུ་འདོགས་མོད་ཀྱི། །",
            "དེ་སྨྲ་བསམ་རྗོད་པའི་ཡུལ་ལས་འདས།།",
            "ད་མྱང་འདས་ཀྱི་གདགས་གཞི་མ་འཚལ་ཞིང༌།།",
            "གདགས་བྱ་ཡི་མྱང་འདས་མ་དམིགས་ཨང༌། །",
            "སྣང་བ་འདི་སེམས་ཀྱི་རང་མདངས་ཡིན།།",
            "དེ་སྐྱེ་བ་མེད་པ་ཆོས་ཀྱི་སྐུ། །",
            "སྣང་སྟོང་གཉིས་ལྷན་ཅིག་སྐྱེས་པ་འདི། །",
            "འཁོར་འདས་གཉིས་ཐ་དད་མེད་པའི་དོན། །",
            "སེམས་གཟུང་བ་ཡི་རང་གཟུགས་འཁོར་བར་འཁྲུལ། །",
            "འཁྲུལ་པ་དེར་འཛིན་གྱི་རང་མཚང་།",
            "གཟུང་འཛིན་གཉིས་ཐ་དད་མེད་པ་འདི། །",
            "འཁོར་འདས་ལ་མཚན་མ་མེད་པའི་དོན། །",
            "རྟོག་པ་རྣམས་སེམས་ཀྱི་ཆོ་འཕྲུལ་ཡིན།།",
            ""
        ],
        [
            "རང་རིག་དེ་སེམས་ཀྱི་ངོ་བོ་ཡིན།།",
            "རྣམ་རྟོག་གཞི་མེད་དང་རྩ་འབྲལ་འདི། །",
            "འཁོར་འདས་བརྗོད་མེད་ཀྱི་དོན་དུ་གདའ།།",
            "མེད་བཞིན་དུ་སྣང་བ་སེམས་ཀྱི་རྩལ། །",
            "ཚད་མ་ལ་ཡོད་ཆོས་མ་གྲུབ་པས། །",
            "ཡོད་མེད་ཀུན་སྨྲ་བསམ་ལས་འདས་པ། །",
            "དེ་འཁོར་འདས་རང་བཞིན་གཅིག་པའི་དོན། །",
            "ཀུན་རྫོབ་རྫུན་སྣང་གི་སླུ་བྲིད་ཡིན།།",
            "དོན་དམ་པ་ཉིད་ཀྱང་མི་བདེན་ན།།",
            "བདེན་གཉིས་ཀྱི་རྣམ་དབྱེ་མི་ཤེས་པ། །",
            "འདི་འཁོར་འདས་རོ་གཅིག་ཡིན་པའི་དོན། །",
            "ལར་འཁོར་བ་སེམས་ཀྱི་གསལ་ཆ་ཡིན།།",
            "མྱང་འདས་སེམས་ཀྱི་སྟོང་ཆ་ཡིན།།",
            ""
        ],
        [
            "སེམས་གསལ་སྟོང་ཟུང་དུ་འཇུག་པ་འདི། །",
            "འཁོར་འདས་གཉིས་སོ་སོར་མེད་པའི་དོན། །",
            "ད་འཁོར་འདས་གཉིས་ཀ་མ་དམིགས་ན།།",
            "རེ་དོགས་ཀྱི་སྒྲོག་གིས་སུ་ཞིག་འཆིང༌། །",
            "སངས་རྒྱས་ལ་རེ་ཡང་འཆིང་བྱེད་།",
            "ངན་སོང་ལ་དོགས་ཀྱང་ཆོས་ཀྱི་དབྱིངས། །",
            "རེ་དོགས་གཉིས་སེམས་ཀྱི་ཆོ་འཕྲུལ་ལས། །",
            "ཡིན་ལུགས་སུ་གྲུབ་པ་རྡུལ་ཙམ་མེད།།",
            "མེད་བཞིན་དུ་སྣང་བ་ངོ་མཚར་ཆེ།།",
            "སྣང་བཞིན་དུ་སྟོང་པ་ཨ་ལ་ལ།།",
            "ཕྱི་ལྟར་དུ་འཁོར་འདས་ཤན་འབྱེད་ཚིག །",
            "ནང་ལྟར་ཟུང་འཇུག་ངོ་སྤྲོད་ཀྱི་མདངས། །",
            "གསང་དོན་དུ་ཉམས་རྟོགས་ཁ་ལུད་ཀྱི་གླུ། །",
            "དེ་ཁོ་ནར་ཕྱག་ཆེན་རྡོ་རྗེའི་མགུར། །",
            "མི་བདག་ལ་འདི་འདྲ་མི་འཚམ་ཡང༌། །",
            "ཕ་བླ་མ་དམ་པའི་བྱིན་རླབས་དང༌། །",
            "མ་མཁའ་འགྲོ་རྣམས་ཀྱི་ཕྲིན་ལས་ལས། །",
            "དུས་སྐད་ཅིག་ཉིད་ལ་མགྱོགས་པར་སྨྲས། །",
            "གླུ་འདི་ལ་མཁའ་འགྲོའི་བྱིན་རླབས་ཆགས།།",
            ""
        ],
        [
            "ཁྱེད་ཟུང་འཇུག་ལ་སྒྲོ་འདོགས་དཔྱད་འདོད་རྣམས། །",
            "ཚིག་ཕྱི་ནས་ཉོན་ལ་ནང་དུ་སོམས།།",
            "གནས་ལུགས་ལ་ཕུ་ཐག་ཆོད་པར་མཛོད། །",
            "ཅེས་པ་གླང་ལོ་ཟླ་བ་དང་པོ་ལ་ར་མོ་ཆེར་སྨྲས་པའོ།། ",
            "༄༅། །ཡོལ་གཟིམས་ཁང་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "སྐྱབས་སླུ་བ་མེད་པའི་ཐུགས་རྗེ་ཅན། །",
            "རྗེ་དོན་ལྡན་སྤྲུལ་པའི་སྐུ་ལ་འདུད། །",
            "ཕ་ཁྱོད་ཀྱི་ཐུགས་རྗེའི་ཉི་འོད་ཀྱིས། །",
            "བུ་སློབ་མ་སྨིན་པར་བྱིན་གྱིས་རློབས།།",
            "སྔོན་ལས་ཀྱི་འབྲེལ་བས་མཚམས་སྦྱར་ཏེ།།",
            "ཚེ་འདི་རུ་ཆུང་ནས་བརྩེར་བསྐྱངས་པས། །",
            "ལུས་ངག་གི་བཀུར་བསྟི་ལ་བརྩོན་པ། །",
            "བུ་རྒྱལ་མཚན་བཀྲ་ཤིས་ཚུར་ཉོན་དང༌། །",
            "སྔར་ཆོས་ལ་ཅུང་ཟད་བློ་ཕྱོགས་ཀྱང༌། །",
            "སེམས་ཆགས་ཞེན་འཁྲུལ་པས་སྣ་ཁྲིད་ནས།།",
            ""
        ],
        [
            "དུས་དིང་སང་བླང་དོར་ནོར་ལ་ཁད། །",
            "ཁྱོད་རང་བློ་དྲེད་པ་མ་ཚོར་རམ། །",
            "གཞན་དྲིང་ལས་རང་བདེ་དོན་གཉེར་ན།།",
            "ཁ་དྲག་གི་དཔོན་ལ་རེ་ལྟོས་བཤོལ།།",
            "སྐྱབས་གནས་སུ་མཚན་ལྡན་བླ་མ་བཟང༌།།",
            "ཁྱོད་སྲིད་ཞུ་ཞིག་བྱེད་ན་དེ་ལ་གྱིས། །",
            "ཡུལ་བདེ་འཇགས་ཅན་ཞིག་ཁྱོད་འཚོལ་ན།།",
            "ཕ་ཡུལ་འཐབ་རྩོད་ཀྱི་མདུན་ས་ཡིན།།",
            "ཕྱོགས་མེད་ཀྱི་རྒྱལ་ཁམས་ཡངས་ཤིང་བདེ།།",
            ""
        ],
        [
            "ཁྱོད་གཏན་ཡུལ་ཞིག་བྱེད་ན་དེ་ལ་གྱིས། །",
            "བརྩེ་དུངས་ཅན་གཉེན་ལ་དང་ཆགས་ན།།",
            "ཤ་རུས་ཀྱི་ཉེ་དུ་རང་འདོད་ཆེ།།",
            "རྡོ་རྗེ་སྤུན་ཚངས་པ་མཚུངས་པར་སྤྱོད།།",
            "ཁྱོད་དུངས་སེམས་ཤིག་བྱེད་ན་དེ་ལ་གྱིས། །",
            "སྐྱིད་འདོད་ཀྱི་གནས་ཁང་འཚོལ་བཞེད་ན།།",
            "བཀོད་ལེགས་ཀྱི་མཁར་ཁང་འདུ་འཛི་འཕེལ།།",
            "རང་ཤོང་གི་སྤྱིལ་པོ་སྤྱོད་ཡུལ་བདེ།།",
            ""
        ],
        [
            "ཁྱོད་བྱི་དོར་ཞིག་བྱེད་ན་དེ་ལ་གྱིས། །",
            "ཆོས་མཐུན་གྱི་ཀ་གྲོགས་བསྟེན་པ་ན།།",
            "སྨྲ་རྒོད་ཀྱི་གྲོགས་པོ་ཕྱི་རུ་ཐོན།།",
            "སྐྱོ་གྲོགས་སུ་མཁའ་འགྲོ་ཆོས་སྐྱོང་བཟང༌།།",
            "ཁྱོད་འབྲལ་མེད་དུ་འགྲོགས་ན་དེ་དང་འགྲོགས། །",
            "ནོར་རྫས་ལ་སྲེད་པའི་བློ་ཡོད་ན།།",
            "སེར་སྣ་དང་གཡོ་ཟོལ་རྒྱང་དུ་སྲིངས། །",
            "འཕགས་པ་ཡི་ནོར་བདུན་འཛད་པར་དཀའ།།",
            "ཁྱོད་གསོག་འཇོག་ཅིག་བྱེད་ན་དེ་ལ་གྱིས། །",
            "འགྲངས་ངོམས་ཀྱི་ཟས་སྐོམ་ལ་དགའ་ན།།",
            ""
        ],
        [
            "ཞིམ་འདོད་ཀྱི་མངར་སྐྱུར་སྲེད་པ་འཕེལ།།",
            "གདམས་ངག་གི་བདུད་རྩི་དང་དུ་ལོང༌།།",
            "ཁྱོད་རོ་མྱང་ཞིག་བྱེད་ན་དེ་ལ་གྱིས། །",
            "དྲོ་འཇམ་གྱི་གོས་ལ་ཡིད་ཆགས་ན།།",
            "སྣལ་མ་དང་གོས་དར་རལ་བར་སླ།།",
            "གཏུམ་མོ་ཡི་བདེ་དྲོད་གོས་སུ་གྱོན། །",
            "ཁྱོད་འབད་རྩོལ་ཞིག་བྱེད་ན་དེ་ལ་གྱིས། །",
            "བསླབ་སྦྱངས་ཀྱི་ཡོན་ཏན་ཤེས་འདོད་ན།།",
            "ཐ་སྙད་ཀྱི་ཚིག་ལ་ཐུག་མཐའ་མེད།།",
            ""
        ],
        [
            "གནས་ལུགས་ཀྱི་དོན་ལ་ནན་ཏན་གྱིས། །",
            "ཁྱོད་སྒྲོ་འདོགས་ཤིག་དཔྱོད་ན་དེ་ལ་ཆོད།།",
            "ཡང་དག་གི་དོན་ལ་ལྟ་འདོད་ན།།",
            "མཐའ་བཅས་དང་མཐའ་བྲལ་གཉིས་ཀ་དོར།།",
            "རང་སེམས་ཀྱི་ངོ་བོ་ཡང་ཡང་ལྟོས།།",
            "ཁྱོད་གདར་ཤ་ཞིག་དཔྱོད་ན་དེ་ལ་ཆོད།།",
            "གནས་ལུགས་ཀྱི་དེ་ཉིད་བསྒོམ་འདོད་ན།།",
            ""
        ],
        [
            "མཚན་བཅས་དང་མཚན་མེད་སོ་སོར་།",
            "འཛིན་མེད་དུ་དྲན་པའི་རྒྱང་བྱར་གྱིས། །",
            "ཁྱོད་མཉམ་པར་ཞིག་འཇོག་ན་དེ་རུ་།",
            "རྩིང་ཞིབ་ཀྱི་སྤྱོད་ལམ་ཤེས་འདོད་ན།།",
            "བླང་བྱ་དང་དོར་བྱ་གང་ཡང་མེད།།",
            "མཉམ་ཉིད་དུ་ཐུག་འཕྲད་ལམ་དུ་ཁྱེར།།",
            "ཁྱོད་ཤུགས་འབྱུང་དུ་སྤྱོད་ན་དེ་ལ་སྤྱོད།།",
            ""
        ],
        [
            "དུས་ད་རེས་བླང་དོར་མ་ཤེས་ན།།",
            "ཕྱིས་ཐར་མེད་ཀྱི་བཙོན་རར་ཆུད་པའི་ཚེ། །",
            "འདོར་ལེན་ལ་རང་དབང་མི་འདུས་པས། །",
            "སེམས་ཡིད་གཉིས་སྤོངས་ལ་བློས་ཐག་ཆོད།།",
            "ཚེ་འདི་ལ་འདེམ་ན་དཔོན་རྗེས་འབྲོངས། །",
            "རྟིང་མ་ལ་སེམས་ན་ང་ཕྱིར་།",
            "འཁོར་བ་ལ་ཆགས་ན་ཡུལ་དུ་སྡོད།།",
            "མྱང་འདས་སུ་འགྲོ་ན་རྒྱལ་ཁམས་བསྟེན།།",
            ""
        ],
        [
            "ངན་སོང་ལ་དགའ་ན་དམག་སྣ་དྲོངས།།",
            "ཐར་ལམ་ལ་འགྲོན་གཉེན་པོ་བསྟེན།།",
            "སྡུག་བསྔལ་ལ་སྤྱོད་ན་མི་ཆོས་གྱིས། །",
            "བདེ་ཆེན་ལ་བརྟེན་ན་དམ་ཆོས་མཛོད། །",
            "བྱམས་ལྡན་ངས་ལྷག་བསམ་གྱིས་བསྐུལ་ནས།།",
            "མོས་ལྡན་ཁྱོད་ཆོས་ལ་སྦྱོར་འདོད་པས། །",
            "དོན་ལྡན་གྱི་བསླབ་བྱ་བྱས་པ་འདིས། །",
            "བློ་ལྡན་ཞིག་ཡིན་ན་ཕན་པར་།",
            "ཅེས་པ་གླང་ལོ་ཟླ་བ་གསུམ་པའི་ཚེས་གཅིག་ལ་",
            "ཡོལ་གཟིམས་ཁང་དུ་སྨྲས་པའོ།། ",
            "༄༅། །རབ་འབྱམས་པ་བསྟན་པ་རྒྱ་མཚོ་ལ་གནང་བའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "ཐུགས་རྗེའི་མངའ་བདག་ཆོས་ཀྱི་རྗེ། །",
            "ཡིད་བཞིན་ནོར་བུ་འགྲོ་བའི་དགོན། །",
            "སྙིང་གི་མུན་སེལ་ཀརྨཱ་པ། །",
            "དྲན་པའི་མོད་ལ་"
        ],
        [
            "གསོལ་བ་འདེབས།།",
            "ཨེ་མ་བསྟན་པ་རྒྱ་མཚོ་ཁྱོད། །",
            "ཆུང་ནས་དམ་པའི་ཆོས་ལ་སྦྱར།།",
            "རིག་པའི་གནས་འགའ་བསླབ་ན་ཡང༌། །",
            "ལྷ་ཆོས་སྙིང་ལ་མ་སིམ་པར། ",
            "སྨྲ་མཁས་བྲོ་པའི་པཀྴི་ལྟར། །",
            "ལོག་པའི་ཤེས་རབ་ཁ་འབྱམས་ནས།།",
            "སྡིག་ཏུ་བརྗོད་པ་ལ་མཁས་ཀྱང༌། །",
            "འཆི་བ་ཡེ་ནས་མ་དྲན་པས། །",
            "གདོད་བྱ་ལོང་ཡོད་ངང་དུ་ལུས། །",
            "ཕོ་ལོ་སུམ་ཅུར་རྫོགས་ན་ཡང༌། །",
            "ད་དུང་བྱིས་པའི་སྤྱོད་པ་ཅན། །",
            "ཚེ་ལོ་ལྔ་བཅུ་ཁ་རལ་དུས། །",
            "ཕལ་ཆེར་བློ་བུར་རྐྱེན་གྱིས་འཆི།།",
            ""
        ],
        [
            "དེ་དུས་འགྱོད་ཀྱང་ཕན་པར་དཀའ།།",
            "སྙིང་ནས་ཆོས་ལ་བློ་སོང་ན།།",
            "བདག་གི་སྙན་བསྐུལ་འདི་ལ་གསོན།།",
            "དལ་འབྱོར་མི་ལུས་སྐྱོན་མེད་ཐོབ།།",
            "ཀརྨཱའ་པ་དང་དངོས་སུ་མཇལ། །",
            "སེར་ཆས་བསྟན་པའི་སྒོར་ཞུགས་ནས།།",
            "མི་ལུས་སྟོང་ལོག་མ་བྱེད་ཨང༌། །",
            "ཕ་ཡུལ་བདུད་ཀྱི་བཙོན་ར་ཡིན།།",
            ""
        ],
        [
            "ཆགས་ཞེན་གཤིན་རྗེའི་སྲུང་མ་དེས། །",
            "དབང་མེད་སྡུག་བསྔལ་དྲག་པོ་འབེབས།།",
            "དེ་ལ་བྲོས་ན་མི་འཐད་དམ། །",
            "ཐར་པའི་ཁང་བཟང་བསྟེན་འདོད་ན།།",
            "ཡངས་པའི་རྒྱལ་ཁམས་བདེ་ཆེན་ཐང༌། །",
            "འདི་ན་དགྲ་མེད་གཉེན་ཀྱང་མེད།།",
            "གང་བདེར་འགྲོ་བ་མཁྱེན་ལགས་སམ། །",
            "ཕ་ཡུལ་རོ་མྱགས་དམྱལ་བའི་འདམ། །",
            "ཉོན་མོངས་ལྕགས་ཀྱི་སྲིན་བུ་དེས། །",
            "ཟུག་རྔུ་མི་ཟད་རྒྱུན་དུ་བསྐྱེད།།",
            "དེ་ནས་འདོན་ན་མི་འཐད་དམ། །",
            "ཞི་བའི་སྐམ་སར་འགྲོ་འདོད་ན།།",
            "རི་ཁྲོད་དབེན་གནས་དག་པའི་ཞིང༌།།",
            ""
        ],
        [
            "བསམ་གཏན་བསྒོམ་ལ་ཚེར་མ་མེད།།",
            "ལྷོད་ཆགས་གུ་ཡངས་མཁྱེན་ལགས་སམ། །",
            "ཕ་ཡུལ་ལྕགས་སྲེག་ས་གཞི་ཡིན།།",
            "ཞེ་སྡང་མེ་ལྕེའི་ཕྲེང་བ་དེས། །",
            "རང་རྒྱུད་བུད་ཤིང་རྟག་ཏུ་།",
            "དེ་ལས་བཟུར་ན་མི་འཐད་དམ། །",
            "འཁོར་བའི་ཚ་གདུང་ཞི་འདོད་ན།།",
            "བླ་མའི་གདམས་ངག་བདུད་རྩིའི་རྒྱུན། །",
            "གདུང་སེལ་ཆོས་ལ་དཔེ་མཁྱུད་མེད།།",
            "རྟག་ཏུ་འཐུང་བ་མཁྱེན་ལགས་སམ། །",
            "ཕ་ཡུལ་འཆིང་བྱེད་ལྕགས་ཀྱི་།",
            ""
        ],
        [
            "སྲེད་པའི་རྒྱ་མདུད་དམ་པོ་དེས། །",
            "ཐར་པར་འགྲོ་བའི་རྐང་པ་འཆིང༌། །",
            "མྱུར་དུ་བཅད་ན་མི་འཐད་དམ། །",
            "ཞེན་པའི་ལྕགས་སྒྲོག་འགྲོལ་བཞེད་།",
            "སྣང་སྟོང་ཟབ་མོའི་རིག་སྔགས་ཀོས། །",
            "ངོས་བཟུང་མཚན་མ་གང་ཡང་མེད།།",
            "ཐབས་ཤེས་གོམས་སྟབས་མཁྱེན་ལགས་སམ། །",
            "བླ་མ་དཔོན་དང་ཉེ་དུ་དང༌། །",
            "གྲོགས་ཀྱང་ཆོས་ལ་བར་གཅོད་ན།།",
            "བདུད་ཀྱིས་བརླམས་པའི་ཕོ་ཉ་ཡིན།།",
            "ཐབས་ཀྱིས་དོར་ན་"
        ],
        [
            "མི་འཐད་དམ། །",
            "བསྐལ་པ་བརྒྱར་ཡང་རྙེད་དཀའ་བའི། །",
            "དལ་འབྱོར་རིན་ཆེན་ཐོབ་དུས་འདིར། །",
            "ཚེ་འདི་སྣང་བ་ཡད་ཡུད་ལ།།",
            "ཆགས་ཤིང་ཞེན་པ་རྒྱབ་ཏུ་སྐྱུར།།",
            "འགྱུར་མེད་དད་པའི་ཞིང་ས་ལ།།",
            "བྱང་ཆུབ་སེམས་ཀྱི་ས་བོན་ཐོབ།།",
            "ཐོས་བསམ་སྒོམ་པའི་དྲོད་ཀྱིས་སྐྱོངས།།",
            "ལེགས་ལམ་མྱུ་གུ་བསྐྱེད་པར་ངེས།།",
            ""
        ],
        [
            "བསླབ་གསུམ་ནོར་བུ་རིན་ཆེན་དེ།།",
            "འཆལ་ཚུལ་འདམ་གྱིས་མ་གོས་པར། །",
            "བག་ཡོད་རྒྱལ་མཚན་རྩེ་མོར་བཀོད།།",
            "གསོལ་བ་གང་བཏབ་སྦྱིན་པར་ངེས།།",
            "རང་རིག་གསལ་སྟོང་བློ་བྲལ་དེ།།",
            "བྱིང་རྒོད་རྟོག་པས་མ་བཅིངས་པར། །",
            "གནས་ལུགས་ངང་དུ་གློད་ལ་ལྟོས།།",
            "སེམས་ཀྱི་རང་ངོ་མཐོང་བར་ངེས།།",
            ""
        ],
        [
            "རྗེས་ཐོབ་སྒྱུ་མའི་མིག་འཕྲུལ་ལ།།",
            "ཨ་འཐས་བདེན་ཞེན་མ་བྱེད་པར། །",
            "གང་ཤར་བཟོ་མེད་རྗེན་པར་།",
            "འཁྲུལ་སྣང་རང་སར་དག་པར་ངེས།།",
            "ལྟ་རྒྱུ་མེད་པའི་ལྟ་བ་ལ།།",
            "རྟག་ཆད་མཐར་འཛིན་མ་བྱེད་པར། །",
            "གསལ་སྟོང་འཛིན་མེད་ངང་དུ་ལྟོས།།",
            "སྤྲོས་བྲལ་ཆེན་པོ་རྟོགས་པར་ངེས།།",
            ""
        ],
        [
            "སྒོམ་རྒྱུ་གང་ཡང་མེད་པ་ལ།།",
            "སྒོམ་འདོད་བློ་ཡིས་མ་བཅིངས་པར། །",
            "སྐད་ཅིག་མ་ཡེངས་ངང་ལ་།",
            "བྱིང་རྒོད་སྤྲོས་པ་ཆོད་པར་ངེས།།",
            "ཤུགས་འབྱུང་ཐུག་འཕྲད་སྤྱོད་པ་ལ།།",
            "བླང་དོར་བཅས་བཅོས་མ་བྱེད་པར། །",
            "འཕྲལ་བྱུང་བློ་གདེག་ལམ་དུ་ཁྱེར།།",
            "བྱ་རྩོལ་ཞེན་པ་འདོར་བར་ངེས།།",
            ""
        ],
        [
            "འབྲས་བུ་ཡེ་ནས་རྫོགས་པ་ལ།།",
            "ཐོབ་འདོད་རེ་དོགས་མི་བྱེད་པར། །",
            "བདེ་ཆེན་གཉུག་མའི་ངང་དུ་།",
            "སྐུ་གསུམ་ལྷུན་གྱིས་གྲུབ་པར་ངེས།།",
            "ཕན་པར་བསམས་པའི་བསླབ་བྱ་ལ།།",
            "གཡས་ཆུང་ཁྱད་གསོད་མི་བྱེད་པར། །",
            "རྒྱལ་བའི་བཀའ་བཞིན་ཚད་མར་གཟུང༌།།",
            "མྱུར་དུ་རང་མགོ་ཐོན་པར་ངེས།།",
            ""
        ],
        [
            "ཞེས་པ་གླང་ལོ་ཧོར་ཀ་ལྔ་པའི་ཚེས་བཅུ་དྲུག་ལ་",
            "རབ་འབྱམས་པ་བསྟན་པ་རྒྱ་མཚོ་ལ་",
            "གནང་བའི་ཆབ་ཤོག་ནས་ཕྱུང་བའོ།། ",
            "༄༅། །ཆུ་ཤུལ་ཞགས་པ་འཕྲང་གི་མགོར་",
            "བྲག་སེང་གེ་འདྲ་བའི་སྤོ་ལ་",
            "འདུག་ནས་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "མཐའ་བྲལ་སྙིང་པོའི་དོན་རྟོགས་པས། །",
            "འཁྲུལ་པ་ཞིག་པའི་ངོ་མཚར་ཅན། །",
            "མཚན་སྙན་སངས་རྒྱས་བསམ་གྲུབ་ཀྱི། །",
            "བཀའ་དྲིན་དྲན་ནོ་བྱིན་གྱིས་རློབས།།",
            "དགྱེར་གྱི་སྟོན་སྒོམ་ལྷོད་པོ་ངས། །",
            "ཀློང་ཡངས་ལྟ་བའི་དབྱིངས་སུ་ཕྱིན།།",
            "སྡོད་མེད་དབུ་མའི་རང་ཁྱིམ་རྙེད།།",
            ""
        ],
        [
            "ཟུང་འཇུག་ཉམས་ཤར་གླུ་རུ་ལེན།།",
            "ཕྱི་རོལ་ཡུལ་སྣང་སྤྲོས་པའི་ཚོགས། །",
            "ནམ་མཁའ་འཇའ་ཚོན་ཇི་བཞིན་དུ། །",
            "ངོས་གཟུང་མེད་པར་ཐག་ཆོད་པས། །",
            "གཟུང་བའི་མངོན་ཞེན་ལོག་སྟེ་ཐལ།།",
            "ཟིང་ལོང་རྟོག་པའི་རི་མོ་རྣམས། །",
            "པྲ་ཕབ་པ་ཡི་སྣང་བ་ལྟར། །",
            "འདི་ཡིན་མེད་པར་ཐག་ཆོད་པས། །",
            "འཛིན་པའི་ངོས་གཟུང་ཞིག་སྟེ་ཐལ།།",
            "ལས་སྣང་འཆར་སྒོ་སྣ་ཚོགས་འདི། །",
            "མདང་སུམ་ཉལ་བའི་རྨི་ལམ་བཞིན། །",
            "ཉིང་འཁྲུལ་ཉིད་དུ་ཐག་ཆོད་པས། །",
            "ཞེན་པའི་ཨ་འཐས་སངས་སྟེ་ཐལ།།",
            ""
        ],
        [
            "བདེ་སྡུག་མཐོ་དམན་འབྱོར་རྒུད་རྣམས། །",
            "རླུང་གིས་བསྐྱོད་པའི་ཆུ་རླབས་བཞིན། །",
            "ངེས་པ་མེད་པར་ཐག་ཆོད་པས། །",
            "བདེན་འཛིན་ཞེན་པ་ལོག་སྟེ་ཐལ།།",
            "རང་རིག་སྤྲོས་དང་བྲལ་བ་དེ།།",
            "སྤྲིན་མེད་མཁའ་ལ་ཉི་ཤར་ལྟར། །",
            "གསལ་སྟོང་རྗེན་པར་ཐག་ཆོད་པས། །",
            "གནས་ལུགས་འོད་གསལ་མཐོང་སྟེ་ཐལ།།",
            "གཟུང་དང་འཛིན་པའི་སྤྲོས་པ་རྣམས། །",
            "ཉི་མ་དང་ནི་འོད་ཟེར་བཞིན། །",
            "རང་བཞིན་གཅིག་པར་ཐག་ཆོད་པས། །",
            "གཉིས་འཛིན་འཁྲུལ་སྣང་ཞི་སྟེ་ཐལ།།",
            ""
        ],
        [
            "སྐྱེ་མེད་སེམས་ཀྱི་གནས་ལུགས་དེ།།",
            "སྟོང་གསལ་ནམ་མཁའ་དག་པ་བཞིན། །",
            "མཐའ་ལས་འདས་པར་ཐག་ཆོད་པས། །",
            "གསལ་ཆའི་ཞེན་ལྟ་ལོག་སྟེ་ཐལ།།",
            "སེམས་ཉིད་རང་བཞིན་འོད་གསལ་དེ།།",
            "གཡོ་མེད་མར་མེ་འབར་བ་བཞིན། །",
            "འོད་གསལ་ཆེན་པོར་ཐག་ཆོད་པས། །",
            "སྟོང་རྐྱང་མེད་སྣང་དག་སྟེ་ཐལ།།",
            "ཟུང་དུ་འཇུག་པའི་ཕྱག་རྒྱ་དེ།།",
            "སྦྲུལ་ལ་མདུད་པ་བྱས་པ་བཞིན། །",
            "རང་གྲོལ་ཉིད་དུ་ཐག་ཆོད་པས། །",
            "མཚན་འཛིན་ལྕགས་སྒྲོག་ཆད་ནས་ཐལ།།",
            ""
        ],
        [
            "གནས་ལུགས་ཉམས་སུ་མྱོང་བ་དེ།།",
            "ལྐུགས་མས་བདེ་བ་སྤྱད་པ་བཞིན། །",
            "སྨྲ་རྗོད་བྲལ་བར་ཐག་ཆོད་པས། །",
            "འདི་ཡིན་འདི་མིན་བརྗེད་ནས་ཐལ།།",
            "རང་སེམས་ངོ་བོ་མཐོང་བ་དེ།།",
            "སྔར་འདྲིས་གྲོགས་དང་འཕྲད་པ་བཞིན། །",
            "ངེས་ཤེས་སོ་མར་ཐག་ཆོད་པས། །",
            "དོན་སྤྱིའི་རྫུན་རིབ་སངས་ཏེ་ཐལ།།",
            "ལང་ལོང་བན་བུན་ཉམས་སྣང་རྣམས། །",
            "ཆུ་ཕྲན་རྒྱ་མཚོར་འདུས་པ་བཞིན། །",
            "ཆོས་ཉིད་ཀློང་དུ་ཐག་ཆོད་པས། །",
            "མཚན་མ་རང་སར་གྲོལ་ཏེ་ཐལ།།",
            ""
        ],
        [
            "ད་ནི་འདི་བྱའི་ངོས་གཟུང་སྟོར།།",
            "བྱ་རྩོལ་མེད་པའི་ངང་དུ་གློད། །",
            "རང་བྱུང་ལྷུག་པར་ཞོག་ལ་ཐོང༌།།",
            "འདི་ཡང་བླ་མའི་བཀའ་དྲིན་ཡིན།།",
            "ཞེས་པ་གླང་ལོ་ཧོར་ཀ་བརྒྱད་པའི་ཚེས་བརྒྱད་ལ་",
            "ཆུ་ཤུལ་ཞགས་པ་འཕྲང་གི་མགོར་",
            "བྲག་སེང་གེ་འདྲ་བའི་སྤོ་ལ་འདུག་ནས་སྨྲས་པའོ།། ",
            "༄༅། །སྒྲུབ་པ་བ་ཀུན་དགའ་རྣམ་རྒྱལ་ལ་",
            "གདམས་པར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "དབྱིངས་གཉུག་མ་མཐའ་བྲལ་ཆེན་པོའི་དོན། །",
            "ཆོས་ཕྱག་རྒྱ་ཆེ་ལ་",
            "མངའ་བརྙེས་པ། །",
            "ཡབ་རང་བྱུང་ཆོས་གྲགས་རྒྱ་མཚོ་ལ།།",
            ""
        ],
        [
            "བདག་ལན་གཅིག་མིན་པར་སྐྱབས་སུ་མཆི། །",
            "ཚེ་སྔོན་ནས་ཁྱོད་ཀྱིས་རྗེས་གཟུང་བས། །",
            "དུས་དིང་སང་ཕ་དང་བུ་རུ་མཇལ། །",
            "ལམ་འཆུག་གོལ་མེད་པའི་ཉམས་མྱོང་གིས། །",
            "རྟོགས་པ་བྱུང་རྒྱལ་འདི་དབྱངས་སུ་ལེན།།",
            "སྔར་མདོ་རྒྱུད་ལ་སྒྲོ་འདོགས་དཔྱོད་སེམས་པས། །",
            "བསླབས་ཤེས་ཀྱི་ཡོན་ཏན་ཐོས་རྒྱ་བསྐྱེད།།",
            "ད་ཚིག་ཚོགས་སྦུན་པར་ཐག་ཆོད་པས། །",
            "གཅིག་ཆོག་གིས་ངེས་ཤེས་ནང་ནས་རྙེད།།",
            "སྔར་གཟུང་འཛིན་སྤྲོས་པ་གཅོད་གཅོད་ནས།།",
            "སྟོང་གསལ་ལ་ངེས་པའི་གདེང་མ་ཐོབ།།",
            "ད་རང་གྲོལ་ངང་གིས་ཤར་བ་ན།།",
            ""
        ],
        [
            "གཉིས་མེད་ཀྱི་ཡེ་ཤེས་ལག་རྩེར་ལོན།།",
            "སྔར་ཡིན་མིན་ཡོད་མེད་འབྱེད་འབྱེད་ནས།།",
            "སེམས་སྤྲོས་མེད་སྤྲོས་པའི་འདམ་དུ་བྱིང༌། །",
            "ད་རང་ངོ་ཤེས་པའི་རང་རྩལ་གྱིས། །",
            "ངོ་བོ་སྟོང་ཆེན་གྱི་མཁའ་ལ་འཕགས།།",
            "སྔར་ལུང་རིགས་གཉིས་ལ་མངོན་ཞེན་པས། །",
            "སྣང་རིག་ཐ་དད་ཀྱི་འཁྲུལ་བས་བཅིངས།།",
            "ད་ཡིན་ལུགས་ནང་ནས་ཤར་བའི་ཚེ། །",
            "སོ་སོ་རང་རིག་ཏུ་གྲོལ་ནས་ཐལ།།",
            "སྔར་བདེ་ཆེན་གྱི་ཡེ་ཤེས་འཚོལ་བའི་ཕྱིར། །",
            "ལུས་ངལ་ཞིང་དུབ་པའི་འཁྲུལ་འཁོར་བྱས།།",
            ""
        ],
        [
            "ད་འཛིན་མེད་དུ་བདེ་བ་ཤར་བ་ན།།",
            "རང་རིག་ལ་བདེ་སྡུག་མི་འདུག་།",
            "སྔར་རང་རིག་གི་སེམས་ལ་ཨ་འཐས་པས། །",
            "ཕྱི་ཡུལ་ལ་གཟུང་བར་མངོན་པར་ཞེན།།",
            "དེ་སེམས་ཀྱི་རང་མཚང་རིག་པ་ན།།",
            "གཟུང་འཛིན་གྱི་འཆིང་བ་ཆད་ནས་ཐལ།།",
            "སྔར་སངས་རྒྱས་ཐོབ་བྱར་སྒྲོ་བཏགས་པས། །",
            "འཁྲུལ་པ་ཡེ་མེད་དུ་སྐུར་བ་བཏབ།།",
            ""
        ],
        [
            "ད་སེམས་ཉིད་ཆོས་སྐུའི་གསང་རྙེད་པས། །",
            "འཁྲུལ་གྲོལ་གྱི་སྒྲོ་སྐུར་དབྱིངས་སུ་ཡལ། །",
            "སྔར་སངས་རྒྱས་ཐོབ་ཏུ་རེ་བའི་ཚེ། །",
            "འཁོར་བར་ལྷུང་དོགས་ཀྱི་སྡུག་བཙིར་ཤར།།",
            "ད་རང་སེམས་ཆོས་སྐུར་ཐག་ཆོད་པས། །",
            "འཁོར་འདས་རེ་དོགས་ཀྱི་འཕྲང་ལས་ཐར།།",
            "ཁྱོད་ལྟ་སྒོམ་སྤྱོད་འབྲས་རྩད་དཔྱོད་པ། །",
            "སྐལ་ལྡན་གྱི་བུ་སློབ་དད་པ་ཅན། །",
            "ཁ་ཕྱིར་ལྟས་ཡུལ་ལ་མི་དཔྱོད་པར། །",
            "རང་རིག་གི་ངོ་སྤྲོད་འདི་ལ་གསོན།།",
            "སེམས་དག་པ་གཉིས་ལྡན་གདོད་མའི་གཞི། །",
            "དབྱིངས་འཛིན་མེད་དུ་སྐྱོང་བ་ལམ་གྱི་ཕུལ།།",
            "རང་ངོ་བོ་མཐོང་བ་འབྲས་བུའི་མཆོག །",
            "རྒྱུད་འདི་གསུམ་མཐའ་བྲལ་སེམས་ཀྱི་གསང༌།།",
            "སེམས་གསལ་སྟོང་ཟུང་འཇུག་བུམ་གསང་དབང༌། །",
            "རོ་བདེ་བར་ཤར་བ་གསུམ་པའི་དབང༌། །",
            "རང་རིག་པའི་ངོ་བོ་ཚིག་དབང་སྟེ།།",
            ""
        ],
        [
            "དབང་བཞི་པོ་སེམས་ཀྱི་རྣམ་འགྱུར་ཡིན།།",
            "མདངས་འཁོར་བར་ཤར་བ་བསྐྱེད་པའི་རིམ། །",
            "གཤིས་སྐྱེ་མེད་དུ་ཆོད་ལ་རྫོགས་རིམ་དངོས། །",
            "དབྱེར་མེད་དུ་རྟོགས་པ་ཟུང་འཇུག་ལམ། །",
            "རིམ་གཉིས་ཀྱང་སེམས་ཀྱི་སྣང་བ་ཙམ། །",
            "སེམས་རྟོག་ཚོགས་སངས་པ་རྫོགས་སངས་རྒྱས། །",
            "རིག་སྟོང་དུ་དག་པ་དམ་པའི་ཆོས། །",
            "སྣ་ཚོགས་སུ་འཆར་བ་འཕགས་པའི་ཚོགས། །",
            "སྐྱབས་སླུ་མེད་གདོད་མའི་སེམས་ཉིད་རང༌། །",
            "སེམས་གཉུག་མ་སྐྱེ་མེད་ཆོས་ཀྱི་སྐུ། །",
            "མདངས་མ་འགགས་གསལ་བ་ལོངས་སྤྱོད་རྫོགས།།",
            "རྩལ་ཅིར་ཡང་འཆར་བ་སྤྲུལ་པའི་སྐུ། །",
            "སྐུ་འདི་གསུམ་སེམས་ལས་གུད་ན་མེད།།",
            "ད་མང་པོ་སྨྲས་ཀྱང་སེམས་ཀྱི་ངང༌། །",
            "དོན་ཉུང་ངུར་མཚོན་པ་རིག་པའི་གཤིས། །",
            "རྟོག་དཔྱོད་དང་སྤྲོས་སྤྲོས་མ་མང་བར། །",
            "རང་ངོ་ལ་ལྟ་ཞིང་གློད་ལ་།",
            "ཅེས་པ་གླང་ལོ་ཟླ་བ་བཅུ་པའི་ཚེས་བརྒྱད་ལ་",
            "སྒྲུབ་པ་བ་ཀུན་དགའ་རྣམ་རྒྱལ་ལ་གདམས་པའོ།།",
            ""
        ],
        [
            "༄༅། །འོད་ཟེར་རྒྱ་མཚོ་ལ་གནང་བའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "ཕྱི་ལྟར་རྟགས་ཀྱི་དཔའ་མོ་གཟུགས་ཀྱི་སྐུ། །",
            "ནང་ལྟར་བརྡ་ཡི་དཔའ་མོ་ཨ་ཤད་ཉིད། །",
            "གསང་བ་དོན་གྱི་དཔའ་མོ་ཆོས་ཀྱི་དབྱིངས། །",
            "དེ་གསུམ་དབྱེར་མེད་རང་གི་སེམས་ལ་འདུད། །",
            "ཕྱི་རུ་དཀོན་མཆོག་གསུམ་པོ་རྒྱུ་ཡི་སྐྱབས། །",
            "ནང་དུ་རྩ་རླུང་ཐིག་ལེ་འབྲས་བུའི་སྐྱབས། །",
            "གསང་བ་རང་རིག་སྟོང་གསལ་དོན་གྱི་སྐྱབས། །",
            "དེ་གསུམ་དབྱེར་མེད་སྲིད་ཞིའི་སྐྱབས་ཀྱི་མཆོག །",
            "ཕྱི་རུ་སྣོད་ཀྱི་འཇིག་རྟེན་གཞལ་ཡས་ཁང༌། །",
            "ནང་དུ་རྩ་གསུམ་འདུས་མདོ་ཨེ་ཡིག་ཉིད། །",
            "གསང་དོན་ཆོས་ཀྱི་འབྱུང་གནས་གདོད་མའི་དབྱིངས། །",
            "དེ་གསུམ་དཀྱིལ་འཁོར་འཁོར་ལོའི་རྟེན་དུ་དག །",
            "ཕྱི་རུ་བཅུད་ཀྱི་སེམས་ཅན་ཡི་དམ་ལྷ། །",
            "ནང་དུ་དཔྱིད་དང་ཐིག་ལེ་མཁའ་ལ་།",
            "གསང་བར་སེམས་ཉིད་གསང་ཆེན་རིགས་གཅིག་སྐུ། །",
            "དེ་གསུམ་དབྱེར་མེད་བསྟེན་པ་དོན་གྱི་ལྷ། །",
            "ཕྱི་ལྟར་སྒྲ་ཡི་རྣམ་འགྱུར་བརྗོད་པ་བསྔགས།།",
            "ནང་ལྟར་རླུང་གི་འབྱུང་འཇུག་བཀས་པའི་མདངས། །",
            "གསང་དོན་རང་རིག་ཟབ་མོ་རྡོ་རྗེའི་དབྱངས། །",
            "དེ་གསུམ་དབྱེར་མེད་ནཱ་དའི་རང་སྒྲ་ཡིན།།",
            "ཕྱི་རུ་ལྷ་ཚོགས་དགྱེས་བྱེད་ཉེར་སྤྱོད་ལྔ། །",
            "ནང་དུ་བདུད་རྩི་རྣམ་ལྔ་མཆོད་པའི་རྫས། །",
            "གསང་བར་བདེ་སྟོང་ལྷན་སྐྱེས་མཆོད་སྤྲིན་མཆོག །",
            "དེ་གསུམ་དབྱེར་མེད་དོན་གྱི་པཱུ་ཛ་ཡིན།།",
            "ཕྱི་ལྟར་ཡོན་ཏན་བརྗོད་པ་བསྟོད་པའི་དབྱངས། །",
            "ནང་དུ་དོན་གྱི་བསྔགས་པ་ཟག་མེད་བདེ།།",
            "གསང་བ་སེམས་ངོ་མཐོང་བ་བསྟོད་པའི་མཆོག །",
            "དེ་གསུམ་དབྱེར་མེད་བསྟོད་སྤྲིན་རྒྱ་མཚོ་འོ།།",
            ""
        ],
        [
            "ཕྱི་རུ་བཟའ་བཅའ་བཏུང་མྱང་ཚོགས་ཀྱི་ཟས། །",
            "ནང་དུ་ཐིག་ལེ་དཀར་དམར་བཟའ་བའི་མཆོག །",
            "གསང་བར་ལྷན་སྐྱེས་ཡེ་ཤེས་བཅུད་ཆེན་པོ། །",
            "དེ་གསུམ་དབྱེར་མེད་དམ་ཚིག་ཅན་གྱི་ཟས། །",
            "ཕྱི་རུ་བུམ་གསང་ཤེས་རབ་བརྡ་ཡི་དབང༌། །",
            "ནང་དུ་བསྐྱེད་རྫོགས་ཞུ་བདེ་དོན་གྱི་དབང༌། །",
            "གསང་བར་གསལ་སྟོང་ཟུང་འཇུག་རིག་པའི་དབང༌། །",
            "དེ་གསུམ་དབྱེར་མེད་སེམས་ཉིད་དབང་བཞིའི་མཆོག །",
            "ཕྱི་རུ་མེ་ལྷའི་ཞལ་དུ་སྦྱིན་ཞིང་།",
            "ནང་དུ་གཏུམ་མོས་རིགས་ལྔ་ཡུམ་བཅས་།",
            "གསང་བར་ཡེ་ཤེས་མེ་ཡིས་རྣམ་རྟོག་།",
            "དེ་གསུམ་དབྱེར་མེད་གྲུབ་པའི་སྦྱིན་སྲེག་ཉིད། །",
            "ཕྱི་རུ་བདེ་སྡུག་སྣ་ཚོགས་ལས་བཞིའི་རྩལ། །",
            "ནང་དུ་ཉམས་ཀྱི་མཐོ་དམན་རབ་འབྱམས་ལས། །",
            "གསང་བ་ཆོས་དབྱིངས་འཁོར་འདས་ཀུན་གྱི་བདག །",
            "དེ་གསུམ་དབྱེར་མེད་ཕྲིན་ལས་རབ་འབྱམས་མོ། །",
            "སྤྲོས་མེད་ལྟ་བའི་ཕུ་ཐག་མ་ཆོད་པར། །",
            "སྤྲོས་བཅས་བསྐྱེད་པའི་རིམ་ལ་ཨ་འཐས་ནས།།",
            "ལྷ་ཁྲིད་རྡོ་རྗེའི་མགུར་དུ་ལོང་ཞིག་ཅེས། །",
            "སྨྲ་པོའི་བསམ་པ་རབ་ཏུ་དགང་བའི་སླད། །",
            "ཕྱི་ནང་གསང་བའི་ངོ་སྤྲོད་ཟབ་མོ་འདི། །",
            "བསྐྱེད་རྫོགས་ཟུང་འཇུག་ཤེས་ཕྱིར་དབྱངས་སུ་བླངས།།",
            ""
        ],
        [
            "ཞེན་པའི་དྲི་མ་མ་ལུས་ཀུན་བཀྲུས་ནས།།",
            "དབྱིངས་རིག་དབྱེར་མེད་རང་ཞལ་མཐོང་གྱུར་།",
            "ཅེས་པ་གླང་ལོ་ཧོར་ཀ་བཅུ་གཉིས་པའི་ཚེས་གསུམ་ལ་འོད་ཟེར་རྒྱ་མཚོ་ལ་གནང་བའི་ཆབ་ཤོག་ནས་ཕྱུང་བའོ།། ",
            "༄༅། །དབོན་པོ་ལྷུན་གྲུབ་ལ་གནང་བའི་མགུར། ",
            "སྐབས་འདིར་ཡང་བདག་གིས་བླ་མ་དྲན།།",
            "ཡབ་ཆོས་གྲགས་རྒྱ་མཚོ་སྐྱེ་དགུའི་མགོན། །",
            "ཁྱེད་འགྱུར་མེད་རྡོ་རྗེའི་སྐུ་མངའ་ཡང༌། །",
            "འཕྲལ་སྒྱུ་འཕྲུལ་བཀོད་པ་སྣ་ཚོགས་སྟོན།།",
            "ངེད་རྟག་འཛིན་ཅན་རྣམས་འདུལ་བའི་སླད། །",
            "མདངས་མ་འགགས་སྐུ་ཡི་བཀོད་པ་དེ།།",
            ""
        ],
        [
            "གཤིས་སྐྱེ་མེད་ཆོས་སྐུར་ཐིམ་པ་ལས། །",
            "ཁྱེད་མཁའ་ལ་འཇའ་བཞིན་ཡལ་ལོ་སྐད། །",
            "ཁོང་ལ་ལ་ངུ་ཞིང་ཆོ་ངེས་འདེབས།།",
            "མི་གཞན་དག་ལྷ་ལ་སྨྲེ་སྔགས་འབོད།།",
            "འགའ་ཞིག་ཀུན་མཆོད་ཅིང་གསོལ་བ་འདེབས།།",
            "ངེད་ཕལ་ཆེར་དྲན་མེད་རྨོངས་ནས་ཐལ།།",
            "མི་བདག་གི་རང་རིག་འོད་གསལ་དང༌། །",
            "ཁྱེད་བླ་མ་དམ་པའི་ཐུགས་རྗེ་གཉིས། །",
            "གཞི་ཐོག་ན་དབྱེར་མེད་ལྷན་ཅིག་སྐྱེས།།",
            "དེ་གཉིས་འཛིན་འཐུག་པོས་བསྒྲིབས་ལགས་པས། །",
            "དུས་དིང་སང་ཐ་དད་རྒྱང་དུ་ཆད།།",
            ""
        ],
        [
            "ཚེ་འདི་དང་ཕྱི་མས་བར་དུ་བཅད།།",
            "ལུས་ཕུང་ཁམས་སྙིགས་མས་བསྒྲིབས་ཤིང་གཡོགས།།",
            "རང་ངོ་བོ་བློ་བུར་དྲི་མས་སྦགས། །",
            "ཁྱེད་འོད་གསལ་ཆོས་སྐུར་བྱང་ཆུབ་པ། །",
            "ངེད་ཚུ་རོལ་མཐོང་བས་མ་དམིགས་ན།།",
            "སྐུ་སྤྲུལ་བསྒྱུར་སྣང་སྟོང་ལྷ་ཡི་སྐུ། །",
            "དུས་ད་ལྟ་སྟོན་པར་མཛད་དུ་གསོལ།།",
            "ཁྱེད་རྣམ་སྣང་གངས་ཆེན་མཚོ་རྒྱལ་དུ། །",
            "སྟེང་འོག་མིན་གནས་ན་བཞུགས་པ་དེ།།",
            "ངེད་སོ་སོ་སྐྱེ་བོས་མ་དམིགས་ན།།",
            ""
        ],
        [
            "སྐུ་གང་ལ་གང་འདུལ་སྟོན་པར་གསོལ།།",
            "ཁྱེད་ཆོས་ཀྱིས་མཐོ་བའི་ཁང་བཟང་དུ། །",
            "བློ་གྲོས་རིན་ཆེན་ཞེས་བྱར་བཞུགས་པ་དེ།།",
            "ངེད་མི་ཡུལ་འགྲོ་བས་མ་དམིགས་ན།།",
            "རང་སྐལ་པ་འཚམ་པའི་སྐུར་སྟོན་འཚལ།།",
            "རྗེ་བླ་མ་དམ་པའི་བྱིན་རླབས་དང༌། །",
            "ཁོང་ཡི་དམ་མཁའ་འགྲོའི་ཕྲིན་ལས་དང༌། །",
            "མི་བདག་གིས་དད་པའི་གདུང་ཤུགས་ཀྱིས། །",
            "ཡབ་ཆོས་གྲགས་རྒྱ་མཚོ་སྤྲུལ་པའི་སྐུ། །",
            "འདུལ་སྐལ་པ་དང་འཚམ་མི་ཡི་གཟུགས། །",
            "གསུང་ཆོས་སྒོ་དཔག་མེད་དབྱེ་མཁས་ཤིང༌། །",
            "ཐུགས་མཛད་ཕྲིན་སངས་རྒྱས་ལས་ལྷག་པ། །",
            "དུས་མྱུར་དུ་འབྱོན་པར་གསོལ་བ་འདེབས།།",
            "ཁྱེད་ཆོས་ཀྱི་སྐུ་ལས་མ་གཡོས་པར། །",
            "དུས་སྙིགས་མའི་གདུལ་བྱ་འདུལ་བའི་ཕྱིར། །",
            "གཟུགས་སྣ་ཚོགས་སྟོན་པའི་རྫུ་འཕྲུལ་མཁན། །",
            "ངེད་འགྲོ་དྲུག་ལ་བརྩེ་བས་སྐུ་བཞེངས་ཤིག །",
            "ཅེས་པ་སྟག་ལོ་ཧོར་ཀ་བཅུ་པའི་ཚེས་དྲུག་ལ་",
            "དབོན་པོ་ལྷུན་གྲུབ་ལ་གནང་བའི་ཆབ་ཤོག་ནས་ཕྱུང་པའོ།།",
            ""
        ],
        [
            "༄༅། །དགེ་རྒན་བསོད་ནམས་འོད་ཟེར་ལ་གནང་བའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་སངས་རྒྱས་ཀྱི་རྣམ་འཕྲུལ་ཆོས་ཀྱི་རྗེ། །",
            "ཡབ་ཀརྨཱ་པ་ལ་གུས་བཏུད་ནས།།",
            "ཁྱེད་སློབ་བུ་ཆོས་ལ་བསྐུལ་བའི་གཏམ། །",
            "གནད་ཉམས་ལེན་དུ་དྲིལ་ནས་འདི་སྐད་སྨྲ།།",
            "མི་རྟག་འཆི་བ་ཟེར་བའི་གཡེར་པོ་ཆེ། །",
            "དེ་ཐག་རིང་ན་མི་འདུག་གམ་ན་ཡོད།།",
            "དུས་དེ་རིང་ཙམ་སྡོད་པའི་ལོང་མེད་པས། །",
            "ཆོས་ཕྱི་བཤོལ་དུ་མ་གཞག་ཉམས་སུ་ལོང༌།།",
            "ལུས་མི་རྟག་རྩ་ཡི་ཟིལ་པ་འདྲ།།",
            "ངག་མི་རྟག་བྲག་ཆའི་སྒྲ་དང་མཚུངས།།",
            ""
        ],
        [
            "སེམས་མི་རྟག་ནམ་མཁའི་འཇའ་ཚོན་བཞིན། །",
            "འདི་སོམས་དང་སུ་ལ་སྡོད་ལོང་ཡོད།།",
            "ལུས་འདུས་བྱས་ཡིན་ཕྱིར་རྐྱེན་གྱིས་།",
            "ཚེ་དངོས་པོ་ཡིན་ཕྱིར་མྱུར་དུ་འཛད། །",
            "སྲོག་སྐྱེ་འཇིག་བྱེད་ཕྱིར་ཡལ་བར་སླ།།",
            "འདི་སོམས་དང་སུ་ཞིག་རྟག་པར་འཛིན།།",
            "ཡུལ་མི་རྟག་ཚོང་པའི་ཞག་ས་འདྲ།།",
            "གྲོགས་མི་རྟག་ཚོང་དུས་མགྲོན་པོ་འདྲ།།",
            ""
        ],
        [
            "ནོར་མི་རྟག་སྦྲང་མའི་རྩི་དང་འདྲ།།",
            "འདི་སོམས་དང་སུ་ཞིག་ཆགས་ཞེན་སྐྱེ། །",
            "འདུས་ཐ་མ་སྟོན་ཕྱིར་མྱུར་དུ་འབྲལ། །",
            "ཚེ་འཛད་པ་མཚོན་ཕྱིར་ཁད་ཀྱིས་།",
            "འཁོར་འདུས་པ་མཚོན་ཕྱིར་འཕྲལ་དུ་འགྱེས། །",
            "འདི་སོམས་དང་གང་ལ་ཆེད་དུ་འཛིན།།",
            "ཚེ་ལོང་མེད་ནམ་མཁའི་གློག་དང་མཚུངས།།",
            "གཏམ་བདེན་མེད་སྨྱོན་པའི་གླུ་དང་མཚུངས།།",
            "གནས་ངེས་མེད་དྲི་ཟའི་གྲོང་དང་མཚུངས།།",
            ""
        ],
        [
            "འདི་སོམས་དང་དངོས་ཞེན་སུ་ཞིག་སྐྱེ། །",
            "ལུས་འབྱུང་བཞི་རྐྱེན་གྱིས་སོ་སོར་འབྱེད།།",
            "དབུགས་བ་ཐག་འདྲ་སྟེ་མྱུར་དུ་ཆད།།",
            "སྲོག་ན་བུན་འདྲ་སྟེ་ཡལ་བར་སླ།།",
            "འདི་སོམས་དང་སུ་ཞིག་སྡོད་རྩིས་བྱེད།།",
            "ཁོང་འཇའ་ལུས་རྡོ་རྗེའི་སྐུ་མངའ་བ། །",
            "ཡབ་ཆོས་གྲགས་རྒྱ་མཚོ་འགྲོ་བའི་དགོན། །",
            "ངེད་རྟག་པར་འཛིན་རྣམས་འདུལ་བའི་ཕྱིར། །",
            "ཐུགས་ཆོས་སྐུར་ཐིམ་པ་མ་ཐོས་སམ། །",
            "ད་ལེ་ལོ་མ་བྱེད་བརྩོན་འགྲུས་རྩོམས།།",
            "ཆོས་ཚིག་ཏུ་མ་བརྗོད་ཉམས་སུ་ལོང༌།།",
            ""
        ],
        [
            "ལུས་དལ་དུ་མ་འཇུག་དགེ་ལ་བཀོལ། །",
            "སེམས་ཡེངས་སུ་མ་བཅུག་ངོ་བོ་སྐྱོངས།།",
            "མཐར་འཛིན་གྱི་ལྟ་བ་དུག་ཅན་ཟས། །",
            "མཐའ་བྲལ་གྱི་ལྟ་བ་སྟོང་རྐྱང་ཉིད། །",
            "ངོས་གཟུང་དང་བྲལ་བ་ཡང་དག་མཐའ། །",
            "མཁའ་ཁྱབ་ཀྱི་འོད་གསལ་མཁྱེན་ལགས་སམ། །",
            "སྡུག་བཙིར་གྱི་སྒོམ་པ་འཆིང་བྱེད་།",
            "སྒོམ་མེད་དུ་རྨོངས་པ་ཧད་ཡལ་ཉིད། །",
            "ཞེན་མེད་ཀྱི་རང་རིག་སྒོམ་གྱི་ཕུལ།།",
            "མ་ཡེངས་པའི་ལྷོད་ཆགས་མཁྱེན་ལགས་སམ། །",
            "བླང་དོར་གྱི་སྤྱོད་པ་འཆིང་བྱེད་།",
            "ཐོ་ཅོ་རུ་སྤྱོད་པ་སྨྱོན་པའི་བཞེས༼",
            "གཞས༽། །",
            "ཤེས་བཞིན་དང་ལྷུག་པ་མ་བྲལ་བར། །",
            "ཤུགས་འབྱུང་དུ་སྤྱོད་པ་མཁྱེན་ལགས་སམ། །",
            "འཆི་དྲན་ཉམས་ལེན་གྱི་སྙིང་པོ་ཅན། །",
            "ལྟ་སྒོམ་སྤྱོད་གསུམ་དུ་དྲིལ་བ་འདི། །",
            "ཁྱོད་ཆོས་ལ་བསྐུལ་ཕྱིར་དབྱངས་སུ་བླངས།།",
            ""
        ],
        [
            "དོན་བདེན་པར་སོམས་ལ་ཡིད་ལ་གཟུང༌།།",
            "ཚིག་སྡེབ་སྦྱོར་སྙན་པར་མ་གྱུར་ཀྱང༌། །",
            "མ་མཁའ་འགྲོ་རྣམས་ཀྱི་གསང་ཚིག་ཡིན།།",
            "གླུ་འདི་ལ་བརྒྱུད་པའི་བྱིན་རླབས་ཆགས།།",
            "ཚིག་ཐོས་པས་ཉམས་རྟོགས་འཕེལ་གྱུར་།",
            "ཅེས་པ་དགེ་རྒན་བསོད་ནམས་འོད་ཟེར་ལ་",
            "གནང་བའི་ཆབ་ཤོག་ནས་ཕྱུང་བའོ།། ",
            "༄༅། །རྒྱ་བན་རིན་ཆེན་རྡོ་རྗེ་ལ་གནང་བའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "དུས་འདིར་ཡང་བླ་མ་ཏུར་གྱིས་དྲན།།",
            ""
        ],
        [
            "ཕ་ཀརྨཱ་པཀྴི་སྤྲུལ་པའི་སྐུ། །",
            "ཁྱེད་འགྲོ་དྲུག་ལ་ཉེ་རིང་མི་མངའ་ཡང༌། །",
            "ངེད་རྟག་འཛིན་ཅན་རྣམས་འདུལ་བའི་ཕྱིར། །",
            "སྐུ་འཇའ་ལུས་སུ་ཐིམ་པའི་མཛད་པ་བསྟན།།",
            "ཁྱེད་གཞན་དོན་ལ་སྒྲིན་འགྲུས་མངའ་ལགས་ཀྱང༌། །",
            "ངེད་ལེ་ལོ་ཅན་རྣམས་འདུལ་བའི་ཕྱིར། །",
            "ཐུགས་ཏིང་འཛིན་སྒོ་བརྒྱ་ལ་གཞོལ་ཞིང༌།།",
            "སྐུ་མི་མངོན་དབྱིངས་སུ་གཟིམས་མཛད་པས། །",
            "དུས་དིང་སང་བུ་སློབ་ཐང་ལ་འཕྱན། །",
            "ཁྱེད་ཆོས་ཀྱི་སྐུ་ལས་མ་གཡོས་བཞིན། །",
            "སྤྲུལ་སྒྱུར་ལ་རྒྱུན་ཆད་མི་མངའ་ཡང༌། །",
            "སྐུ་འོད་གསལ་ཆོས་སྐུར་ཐིམ་མཛད་པས། །",
            "ངེད་འགྲོ་དྲུག་ཀུན་འདྲེན་པས་དབུལ་ཞིང་ཕོངས། །",
            "དུས་དིང་སང་འཛམ་གླིང་སྟོངས་ནས་ཐལ།།",
            "ཁྱེད་ངེས་པ་ལྔ་ལྡན་ལོངས་སྐུ་ལས། །",
            "གང་འདུལ་གྱི་སྤྲུལ་སྐུ་སྟོན་མཁས་ཀྱང༌། །",
            "སྤྲུལ་སྒྱུར་ཀུན་ཆོས་ཉིད་ལ་ཐིམ་པས། །",
            "ངེད་བུ་སློབ་རྣམས་ཅི་བྱེད་རྟོལ་དང་བྲལ།།",
            ""
        ],
        [
            "ཕ་ཐུགས་རྗེས་གཟུང་ཞིག་རིན་པོ་ཆེ། །",
            "སྤྱིར་འགྲོ་དྲུག་ལ་མི་མངོན་དབྱིངས་ནས་གཟིགས།།",
            "སྒོས་སྐལ་ལྡན་ལ་ཐུགས་ཀྱིས་བརྩེར་དགོངས་ལ།།",
            "སྐུ་སྤྲུལ་སྒྱུར་སྒྱུ་འཕྲུལ་མི་ཟད་པ། །",
            "ལྷ་རྒྱལ་བ་རྒྱ་མཚོའི་ངོ་བོ་ཉིད། །",
            "དད་ལྡན་ལ་ད་ལྟ་བསྟན་དུ་གསོལ།།",
            "སྔར་ཁྱེད་ཀྱིས་ཐུགས་རྗེས་བསྐྱངས་ལགས་པས། །",
            "མདོ་རྒྱུད་ལ་ཐོས་བསམ་སྒྲོ་འདོགས་བཅད།།",
            "སྒོམ་བྱུང་གི་མྱོང་བ་ཅུང་ཟད་རྙེད།།",
            "སེམས་གསལ་སྟོང་གི་རང་རྩལ་འགའ་ཞིག་།",
            ""
        ],
        [
            "བློ་སྤྲོས་བྲལ་གྱི་ངང་དུ་ཞིག་ནས་ཐལ།།",
            "ཁོང་ལ་ལ་ལྟ་བ་ཚིག་གིས་མཚོན། །",
            "མཐའ་བརྒྱད་ཀྱི་སྤྲོས་དང་བྲལ་ལོ་སྐད། །",
            "ཐ་སྙད་ལ་འཆེལ་བ་ཨ་རེ་ཕངས། །",
            "མི་ང་ལ་ལྟ་བའི་ངོས་གཟུང་མེད།།",
            "རང་རིག་ལ་བལྟ་བ་ལྟད་མོར་ཆེ།།",
            "མི་གཞན་དག་སྒོམ་ཕྱིར་འདག་འབྱར་བྱེད།།",
            "མཉམ་གཞག་དང་རྗེས་ཐོབ་སོ་སོར་འབྱེད།།",
            "ཉམས་ལེན་གྱིས་བཅིངས་པ་འོ་རེ་བརྒྱལ། །",
            "མི་ང་ལ་སྒོམ་གྱི་ངོས་གཟུང་མེད།།",
            ""
        ],
        [
            "ནམ་མཁའ་ལྟར་དག་པའི་སྒོམ་ཆེན་ལགས། །",
            "ཁྱེད་ཕལ་ཆེར་སྤྱོད་པ་རྩིང་ཞིབ་འབྱེད།།",
            "བླང་བྱ་དང་དོར་བྱའི་སྒྲོག་ཏུ་ཚུད།།",
            "ཚུལ་འཆོས་ཀྱིས་བསྡམས་པ་དབུགས་རེ་འཐུམ། །",
            "མི་ང་ལ་སྤྱོད་པའི་ངོས་གཟུང་མེད།།",
            "ཤུགས་འབྱུང་དུ་སྤྱོད་པའི་རྣལ་འབྱོར་བདེ།།",
            "ཡབ་ཀརྨཱ་པཀྴིའི་བཀའ་དྲིན་གྱིས། །",
            "ཉམས་རང་གྲོལ་ཤུགས་འབྱུང་རྡོ་རྗེའི་གླུ། །",
            "བློ་གཟའ་གཏད་བྲལ་བའི་ངང་དུ་བླངས།།",
            "ཁྱོད་སྐལ་ལྡན་ལ་ཆོས་ཀྱི་སྐྱེས་སུ་འབུལ། །",
            "རང་ངོ་བོ་མཐོང་ཕྱིར་ཉམས་སུ་ལོང༌།།",
            ""
        ],
        [
            "ཞེས་པ་ཟླ་བ་བཅུ་པའི་ཚེས་བདུན་ལ་རྒྱ་བན་རིན་ཆེན་རྡོ་རྗེ་ལ་གནང་བའི་ཆབ་ཤོག་ནས་ཕྱུང་བའོ།། ",
            "༄༅། །སྦྱིན་པ་རྒྱ་མཚོ་ལ་གདམས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "ཕ་ཐུགས་རྗེའི་མངའ་དག་ཀརྨཱ་པ། །",
            "ངེད་འགྲོ་བ་འདྲེན་མཛད་ཆོས་ཀྱི་རྗེ། །",
            "དྲིན་འཁོར་ཐབས་མེད་པའི་རིན་པོ་ཆེ། །",
            "ཡབ་ཆོས་གྲགས་རྒྱ་མཚོའི་ཞབས་ལ་འདུད། །",
            "ཕ་ཁྱོད་ཀྱི་ཐུགས་རྗེའི་ཆུ་རྒྱུན་གྱིས། །",
            "བུ་སློབ་མར་བཅས་པའི་སེམས་ཀྱི་རྒྱུན། །ཐ་རྒོད་ལྟར་རེངས་པ་འདིར་ཕོབ་།",
            "རྒྱུད་སྨིན་ཅིང་གྲོལ་བར་བྱིན་གྱིས་རློབས།།",
            "བུ་ཉོན་དང་སྦྱིན་པ་རྒྱ་མཚོ་བ། །",
            "སྔོན་ཁྱོད་ཀྱིས་བདག་ལ་འདི་སྐད་དུ། །",
            "ཚེ་འདི་ཕྱིའི་བསླབ་བྱ་གྱིས་ཤིག་ཅེས། །",
            "བསླབ་འདོད་ཀྱི་འདུན་པས་ཞུས་པའི་ལན། །",
            "བདག་བརྩེ་བས་ཁྱོད་ལ་སྨྲས་ན་ཡང༌། །",
            "དེ་སྙིང་གི་དཀྱིལ་དུ་མ་གཟུང་བས། །",
            "ཁྱོད་ཆགས་ཞེན་དུག་ཆུས་མ་མྱོས་སམ། །",
            "བྱམས་སྙིང་རྗེ་གཉིས་ལ་མ་སྦྱངས་པས། །",
            "དགྲ་འདུལ་འདོད་རླུང་གིས་མ་བདས་སམ། །",
            "བཟོད་བསམ་གཏན་ངང་གིས་མ་བསྒོམས་པས། །",
            "ཞེ་སྡང་གི་མེ་ཆེན་མ་འབར་རམ། །",
            "བཏང་སྙོམས་ཀྱི་ཉི་མ་མ་བསྲོས་པས། །",
            "འདོད་ཆགས་ཀྱི་རྒྱ་མཚོར་མ་བྱིང་ངམ། །",
            "བདེན་གཏམ་ལ་ཡིད་ཆེས་མ་བྱས་པས། །",
            "བསླབ་ཉེས་པོ་ཆོས་ལས་མ་གོལ་ལམ། །",
            "ཁྱོད་ད་ལྟ་འགྱོད་པའི་སྒྲོ་༼སྒྲོས་༽མེད་ཀྱང༌། །",
            "འཆི་ཙ་ན་འགྱོད་སེམས་མི་སྐྱེ་འམ། །",
            "ཕ་ཆོས་གྲགས་རྒྱ་མཚོ་འགྲོ་བའི་མགོན། །",
            "ཁོང་སྐྱེ་གནས་འཇིག་པ་ལས་གྲོལ་ཡང༌། །",
            "ངེད་བུ་སློབ་ཆོས་ལ་བསྐུལ་བའི་ཕྱིར། །",
            "སྐུ་འོད་གསལ་ཆོས་སྐུའི་ངང་དུ་བསྡུས།།",
            "དེ་མི་རྟག་འཆི་བའི་བརྡ་བསྟན་ནས།།",
            ""
        ],
        [
            "ངེད་རྟག་འཛིན་ཅན་སྐྱོབ་བསྐྱེད་པའི་ཕྱིར། །",
            "ཁོང་ཡང་ཡང་སྐྱེ་འཆིའི་རྫུ་འཕྲུལ་སྟོན།།",
            "དོན་འདི་ལ་ཆོས་ཀྱི་བསྐུལ་མ་གྱིས། །",
            "ཁྱོད་ལེ་ལོ་མ་བྱེད་བརྩོན་འགྲུས་རྩོམས།།",
            "ལུས་སྙོམ་ལས་མ་བྱེད་དགེ་ལ་སྐོལ། །",
            "ངག་སྨྲ་བརྗོད་མ་མང་རླུང་སྦྱོར་བསྒོམས།།",
            "སེམས་ཡེངས་སུ་མ་བཅུག་མཉམ་པར་།",
            "ང་དངོས་དང་འཕྲད་ཀྱང་འདི་ལས་མདེ། །",
            "ཚེ་འདི་ལ་འཕྲད་དམ་ཆ་མ་མཆིས།།",
            "ཁྱོད་ཆགས་ཞེན་དྲག་པོས་སྣ་བསྐོར་ནས།།",
            ""
        ],
        [
            "ལ་ཆེ་མཐོ་ཐེམ་པ་རྒལ་མི་ནུས།།",
            "ང་ལམ་རིང་ས་འདིར་འཕྱན་པའི་ཕྱིར། །",
            "ལུས་ཤ་ཁྲག་བརྡོས་དང་བཅས་པ་འདི། །",
            "མིག་ཆུ་བུར་ཅན་གྱིས་མ་མཐོང་ན།།",
            "སེམས་དག་པའི་དབྱིངས་དང་བསྲེས་ལས་ལྟོས།།",
            "ཚེ་ཕྱི་མ་འཕྲད་པའི་སྨོན་ལམ་འདེབས།།",
            "ཞེས་པ་ཡོས་ལོ་ཟླ་བ་གཉིས་པའི་ཚེས་ཉེར་བདུན་ལ་",
            "སྦྱིན་པ་རྒྱ་མཚོ་ལ་གདམས་པའི་ཆབ་ཤོག་ནས་ཕྱུང་པའོ།། ",
            "༄༅། །ཡང་སྦྱིན་པ་རྒྱ་མཚོ་ལ་གདམས་པའི་མགུར། ",
            "ཡང་སྨྲས་པ། ",
            "ན་མ་ཤྩིཏྟ་བཛྲཱ་ཡ། ",
            "འཁོར་བ་སྡུག་བསྔལ་གྱི་རྒྱ་མཚོ་ཡིན།།",
            ""
        ],
        [
            "འདི་སྤངས་ན་བདེ་ཆེན་གྱི་གླིང་དུ་བགྲོད།།",
            "དེ་ཐག་རིང་ན་མི་འདུག་རང་ལ་ཡོད།།",
            "ཉེ་འབྲེལ་སྲེད་པ་ཡི་ཚྭ་ཆུ་ཡིན།།",
            "འདི་སྤངས་ན་ཆོས་ཀྱི་བདུད་རྩི་མྱོང༌།།",
            "དེ་བླ་མ་དམ་པའི་ཞལ་ལ་ཡོད།།",
            "ཕ་ཡུལ་དུག་གསུམ་གྱི་བཙོན་ར་ཡིན།།",
            ""
        ],
        [
            "འདི་སྤངས་ན་བདེ་ཆེན་གྱི་ཐང་ལ་ཡན། །",
            "དེ་བློ་ཐག་ཆོད་པའི་ས་ན་ཡོད།།",
            "དགྲ་གཉེན་འཆིང་བྱེད་ཀྱི་ལྕགས་སྒྲོག་ཡིན།།",
            "འདི་སྤངས་ན་རང་དབང་རང་གི་འདུས།།",
            "དེ་མངོན་ཞེན་ལོག་པའི་ཁྱིམ་ན་ཡོད།།",
            "ཁྱོད་ཁ་ཆོས་ཙམ་ལ་མ་ཞེན་པར། །",
            "བློ་དཀོན་མཆོག་གསུམ་ལ་ལིངས་ཀྱིས་གཏོད།།",
            "རྐྱེན་བར་ཆད་སྐྱོབ་པར་ཐེ་ཚོམ་མེད།།",
            ""
        ],
        [
            "ཕ་བླ་མ་སྤྱི་བོའི་གཙུག་ཏུ་སྒོམས།།",
            "དད་གདུང་ཤུགས་ལྡན་པས་གསོལ་བ་ཐོབ།།",
            "རྒྱུད་བྱིན་གྱིས་རློབས་པར་ཐེ་ཚོམ་མདེ། །",
            "མ་སེམས་ཅན་སྙིང་གི་དཀྱིལ་དུ་སོམས།།",
            "སྨོན་འཇུག་པ་བྱང་ཆུབ་སེམས་གཉིས་སྒོམས།།",
            "བྱམས་སྙིང་རྗེ་འབྱོངས་པར་ཐེ་ཚོམ་མེད།།",
            "ལམ་སྐྱེས་བུ་གསུམ་ལ་བློ་གྲོས་སྦྱོངས།།",
            ""
        ],
        [
            "ཡུམ་ཤེར་ཕྱིན་སྲོག་གི་ཟུངས་སུ་གཟུང༌།།",
            "ཆོས་ལམ་དུ་འགྲོ་བར་ཐེ་ཚོམ་མེད།།",
            "རྒྱུད་སྨིན་བྱེད་དབང་བཞི་ཚུལ་བཞིན་ལོང༌།།",
            "སེམས་གྲོལ་བྱེད་རིམ་གཉིས་རྟག་ཏུ་སྒོམས།།",
            "མཆོག་མྱུར་དུ་འགྲུབ་པར་ཐེ་ཚོམ་མེད།།",
            "ལུས་སྣང་སྟོང་དག་པའི་ལྷ་སྐུར་སྒོམས།།"
        ],
        [
            "ངག་གྲག་སྟོང་རྡོ་རྗེའི་རིགས་སྔགས་ཀོས། །",
            "བློ་མངོན་ཞེན་བཀོག་པར་ཐེ་ཚོམ་མེད།།",
            "རླུང་ཟུང་འཇུག་འོད་གསལ་དབྱིངས་དང་སྲེས། །",
            "ཁམས་དབང་ལྡོག་བདེ་བ་ཆེན་པོར་སྐྱིལ། །",
            "ལམ་མྱུར་བདེས་བགྲོད་པར་ཐེ་ཚོམ་མེད།།",
            "སེམས་གསལ་ལ་མི་རྟོག་གདོད་མའི་བབས།།",
            "ཐབས་ཏིང་འཛིན་སྒོ་བརྒྱ་ལ་ཞུགས་ན།།",
            "རང་ངོ་བོ་མཐོང་བར་ཐེ་ཚོམ་མེད།།",
            "རང་རིག་པའི་ངོ་བོ་བདེ་བ་ཆེ།།",
            ""
        ],
        [
            "གཤིས་གཉུག་མའི་དོན་ལ་ཡང་ཡང་ལྟོས།།",
            "དབྱིངས་གནས་ལུགས་རྟོགས་པར་ཐེ་ཚོམ་མེད།།",
            "སེམས་སོ་མ་མ་བཅོས་ལྷུག་པའི་ངང༌། །",
            "དེ་ཡེངས་པ་མེད་པར་རྒྱུན་དུ་སྒོམས།།",
            "སེམས་ངང་དུ་གནས་པར་ཐེ་ཚོམ་མེད།།",
            "བླང་དོར་བྱ་གཉིས་ཀྱི་མ་བཅིངས་པར། །",
            "འཕྲལ་ཐུག་འཕྲད་ལྷུག་པའི་སྤྱོད་པ་སྐྱོངས།།",
            "གང་བྱས་ཚད་ཆོས་སུ་འགྲོ་བར་ངེས།།",
            ""
        ],
        [
            "ཡེ་གདོད་མའི་མགོན་པོ་བདེ་བ་ཆེ།།",
            "གཞི་ལམ་དང་འབྲས་བུར་རྒྱུན་ཆགས་པ། །",
            "དེ་མྱུར་དུ་འགྲུབ་པར་ཐེ་ཚོམ་མེད།།",
            "ད་མང་དུ་སྨྲས་ཀྱང་རྟོག་པའི་ཕྲེང༌། །",
            "དོན་ཉུང་ངུར་བསྡུས་ན་ཆོས་ཉིད་རང༌། །",
            "སེམས་གཉུག་མའི་རང་ཞལ་བལྟ་བ་འདི། །",
            "ཆོས་ཟབ་དགུ་བསྡུས་པའི་སྙིང་པོ་ཡིན།།",
            "ཁོང་སངས་རྒྱས་རྣམས་ཀྱང་འདི་སྐད་གསུང༌།།",
            "ཆོས་མདོ་རྒྱུད་ཀུན་གྱི་ཉིང་ཁུ་ཡིན།།",
            ""
        ],
        [
            "གྲོགས་དགེ་འདུན་རྣམས་ཀྱང་འདི་ཀ་བཞེད།།",
            "ང་མདུན་ན་ཡོད་ཀྱང་འདི་ལས་མེད།།",
            "དོན་དེ་ཕྱིར་སྙིང་གཏམ་ཡིད་ལ་ཆོངས།།",
            "ཚིག་འདི་རྣམས་བརྗེད་མེད་བློ་ལ་གཟུང༌།།",
            "ཆོས་ཐོས་པ་རྣམས་ཀྱི་ངོ་སྤྲོད་དང༌། །",
            "ད་ཉམས་སུ་ལེན་པའི་གསལ་འདེབས་ཡིན།།",
            "ཞེས་པ་ཡང་སྦྱིན་པ་རྒྱ་མཚོ་ལ་གདམས་པའི་ཆབ་ཤོག་ནས་ཕྱུང་བའོ།།",
            ""
        ],
        [
            "༄༅། །བླ་མ་ཆོས་རྫོང་པ་ལ་གདམས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་མཁས་གྲུབ་ཀྱི་རྒྱལ་པོ་ཀརྨཱ་པ། །",
            "ཕྱི་རྟོག་གེའི་བསྟན་བཅོས་ཚད་མའི་གཞུང༌། །",
            "ཆོས་ཕྱག་རྒྱ་ཆེན་པོར་སྟོན་མཛད་པའི། །",
            "ཕ་གཅིག་ཤེས་ཀུན་གྲོལ་དེ་ལ་འདུད། །",
            "ཁྱེད་མང་དུ་སྦྱངས་ཤིང་ཡུན་དུ་བསྒོམས།།",
            "དུས་དིང་སང་སློབ་མའི་ ཚོགས་དང་བཅས།།",
            "གནས་རི་ཁྲོད་མཛེས་པའི་རྒྱན་གཅིག་པུ། །",
            "རྣལ་འབྱོར་གྱི་དབང་ཕྱུག་ཚུར་གསོན་དང༌། །",
            "ཕྱི་གཟུང་ཡུལ་གྱི་སྣང་བ་ལང་ལོང་ལ།།",
            "བློ་ཐེར་ཟུག་གི་བདེན་ཞེན་མ་མཆིས་པས། །",
            "ཀུན་བཏགས་ལ་དོན་དུ་མ་འཁྲུལ་ཙམ། །",
            "ངོས་གཟུང་དང་བྲལ་བར་རྟོགས་ལགས་སམ། །",
            "མ་རྟོགས་ན་ཆོས་ཀྱི་ཕྱག་རྒྱ་ཆིངས།།",
            ""
        ],
        [
            "དཔེ་སྒྱུ་མ་མཁན་པོའི་རྟ་གླང་བཞིན། །",
            "དོན་གཏད་སོ་མེད་པར་ཉམས་སུ་ལོང༌།།",
            "གཏད་མེད་ཀྱི་ངང་དུ་གློད་ལ་།",
            "ལྷ་བསྒོམ་ཡང་མི་དགོས་ཡེ་སངས་རྒྱས། །",
            "མ་བསྒོམས་ཀྱང་རང་བཞིན་ལྷུན་གྱིས་གྲུབ།།",
            "དེ་རང་ངོ་ཤེས་ན་སྤྲུལ་པའི་སྐུ། །",
            "བུམ་དབང་གི་ལྟ་བ་མཐར་ཐུག་ལགས། །",
            "ནང་འཛིན་བྱེད་ཀྱི་ཤེས་པ་ཡད་ཡུད་ལ།།",
            "བློ་ཨ་འཐས་ཀྱི་མངོན་ཞེན་མ་མཆིས་པས། །",
            "གཞན་དབང་ལ་འཛིན་པར་མ་འཁྲུལ་ཙམ། །",
            "སྐྱེ་འགག་དང་བྲལ་བར་རྟོགས་ལགས་སམ། །",
            "མ་རྟོགས་ན་",
            "ཡེ་ཤེས་ཀྱི་ཕྱག་རྒྱ་ཆིངས།།",
            ""
        ],
        [
            "དཔེ་མདང་སུམ་ཉལ་བའི་རྨི་ལམ་བཞིན། །",
            "སེམས་གྱ་གྱུ་མེད་པར་ཉམས་སུ་ལོང༌།།",
            "གཏད་མེད་ཀྱི་ངང་དུ་གློད་ལ་།",
            "རླུང་འཛིན་ཀྱང་མི་དགོས་རང་སར་དག །",
            "མ་བཟུང་ཀྱང་འཛིན་མེད་ལྷུན་གྱིས་གྲུབ།།",
            "རྒྱ་ཡན་དུ་བཅིངས་པ་ལོངས་སྤྱོད་རྫོགས།།",
            "གསང་དབང་གི་ལྟ་བ་མཐར་ཐུག་ལགས། །",
            "བར་གཟུང་འཛིན་གྱི་འཁྲུལ་སྣང་བན་བུན་ལ།།",
            "བློ་གཉིས་འཛིན་གྱི་ཞེན་ལྟ་མ་མཆིས་པས། །",
            "ཡོངས་གྲུབ་ལ་མཚན་མར་མ་འཁྲུལ་ཙམ། །",
            "ཟུང་འཇུག་གི་དབྱིངས་སུ་རྟོགས་ལགས་སམ། །",
            "མ་རྟོགས་ན་",
            ""
        ],
        [
            "དམ་ཚིག་ཕྱག་རྒྱ་ཆིངས།།",
            "དཔེ་པྲ་ཕབ་པ་ཡི་སྣང་བ་བཞིན། །",
            "སེམས་ངོས་གཟུང་མེད་པར་ཉམས་སུ་ལོང༌།།",
            "གཏད་མེད་ཀྱི་ངང་དུ་གློད་ལ་།",
            "གཉིས་སྡེབ་ཀྱང་མི་དགོས་ཟུང་འཇུག་ཉིད། །",
            "མ་བསྡེབས་ཀྱང་དབྱེར་མེད་ལྷན་ཅིག་སྐྱེས།།",
            "དེ་འོད་གསལ་དུ་གྲོལ་བ་ཆོས་ཀྱི་སྐུ། །",
            "དབང་གསུམ་པའི་ལྟ་བ་མཐར་ཐུག་ལགས། །",
            "ཆོས་སྣང་སྲིད་ཡེ་ཤེས་ཀྱི་རོལ་པ་ལ།།",
            "དོན་འདི་ཡིན་དང་འདི་མིན་མ་མཆིས་པས། །",
            "བདེ་ཆེན་ལ་སྟོང་པར་མ་འཁྲུལ་ཙམ། །",
            "ཟག་པ་དང་བྲལ་བར་རྟོགས་ལགས་སམ། །",
            "མ་རྟོགས་ན་"
        ],
        [
            "ཕྱག་རྒྱ་ཆེན་པོ་ཆིངས།།",
            "དཔེ་དབང་དུས་སུ་ཕབ་པའི་ཡེ་ཤེས་བཞིན། །",
            "བློ་བསལ་གཞག་མེད་བར་ཉམས་སུ་ལོང༌།།",
            "གཏད་མེད་ཀྱི་ངང་དུ་གློད་ལ་།",
            "སེམས་འཚོལ་ཀྱང་མི་དགོས་གདོད་མའི་བབས།།",
            "མ་བཙལ་ཀྱང་རང་ངོ་རང་གིས་ཤེས།།",
            "དེ་རང་རིག་ཏུ་དག་པ་ངོ་བོ་ཉིད། །",
            "འདི་ཚིག་དབང་གི་ལྟ་བ་མཐར་ཐུག་ལགས། །",
            "གཞི་གནས་སྐབས་བཞི་དང་དབང་བཞི་དང༌། །",
            "ལམ་རྣལ་འབྱོར་བཞི་དང་ཕྱག་རྒྱ་བཞི། །",
            "མཐར་ཐོབ་བྱ་སྐུ་དང་ཡེ་ཤེས་བཞི། །",
            "དེ་ཉམས་སུ་ལེན་པའི་ངོ་སྤྲོད་འདི། །",
            "ཁྱེད་ཐོས་ལྡན་གྱི་སྒོམ་ཆེན་མ་ལགས་པ། །",
            "བླུན་སྒོམ་ལ་བཀས་ན་མགོ་བོ་འཁོར། །",
            "རྟོག་གེ་བས་ཐོས་ན་"
        ],
        [
            "དངངས་ཤིང་།",
            "དོན་དེ་ཕྱིར་སྙིང་གི་གསང་གཏམ་ཡིན།།",
            "ཡབ་ཆོས་གྲགས་རྒྱ་མཚོའི་བཀའ་དྲིན་ལས། །",
            "བཀའ་མདོ་རྒྱུད་ཀྱི་སྙིང་པོ་གླུར་བླངས་ནས།།",
            "ཁྱེད་སྣོད་ལྡན་ལ་བདུད་རྩིའི་སྐྱེས་སུ་འབུལ། །",
            "ནད་གཟུང་འཛིན་ལས་གྲོལ་ཕྱིར་ཉམས་སུ་ལོང༌།།",
            "ཞེས་པ་སྦྲུལ་ལོ་ཟླ་བ་གསུམ་པའི་ཚེས་གསུམ་གྱི་ཉིན་",
            "བླ་མ་ཆོས་རྫོང་པ་ལ་གདམས་པ་",
            "གྲྭ་ཕྱི་ཕུའི་ལམ་གྱི་རྟ་ཐོག་ཏུ་བླངས་ནས་",
            "སྨོན་གྲུབ་མཁར་དུ་ཡི་གེར་བྲིས་པའོ།།",
            ""
        ],
        [
            "༄༅། །འབྲོང་དཀར་གྱི་རི་བོའི་སྤོ་རྫོང་དགའ་ཞེས་བྱ་བར་",
            "དབོན་པོ་ཆོས་གྲགས་ལ་གདམས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "ཕ་སྒོམ་ཆེན་གྱི་རྒྱལ་པོ་ཀརྨཱ་པ། །",
            "དུས་སྙིགས་མ་ལྔ་བདོའི་བུ་སློབ་ལ།།",
            "སྒོམ་ལག་བཅངས་སུ་གཏོད་པའི་ཐུགས་རྗེ་ཅན། །",
            "རྗེ་སངས་རྒྱས་ཀྱི་ངོ་བོ་དེ་ལ་འདུད། །",
            "ཕྱི་མཚན་ཉིད་འཆད་པའི་སློབ་དཔོན་ལ།།",
            "སྒོམས་ཉམས་དང་མགུར་གྱི་གཉེར་མེད་ཀྱང༌། །",
            "བུ་སྐལ་ལྡན་སྒོམ་ལ་གཟུང་བའི་ཕྱིར། །",
            "གནད་སྙིང་པོར་དྲིལ་བའི་དབྱངས་ཤིག་ལེན།།",
            "ཚེ་འདིར་སྣང་གི་རྟོག་པའི་བློ་བྲིད་ལ།།",
            "བློ་དགའ་བྲོད་ཀྱི་རྩིས་བཏབ་མི་བྱེད་པར། །",
            "ཐག་ཆོད་ཀྱི་བློ་སྣ་ལ་བུར་བརྟུངས། །",
            "ཞེན་ལོག་འདི་སྒོམ་གྱི་བསྐུལ་མ་ཡིན།།",
            "ནམ་འཆི་ངེས་མེད་ཀྱི་ལུས་སྲོག་ལ།།",
            ""
        ],
        [
            "རྟག་འཛིན་གྱི་བདེན་ཞེན་མི་བྱེད་པར། །",
            "ལོང་མེད་དེ་རང་གི་རྒྱུད་དང་བསྲེས། །",
            "འཆི་དྲན་འདི་སྒོམ་གྱི་ལྕག་བཏབ་ཡིན།།",
            "གྲོང་ཡུལ་འདུ་འཛི་ཡི་དཀྱིལ་འཁོར་ལ།།",
            "ཆགས་ཞེན་དང་ལེ་ལོ་མི་བྱེད་པར། །",
            "དབེན་གནས་སུ་བརྩོན་འགྲུས་མྱུར་དུ་རྩོམས།།",
            "རི་ཁྲོད་འདི་སྒོམ་གྱི་འབྱུང་ཁུངས་ཡིན།།",
            "ཡུལ་སྣང་ཀུན་བཏགས་ཀྱི་རང་གཟུགས་ལ།།",
            ""
        ],
        [
            "རྣམ་རྟོག་གི་སྤྲོ་བསྡུ་མ་མང་བར། །",
            "འཛིན་མེད་ཀྱི་ངང་དུ་ལྷུག་པར་།",
            "ཞི་གནས་འདི་སྒོམ་གྱི་གཞི་མ་ཡིན།།",
            "སེམས་རྨུ་རྒོད་འདི་གཟུང་བས་ཟིན་པ་མེད།།",
            "རྒྱ་ཡན་གྱི་སྣང་བ་འོད་གསལ་ཆེ།།",
            "ཚིར་འཛིན་གྱི་འབད་བརྩོལ་མ་བྱེད་།",
            "གུ་ཡངས་འདི་སྒོམ་གྱི་རྩ་བ་ཡིན།།",
            ""
        ],
        [
            "ཚོགས་དྲུག་གི་ཤེས་པ་ཐུག་འཕྲད་ལ།།",
            "དགག་སྒྲུབ་དང་འདོར་ལེན་མ་བྱེད་པར། །",
            "འོད་གསལ་གྱི་ངང་དུ་ལྷོད་ཀྱིས་གློད། །",
            "འཛིན་མེད་འདི་སྒོམ་གྱི་རྨང་རྡོ་ཡིན།།",
            "ཐ་མལ་གྱི་ཤེས་པ་ཐོལ་སྐྱེས་ལ།།",
            "རྣམ་རྟོག་གི་ལྷན་པ་མ་བསླན་པར། །",
            "གང་ཤར་ཀུན་བཟོ་མེད་རྗེན་པར་།",
            "མ་བཅོས་པ་སྒོམ་གྱི་མ་མ་ཡིན།།",
            "ཡིད་འགྱུ་བྱེད་ཀྱི་འདུ་ཤེས་སྤུན་པ་འདི། །",
            "སེམས་རང་ལས་ལོགས་སུ་བཙལ་དུ་མེད།།",
            ""
        ],
        [
            "དོན་རང་ངོ་ཤེས་པའི་ངང་ལ་།",
            "རང་རིག་འདི་སྒོམ་གྱི་ངོ་བོ་ཡིན།།",
            "སྣང་གྲགས་སེམས་ཉིད་ཀྱི་རང་འོད་ལ།།",
            "ཞེན་ལྟ་ཡི་ངོས་གཟུང་མི་བྱེད་པར། །",
            "སྐྱེ་མེད་ཀྱི་གཤིས་སུ་ཆམས་ཀྱིས་།",
            "ཟུང་འཇུག་འདི་སྒོམ་གྱི་དངོས་གཞི་ཡིན།།",
            "སེམས་གསལ་སྟོང་བློ་བྲལ་རྗེན་པ་ལ།།",
            ""
        ],
        [
            "སྒྲོ་འདོགས་དང་སྐུར་བ་མི་འདེབས་པར། །",
            "སོ་སོ་རང་རིག་གི་ངང་དུ་།",
            "ལྷག་མཐོང་འདི་སྒོམ་གྱི་མཐར་ཐུག་ཡིན།།",
            "སྒོམ་ངོ་མཐོང་ཞིག་རྒྱུད་ལ་སྐྱེས་པ་ན།།",
            "མཆོག་འཛིན་དང་ལེ་ལོ་མི་བྱེད་པར། །",
            "སེམས་རྡོ་རུས་ཐུག་པའི་གདར་ཤ་ཆོད།།",
            "འབད་རྩོལ་འདི་སྒོམ་གྱི་བོགས་འདོན་ཡིན།།",
            "གཏམ་མང་པོར་སྨྲས་ཀྱང་ཚིག་གི་ལྷད། །",
            "དོན་ཉུང་ངུས་མཚོན་པ་སྙིང་པོའི་དོན། །",
            "སེམས་སྤྲས་སྤྲོས་མ་བྱེད་ནང་དུ་།",
            ""
        ],
        [
            "མ་ཡེངས་པ་སྒོམ་གྱི་གེགས་སེལ་ཡིན།།",
            "ཚེ་འདི་ལ་བསམས་པའི་གྲབས་ཤོམས་བཤོལ།།",
            "རྟིང་མ་ལ་དམིགས་པའི་དམ་ཆོས་མཛོད། །",
            "སངས་རྒྱས་ཀྱི་ལམ་ལ་མྱུར་དུ་སོང༌།།",
            "མི་ང་ཟེར་འདི་སྙིང་གི་དཀྱིལ་དུ་གཟུང༌།།",
            "ཞེས་པ་སྦྲུལ་ལོ་ཟླ་བ་གསུམ་པའི་ཚེས་བཅྭ་བརྒྱད་ལ་",
            "འབྲོང་དཀར་གྱི་རི་བོའི་སྤོ་རྫོང་དགའ་ཞེས་བྱ་བར་སྨྲས་པ་",
            "དབོན་པོ་ཆོས་གྲགས་ལ་གདམས་པའོ།། ",
            "༄༅། །ལྷ་ལྡན་གྱིས་འི་ཐིག་ལེར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "སྤྱན་རས་གཟིགས་ཀྱི་རྣམ་འཕྲུལ་ཀརྨཱ་པ། །",
            "རྨུ་རྒོད་འགྲོ་བ་འདྲེན་པའི་ཐུགས་རྗེ་ཅན། །",
            "ཡབ་གཅིག་ཆོས་གྲགས་རྒྱ་མཚོ་སྙིང་རྗེའི་གཏེར། །",
            "དུས་ངན་སྙིགས་མའི་སེམས་ཅན་རྣམས་ལ་གཟིགས།།"
        ],
        [
            "རང་ཉིད་བདེ་བར་གནས་པས་མི་ངོམས་པར། །",
            "གཞན་རྣམས་སྡུག་པ་ཁོ་ན་དོན་དུ་གཉེར།།",
            "རང་གཞན་གཉིས་ཀ་བརླག་པར་བྱེད་པ་ཡི། །",
            "བསམ་ངན་སྦྱོར་རྩུབ་ཅན་གྱིས་འདི་གང༌། །",
            "ཀྱཻ་མ་རྒྱལ་པོའི་འཁོར་ནི་འདོད་ལ་དུངས། །",
            "སྟག་མོ་ཡར་མ་མི་ཤ་ལ་རྔམ་པ། །",
            "དེ་བཞིན་གཞན་ནོར་ལེན་ལ་ཧབ་ཤ་བྱེད།།",
            "ཟོས་པས་མི་ཆོག་མི་ཐེག་བཞིན་དུ་ཁུར། །",
            "ཁྲག་གི་ཆང་གིས་མྱོས་པའི་ངར་སྒྲ་ནི། །",
            "འབྲོག་པའི་ཁྱི་བཞིན་རྩུབ་མོའི་ང་རོ་ཅན། །",
            "ཡིན་མིན་མགོ་ལྟག་ཕྱེད་ཀྱང་ཁྱི་ཟས་ཀྱིས། །",
            "འགྲངས་པ་དེ་རྒྱབ་སྐྱོར་ལ་ཆེད་དུ་འབད།།",
            "ཁྲེལ་གཞུང་ལས་འབྲས་བདེན་པའི་གཏམ་ལས་ཀྱང༌། །",
            "བརྫུན་གྱིས་བྲིད་པའི་རྔན་ཟན་མཆོག་ཏུ་གདམ། །",
            "ཡོན་ཏན་ཅན་དང་སྔར་འདྲིས་མཛའ་བོ་ཡང༌། །",
            "ཁྱད་དུ་གསོད་པའི་ཚིག་ངན་དུག་མདའ་འཕེན།།",
            ""
        ],
        [
            "སྲེད་དང་སེར་སྣས་མྱོས་ཏེ་ངོ་ཚ་དང༌། །",
            "གཏམ་གྱི་རྒྱན་ཕྲེང་དོར་ནས་ཟས་ནོར་ལེན།།",
            "རང་ཉེས་གཞན་ལ་དཀྲིས་ནས་གཞན་དག་།",
            "བདེན་ཚིག་བདག་གིར་བྱེད་པའི་བློ་མ་ཚང༌། །",
            "སྤྱི་དཔོན་མཐོན་པོའི་ཁྲིད་ལ་བཀོལ་ན་ཡང༌། །",
            "ཕྱོགས་ལྷུང་དམའ་མོའི་ས་གཞིར་རང་གིས་འབེབས།།",
            "ཡིན་ལུགས་དྲང་པོའི་ལྗོན་ཤིང་མི་སྲོང་བར། །",
            "ཚིག་ངན་འཁྱོག་པོའི་ཤིང་ལ་མེ་ཆེན་སྦར། །",
            "ཕྱི་མར་མྱོང་འགྱུར་ལས་ལ་མི་སེམས་པར། །",
            "མདུན་དུ་མཐོང་བའི་ཤ་ཆང་ཟས་ལ་སྲེད། །",
            "དྲེགས་ལྡན་འུད་ཀྱི་ཚིག་ལ་དཔའ་ཞུམ་ཀྱང༌། །",
            "སྙོམས་ཆུང་དམན་ས་འཛིན་རྣམས་ནེམ་ནེམ་བྱེད།།",
            "དཔོན་པོ་ཕལ་ཆེར་མུན་པའི་ཁྲི་ལ་།",
            ""
        ],
        [
            "ཆབ་སྒོ་སྐྱོང་རྣམས་བརྫུན་གྱི་ཡོལ་བ་འཛིན།།",
            "བདེན་གཏམ་སྨྲ་ལ་རྒྱལ་ཁྲིམས་གསེར་ལས་ལྕི།།",
            "ལྕེ་གཉིས་མཁན་རྣམས་ཡངས་པའི་ཐང་ལ་འཕྱོ། །",
            "གནའ་དུས་བཟང་པོའི་གབ་སྲོལ་དབྱིངས་སུ་ཡལ། །",
            "ཆོས་དང་སྲིད་ཀྱི་བཀའ་ཁྲིམས་མཁའ་ལ་དེངས། །",
            "ད་དུས་ངན་པའི་དྲན་རྒྱ་རླུང་ལྟར་འཚུབ། །",
            "མི་བྱེད་དགུ་བྱེད་གང་བྱུང་ལག་ཏུ་ལེན།།",
            "ཁྱི་མགོ་མཐོ་སར་འདེགས་པ་ཇི་བཞིན་དུ། །",
            "མཐོ་ལ་མགྲིན་པ་བཏེག་ནས་དེ་བས་ཀྱང༌། །",
            "ཇེ་མཐོ་ཇེ་མཐོར་འདེགས་པའི་ཁྲི་བཀོད་།",
            ""
        ],
        [
            "མི་ཕན་ཕན་དུ་རེ་བས་བཞིན་ལ་བལྟ།།",
            "གཤོང་བུ་དམའ་སར་ཡུར་ཆུ་ལྟུང་བ་ལྟར། །",
            "དམའ་རྣམས་དོང་དུ་ལྷུང་བས་མི་མཚེངས་པར། །",
            "ངན་འགྲོར་སོང་ཀྱང་ཚིམ་པའི་བློ་མེད་པས། །",
            "ཕྱིར་ཞིང་དམའ་འབེབས་ཉེས་ཀུན་དེ་ལ་དཀྲི། །",
            "དུས་ངན་སྙིགས་མའི་སྤྱོད་པ་འདི་མཐོང་ཚེ། །",
            "སྙིང་རྗེའི་དབང་གིས་ཞེན་པ་གཏིང་ནས་།",
            "ཐུགས་རྗེས་སྐྱོབས་ཤིག་རྒྱལ་དབང་བཀའ་དྲིན་ཅན། །",
            "བརྩེ་བས་དགོངས་ཤིག་རྗེ་བཙུན་སྙིང་རྗེའི་གཏེར། །",
            "ཞེས་པ་སྦྲུལ་ལོ་ཟླ་བ་བཞི་པའི་ཉི་ཤུ་དྲུག་ལ་",
            "ལྷ་ལྡན་གྱིས་འི་ཐིག་ལེར་སྨྲས་པའོ།། ",
            "༄༅། །དཔོན་པོ་ཀུན་དགའ་རྒྱ་མཚོ་ལ་གདམས་པ་",
            "རྒྱལ་ལ་སར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་འགྲོ་བ་འདྲེན་མཛད་ཐུགས་རྗེ་ཅན། །",
            "སེམས་རྟག་འཛིན་བཀོག་པའི་སྒྱུ་ཐབས་མཁན། །",
            "དོན་བདག་མེད་རྟོགས་པའི་ཡེ་ཤེས་སྐུ། །",
            "ཡབ་ཆོས་གྲགས་རྒྱ་མཚོའི་ཞབས་ལ་འདུད། །",
            "བུ་སློབ་རྣམས་ཕ་ཡི་རམ་བུ་།",
            "གདན་གང་རྣམས་རྡོ་རྗེའི་གླུ་ལ་གསོན།།",
            ""
        ],
        [
            "ལེ་ལོ་ཅན་ཆོས་ལ་བསྐུལ་བའི་གཏམ། །",
            "ཉམས་ལེན་དུ་དྲིལ་བའི་དབྱངས་ཤིག་ལེན།།",
            "ལུས་མི་རྟག་སྐད་ཅིག་ཉིད་ལ་།",
            "དཔེ་ཆུ་རླབས་བསྐྱོད་པའི་དབུ་བ་བཞིན། །",
            "ཚེ་མི་རྟག་མྱུར་དུ་འཛད་པའི་ཆོས། །",
            "དཔེ་འོར་ཁུང་རྡོལ་བའི་རྫིང་ཆུ་བཞིན། །",
            "སྲོག་མི་རྟག་འཕྲལ་དུ་ཆད་ལ་ཉེ། །",
            "དཔེ་འོལ་ཀ་བསྒྱུར་བའི་ཆུ་བཞུགས་བཞིན། །",
            "དབུགས་མི་རྟག་དེ་མ་ཐག་ཏུ་ཡལ། །",
            "དཔེ་ནམ་གཞུག་བསྡུས་པའི་ས་རླངས་བཞིན། །",
            "གཉེན་མི་རྟག་འཕྲལ་དུ་འགྱུར་བ་འདི། །",
            "དཔེ་རླུང་གིས་གཡོས་པའི་འཇའ་ཚོན་བཞིན། །",
            "གྲོགས་མི་རྟག་འབྲལ་བའི་ཆོས་ཅན་དེ།།",
            "དཔེ་ཚོང་དུས་ཆེན་པོའི་འགྲོན་པོ་བཞིན། །",
            "ནོར་མི་རྟག་གཞན་གྱིས་སྤྱོད་པའི་རྫས། །",
            "དཔེ་བུང་བས་བསགས་པའི་སྦྲང་རྩི་བཞིན། །",
            "ཡུལ་མི་རྟག་འགྱུར་ཞིང་གཞན་དུ་འགྲོ།།",
            "དཔེ་མདང་སུམ་ཉལ་བའི་རྨི་ལམ་བཞིན། །",
            "དོན་དེ་ལ་སོམས་ལ་"
        ],
        [
            "རྟག་འཛིན་སྐྱུངས། །",
            "བློ་ངེས་འབྱུང་བསྐྱེད་ལ་ལྷ་ཆོས་མཛོད། །",
            "དུས་ད་ལྟ་ཉིད་དུ་རི་ཁྲོད་འགྲིམས།།",
            "སེམས་ཆགས་ཞེན་སྤོངས་ལ་བརྩོན་འགྲུས་རྩོམས།།",
            "སྐྱབས་བསླུ་བ་མེད་པའི་དཀོན་མཆོག་ལ།།",
            "བློ་སྙིང་ནས་ཁེལ་བའི་སྐྱབས་འགྲོ་གྱིས། །",
            "ཆོས་དམ་ཚིག་སྡོམ་པའི་ཉམས་ཆག་རྣམས། །",
            "སྔགས་ཡི་གེ་བརྒྱ་པའི་འཁྲུས་ཀྱིས་སྦྱོངས།།",
            "ནོར་ཚོགས་གཉིས་གཏེར་གྱི་མཛོད་ཆེན་པོ། །",
            "དཀྱིལ་འཁོར་དང་མཚན་མེད་གཉིས་ཀྱིས་གསོགས། །",
            "རྒྱུད་མན་ངག་སྟོན་པའི་བླ་མ་ལ།།",
            ""
        ],
        [
            "རྗེ་སངས་རྒྱས་དངོས་ཀྱི་འདུ་ཤེས་བསྐྱེད།།",
            "གཡོ་མེད་ཞི་གནས་ཀྱི་རྒྱ་མཚོ་ཆེ།།",
            "དམིགས་བཅས་དམིགས་མེད་ཀྱི་ངང་དུ་སྒྲུབས།།",
            "སེམས་ལྷག་མཐོང་འོད་གསལ་ཆེན་པོ་དེ།།",
            "སོ་སོ་རང་རིག་གི་མིག་གིས་ལྟོས།།",
            "མཐའ་བྲལ་ལྟ་བ་ཡི་ནམ་མཁའ་ལ།།",
            ""
        ],
        [
            "རྟག་ཆད་དང་མཐར་འཛིན་རྒྱར་མ་བཅད།།",
            "སྒོམ་རྒྱུ་ཡེ་མེད་ཀྱི་སྒོམ་པ་ཡང༌། །",
            "བློ་འདས་འཛིན་མེད་ཀྱི་དྲན་པས་སྐྱོངས།།",
            "སྤང་བླང་ཡེ་དག་གི་སྤྱོད་པའི་ཚུལ། །",
            "ཤུགས་འབྱུང་ཐུག་འཕྲད་དུ་ཅི་དགའ་གྱིས། །",
            "ཡེ་ཐོག་དང་པོ་ཡི་འབྲས་བུ་དེ།།",
            "རང་ངོ་བོ་ཤེས་པ་ཙམ་གྱིས་གྲུབ།།",
            "འབད་མེད་ལྷུན་གྲུབ་ཀྱི་འཕྲིན་ལས་ཀྱང༌། །",
            "སེམས་རང་ངོ་ཤེས་པའི་རང་རྩལ་ལས། །",
            "ཁོང་གང་ལ་གང་འདུལ་གདུལ་བྱའི་ངོར། །",
            "ཁྱབ་རྟག་དབྱེར་མེད་དུ་ངང་གིས་།",
            "བཀའ་སྡེ་སྣོད་མདོ་རྒྱུད་ཀུན་གྱི་བཅུད། །",
            "དུས་གསུམ་སངས་རྒྱས་ཀྱི་བགྲོད་གཅིག་ལམ། །",
            "ཕ་མཚན་ལྡན་བླ་མའི་གསུང་ངག་བཞིན། །",
            "བུ་སྐལ་ལྡན་སློབ་མའི་དོན་དུ་སྨྲས། །",
            "འདི་ཚིག་ཏུ་མ་གཞག་ཉམས་སུ་ལོང༌།།",
            ""
        ],
        [
            "མི་གཞན་ལ་མ་སྨྲ་རྒྱུད་དང་བསྲེས། །",
            "སེམས་ཕྱི་རུ་མ་ཡེངས་ནང་དུ་ལྟོས།།",
            "སྙིང་གཏམ་ཡིན་མ་བརྗེད་སེམས་ལ་།",
            "ཅེས་པ་རྟ་ལོ་ཟླ་བ་དང་པོའི་གནམ་གང་གི་ཉིན་དཔོན་པོ་ཀུན་དགའ་རྒྱ་མཚོ་ལ་གདམས་པ་རྒྱལ་ལ་སར་སྨྲས་པའོ།། ",
            "༄༅། །སྙུག་ལ་རྫོང་གི་གཟིམ་ཆུང་པོ་ཊ་ལར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་སངས་རྒྱས་ཀྱི་རྣམ་འཕྲུལ་ཀརྨཱ་པ། །",
            "བུ་སྐལ་ལྡན་ལ་ཆོས་ཀྱི་སྒོ་ཕྱེ་།",
            "ལམ་ངེས་དོན་ལ་རིམ་གྱིས་འཁྲིད་མཁས་པའི། །",
            "ཕ་གྲུབ་ཐོབ་ཀྱི་རྒྱལ་པོ་དེ་ལ་འདུད། །",
            "བུ་གསན་དང་སྒྲུབ་པའི་སྙིང་རུས་ཅན། །",
            "ཀུན་དགའ་ཡང་ཁྱོད་ལ་སྙིང་ནས་དགའ།།",
            ""
        ],
        [
            "ཆོས་འཕེལ་ཡང་ཉམས་དང་རྟོགས་པར་འཕེལ།།",
            "ཁྱོད་དེ་ཕྱིར་ཀུན་དགའ་འཕེལ་དུ་གྲགས།།",
            "ཚེ་འདི་ལ་ཞེན་ཆགས་མ་མཆིས་པས། །",
            "གཉེན་འདུན་དང་ཕ་ཡུལ་བློ་ཡིས་བཏང༌།།",
            "ཕ་མཚན་ཉིད་ལྡན་པའི་བླ་མ་བཙལ། །",
            "ཆོས་ཉམས་ལེན་གྱི་གནད་ལ་ནན་ཏན་བྱས།།",
            "ལུས་མི་གཡོ་བསམ་གཏན་གྱི་ཆོས་བདུན་དང༌། །",
            "ངག་མི་སྨྲ་སྲོག་རྩོལ་གྱི་རླུང་ལ་སྦྱངས།།",
            "སེམས་མི་རྟོག་ཕྱག་རྒྱ་ཆེ་བསྒོམས་པས། །",
            "ཉམས་ལང་ལོང་དུ་ཤར་བ་ཨ་ལ་ལ།།",
            ""
        ],
        [
            "ངེད་ངོ་སྤྲོད་ཤེས་པའི་ཕ་རྒན་ལ།།",
            "ཁྱོད་དྲི་རྩད་དཔྱོད་པ་རྗེས་ཡི་རང༌། །",
            "ལམ་རྣལ་འབྱོར་བཞི་པོ་ངོ་སྤྲོད་པའི། །",
            "གླུ་འདི་ལ་མ་ཡེངས་སྙན་གཏོད་།",
            "ཉམས་བུན་ནེ་ཁྲོལ་ལེ་ཤིག་གེ་བ། །",
            "དྲན་རྟོག་གི་རླུང་གིས་མ་སྐྱོད་པར། །",
            "རྩོལ་མེད་ལྷུག་པ་ཡི་ངང་དུ་གནས། །",
            "དེ་ཞི་གནས་ཀྱི་རྒྱལ་པོ་ཡིན་ནམ་སྙམ།།",
            "ཉམས་སལ་ལེ་ཧྲིག་གེ་སིང་ངེ་བ། །",
            "བྱིང་རྨུགས་ཀྱི་མུན་པ་མ་འཐིབས་པར། །",
            "རང་རིག་རང་གསལ་གྱི་ངོ་བོ་མཐོང༌།།",
            "དེ་ལྷག་མཐོང་གི་རྒྱལ་པོ་ཡིན་ནམ་སྙམ།།",
            "ཉམས་གསལ་ལ་རྟོག་མེད་རྗེན་ནེ་བ། །",
            "འདུ་བྱེད་ཀྱི་གཡོ་བས་མ་བསྐྱོད་པར། །",
            "དབྱེར་མེད་ལྷན་སྐྱེས་སུ་ལྷུན་གྱིས་གྲུབ།།",
            ""
        ],
        [
            "དེ་ཟུང་འཇུག་གི་རྒྱལ་པོ་ཡིན་ནམ་སྙམ།།",
            "ཉམས་རིག་སྟོང་གནས་འགྱུར་དབྱེར་མེད་པ། །",
            "ངོས་གཟུང་གི་མཚན་མས་མ་བསླད་པར། །",
            "རྩོལ་བྲལ་གྱི་ངང་དུ་ལྷན་ནེར་གནས། །",
            "དེ་རྩེ་གཅིག་གི་གནས་ཆ་ཡིན་ནམ་སྙམ།།",
            "ཉམས་ཕྱད་དེ་ཕྱོད་དེ་ལང་མ་ལོང༌།།",
            "ཡིད་བྱེད་ཀྱི་རྒྱ་ལ་མ་ཐོགས་པར། །",
            "ནམ་མཁའ་ལྟར་ཡངས་དོག་མེད་པར་རྟོགས།།",
            "དེ་སྤྲོས་བྲལ་གྱི་རང་ངོ་ཡིན་ནམ་སྙམ།།",
            "ཉམས་སིང་ངེ་ཡེར་རེ་ལྷག་གེ་བ། །",
            "བདེན་ཞེན་གྱི་མུན་པས་མ་སྒྲིབ་པར། །",
            "མངོན་སུམ་གྱི་མིག་ལ་སལ་ལེར་སྣང༌།།",
            ""
        ],
        [
            "དེ་རོ་གཅིག་གི་གསལ་ཆ་ཡིན་ནམ་སྙམ།།",
            "ཉམས་ཟབ་ཞི་སྤྲོས་བྲལ་འོད་གསལ་བ། །",
            "སྒྲ་རྟོག་གིས་ནམ་ཡང་མ་མཚོན་པར། །",
            "བློས་བྱས་ཀྱི་རྣམ་རྟོག་དབྱིངས་དང་འདྲེས།།",
            "དེ་སྒོམ་མེད་ཀྱི་གྲོལ་ཆ་ཡིན་ནམ་སྙམ།།",
            "ཉམས་རིམས་ཅན་དང་ཐོད་རྒལ་ཅི་རིགས་པ། །",
            "སྔོན་སྦྱངས་སྟོབས་ཀྱིས་གཅིག་ཏུ་མ་ངེས་པས། །",
            "མྱོང་ཆ་ལ་མཆོག་ཏུ་མ་འཛིན་།",
            "དེ་དུག་ཅན་གྱི་ཟས་དང་འདྲའོ་སྙམ།།",
            "ཉམས་ངོ་སྤྲོད་རྡོ་རྗེའི་གླུར་བླངས་པ། །",
            "མི་གཞན་ལ་ཐོས་སྒྲོག་མ་བྱེད་པར། །",
            "བློ་ནང་དུ་ཁུག་ལ་ཡིད་ལ་གཟུང༌།།",
            ""
        ],
        [
            "ཆོས་ཉམས་ལེན་མཁན་ལ་མཁོ་འམ་སྙམ།།",
            "ཞེས་པ་དབོན་པོ་ཀུན་དགའ་འཕེལ་ལ་གདམས་པ་",
            "རྟ་ལོ་ཟླ་བ་གཉིས་པའི་ཉི་ཤུ་གསུམ་ལ་",
            "སྙུག་ལ་རྫོང་གི་གཟིམ་ཆུང་པོ་ཊ་ལར་སྨྲས་པའོ།། ",
            "༄༅། །ཀུན་དགའ་དཔལ་འབྱོར་ལ་གདམས་པར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་རྫུ་འཕྲུལ་གྱི་དབང་ཕྱུག་ཀརྨཱ་པ། །",
            "ཐུགས་ཆོས་ཉིད་ཀྱི་ངང་ལས་མ་གཡོས་ཀྱང༌། །",
            "འཕྲལ་ཐབས་མཁས་ཐུགས་རྗེས་འགྲོ་བ་འདྲེན། །",
            "ཕ་དྲན་མཆོག་གི་རྒྱལ་པོ་དེ་ལ་འདུད། །",
            "བུ་ཉོན་དང་ཀུན་དགའ་དཔལ་འབྱོར་ཁྱོད། །",
            "ལས་ཟིན་མེད་འཁོར་བའི་བྱ་བ་ལ།།",
            "བློ་ཆགས་ཤིང་ཞེན་པ་གཏིང་ནས་།",
            "དད་གདུང་ཤུགས་ལྡན་པས་ཆོས་ལ་བྲོས།།",
            "ལ་རྒལ་བར་དཀའ་བའི་ཐེམ་པ་རྒལ། །",
            "ཡུལ་སྐྱིད་པོ་གོང་ཡུལ་གཏམ་ཉོག་དང༌། །",
            "གཉེན་བརྩེ་དུངས་ཅན་གྱི་བུ་སྨད་སྤངས།།",
            ""
        ],
        [
            "ས་ཐག་རིང་དབུས་གཙང་མཚམས་སུ་སླེབ། །",
            "ཕ་མཚན་ཉིད་ལྡན་པའི་བླ་མ་བཙལ། །",
            "ཆོས་ཕྱག་རྒྱ་ཆེ་ལ་བློ་སྦྱངས་ནས།།",
            "དེ་ཉམས་ལེན་གྱི་གནད་ལ་ཅུང་ཟད་འབད།།",
            "ལམ་ཟུང་འཇུག་གི་སྣེ་མོ་རྙེད་ལ་ཁད། །",
            "ད་རྒྱལ་ཁམས་བསྐོར་བའི་རྣམ་གཡེང་དང༌། །",
            "རང་ཡུལ་དུ་འགྲོ་བའི་དགའ་བྲོད་དང༌། །",
            "གྲོགས་ལྟོ་གོས་འཚོལ་བའི་འདོད་སྲེད་ཀྱིས། །",
            "སྒོམ་ཡལ་བར་དོར་ན་རང་ལ་སྡིག །",
            "ཁྱོད་ཕྱོགས་མེད་དུ་རྒྱལ་ཁམས་འགྲིམ་པའི་ཚེ། །",
            "འཕྲལ་བྱུང་གི་སྣང་བ་འབྲིད་པར་མཁས།།",
            "བློ་འཁྲུལ་རྟོག་གི་རྗེས་སུ་མ་འབྲང་བར། །",
            "སྒོམ་ངོ་མཐོང་གི་དོན་ལ་ནན་ཏན་གྱིས། །",
            "ཁྱོད་སྐྱེས་པའི་ཡུལ་དུ་འགྲོ་བའི་ཚེ། །",
            "ལྷུམ་བྲག་གི་ཡུལ་གྲུ་སྣུམ་ཞིང་སྐྱིད། །",
            "འཕྲལ་འདོད་ཡོན་གྱི་རྗེས་སུ་མ་འབྲང་བར། །",
            "སྒོམ་ངོ་མཐོང་གི་དོན་ལ་ནན་ཏན་གྱིས། །",
            "ཁྱོད་ཕ་ཁང་གི་སྲང་མགོར་འགྲོ་བའི་ཚེ། །",
            "སྨྲ་མཁས་ཀྱི་བདུད་མོ་འཇོ་སྒེག་འཛིན།།",
            ""
        ],
        [
            "ཚིག་སྙན་འཇེབས་ཀྱི་རྗེས་སུ་མ་འབྲང་བར། །",
            "སྒོམ་ངོ་མཐོང་གི་དོན་ལ་ནན་ཏན་གྱིས། །",
            "ཁྱོད་གཉེན་མདུན་གྱི་དབུས་སུ་ཞུགས་པའི་ཚེ། །",
            "ལན་ཆགས་ཀྱི་བུ་ཚ་འབྲིད་པར་མཁས།།",
            "ཆགས་སེམས་ཀྱི་རྗེས་སུ་མ་འབྲང་བར། །",
            "སྒོམ་ངོ་མཐོང་གི་དོན་ལ་ནན་ཏན་གྱིས། །",
            "ཁྱོད་ཕ་ཚན་གྱི་སྲིད་སྡེར་ཕྱིན་པའི་ཚེ། །",
            "དགྲ་སྲིད་ཀྱི་མདུན་ཐབས་འཐབ་རྩོད་མང༌།།",
            "གཏམ་ལོ་འདོད་ཀྱི་རྗེས་སུ་མ་འབྲང་བར། །",
            "སྒོམ་ངོ་མཐོང་གི་དོན་ལ་ནན་ཏན་གྱིས། །",
            "ཁྱོད་ལན་ཅིག་ཡུལ་དུ་འགྲོ་ན་ཡང༌། །",
            "དུས་རིང་པོར་མ་བསྡད་མྱུར་དུ་།",
            "ཆོས་ཟབ་མོ་རྣ་བར་ཐོས་ཙམ་ལས། །",
            "སེམས་སྒྲོ་འདོགས་རྩད་ནས་མ་ཆོད་པས། །",
            "བློ་ཆགས་ཞེན་མ་ཆེ་བརྩོན་འགྲུས་རྩོམས།།",
            "ཆོས་སྦ་སྲི་མེད་པར་སྟོན་མཁས་པའི། །",
            "ཕ་བླ་མ་ཡུན་དུ་བསྟེན་པ་གཅེས།།",
            ""
        ],
        [
            "ཞེས་པ་ཀུན་དགའ་དཔལ་འབྱོར་ལ་གདམས་པ་",
            "རྟ་ལོ་ཟླ་བ་དྲུག་པའི་ཉི་ཤུ་གཅིག་ལ་",
            "ཡོལ་གཟིམ་ཁང་དུ་སྨྲས་པའོ།། ",
            "༄༅། །རྣལ་འབྱོར་གྱི་དབང་ཕྱུག་ན་ལྕེ་བ་ལ་",
            "གདམས་པར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་དུས་གསུམ་མཁྱེན་པའི་ཀརྨཱ་པ། །",
            "ཆོས་ངོ་སྤྲོད་ཀྱི་གནད་ལ་མངའ་བརྙེས་པས། །",
            "སྒོམ་ལག་བཅངས་སུ་གཏོད་པའི་ཐབས་མཁས་པོ། །",
            "ཡབ་ཆོས་གྲགས་རྒྱ་མཚོའི་ཞབས་ལ་འདུད། །",
            "ལར་གསན་དང་རྣལ་འབྱོར་དབང་པོ་ཁྱོད། །",
            "ཕ་མཚན་ལྡན་གྱི་བླ་མ་མང་པོས་བསྐྱངས། །",
            "གནས་རི་ཁྲོད་དགོན་པ་ཡུན་དུ་བསྟེན།།",
            "ལམ་རྫོགས་རིམ་གྱི་གནད་ལ་ནན་ཏན་མཛད།།",
            "བུ་སློབ་མ་འཁྲིད་པའི་ཐབས་མཁྱེན་པས། །",
            "ཁོང་གདུལ་བྱ་མང་པོའི་དོན་མཛད་ཀྱང༌། །",
            "མི་ང་ལ་ཉམས་སད་ཅོ་འདྲིའི་སླད། །",
            "གང་ཤར་ལམ་ཁྱེར་གྱི་ངོ་སྤྲོད་གྱིས་ཤིག་གསུངས།།",
            "ད་ཐམས་ཅད་མཁྱེན་པར་མི་རློམ་པས། །",
            "དྲི་ཀུན་ལན་འདེབས་པར་མི་སྤོབས་ཀྱང༌། །",
            "ཕ་ཀརྨཱ་པཀྴིའི་བཀའ་དྲིན་གྱིས། །",
            "ཆོས་ཉམས་ལེན་གྱི་གནད་ལ་ཅུང་ཟད་འདྲིས། །",
            "དེ་དབྱངས་སུ་བླང་གིས་སྙན་གཏོད་འཚལ།།",
            "ཕྱི་ཡུལ་སྣང་ལ་"
        ],
        [
            "གཟུང་བར་ཨ་འཐས་པའི། །",
            "བློ་ངན་གོམས་དེ་ནང་དུ་ཁུགས་དཀའ་བས། །",
            "སྣང་སྟོང་ལ་ཆེད་དུ་མ་འཛིན་པར། །",
            "གང་ཤར་དེ་བཟོ་མེད་རྗེན་པར་སྐྱོངས།།",
            "ནང་སེམས་ཉིད་ལ་འཛིན་པར་ཨ་འཐས་པའི། །",
            "བློ་ངན་གོམས་དེ་ཕྱི་རུ་སྤྲོ་དཀའ་བས། །",
            "རང་རིག་ལ་ཆེད་དུ་མ་འཛིན་པར། །",
            "གང་ཤར་དེ་བཟོ་མེད་རྗེན་པར་སྐྱོངས།།",
            ""
        ],
        [
            "བར་གཟུང་འཛིན་ལ་གཉིས་སུ་ཨ་འཐས་པའི། །",
            "བློ་ངན་གོམས་དེ་བར་དུ་གནས་དཀའ་བས། །",
            "ཟུང་འཇུག་ལ་ཆེད་དུ་མ་འཛིན་པར། །",
            "གང་ཤར་དེ་བཟོ་མེད་རྗེན་པར་སྐྱོངས།།",
            "ཡོད་མེད་ཀྱི་མཐའ་ལ་ཨ་འཐས་པའི། །",
            "བློ་ངན་གོམས་དེས་ལྟ་བ་རྟོགས་དཀའ་བས། །",
            "རྟག་ཆད་ལ་ཆེད་དུ་མ་འཛིན་པར། །",
            "གང་ཤར་དེ་བཟོ་མེད་རྗེན་པར་སྐྱོངས།།",
            "དམིགས་གཏད་དང་མཚན་མར་ཨ་འཐས་པའི། །",
            "བློ་ངན་གོམས་དེ་"
        ],
        [
            "སྒོམ་དུ་འགྱུར་དཀའ་བས། །",
            "གནས་ཆ་ལ་ཆེད་དུ་མ་འཛིན་པར། །",
            "གང་ཤར་དེ་བཟོ་མེད་རྗེན་པར་སྐྱོངས།།",
            "བླང་བྱ་དང་དོར་བྱར་ཨ་འཐས་པའི། །",
            "བློ་ངན་གོམས་དེ་སྲངས་ལ་ཆུར་དཀའ་བས། །",
            "སྤྱོད་པ་ལ་ཆེད་དུ་མ་འཛིན་པར། །",
            "གང་ཤར་དེ་བཟོ་མེད་རྗེན་པར་སྐྱོངས།།",
            "སངས་རྒྱས་ལ་ཐོབ་བྱར་ཨ་འཐས་པའི། །",
            "བློ་ངན་གོམས་དེ"
        ],
        [
            "ས་འབྲས་བུ་འགྲུབ་དཀའ་བས། །",
            "རེ་དོགས་ལ་མཚན་མར་མ་འཛིན་པར། །",
            "གང་ཤར་དེ་བཟོ་མེད་རྗེན་པར་བསྐྱོངས། །",
            "ངོས་གཟུང་དང་བྲལ་བ་བཟོ་མེད་ཡིན།།",
            "གསལ་དངས་སུ་རིག་པ་རྗེན་པ་ཡིན།།",
            "ཟུང་འཇུག་དང་གཉིས་སྡེབས་མ་ནོར་བར། །",
            "ཐ་མལ་གྱི་ཤེས་པ་ཉམས་སུ་ལོང༌།།",
            "ཞེས་པ་རྣལ་འབྱོར་གྱི་དབང་ཕྱུག་ན་ལྕེ་བ་ལ་",
            "གདམས་པ་བྱ་ལོ་ཟླ་བ་བདུན་པ་ལ་",
            "ཡར་འབྲོག་གི་སའི་ཐིག་ལེ་བདེ་ཆེན་སྟེང་གི་རི་ཁྲོད་དུ་སྨྲས་པའོ།། ",
            "༄༅། །ཆོས་དབང་བསམ་གྲུབ་ལ་",
            "གདམས་པར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་རྩོད་དུས་ཀྱི་རྒྱལ་བ་རྡོ་རྗེ་འཆང༌། །",
            "ངེད་སྙིགས་མ་སྔ་བདོའི་སེམས་ཅན་རྣམས། །",
            "ཐབས་ཐུགས་རྗེ་ཆེན་པོས་འདུལ་མཛད་པ། །",
            "ཡབ་ཆོས་གྲགས་རྒྱ་མཚོའི་ཞབས་ལ་འདུད། །",
            "ཁྱོད་ཉོན་དང་ཆོས་དབང་བསམ་པ་འགྲུབ།།",
            ""
        ],
        [
            "རྗེ་སངས་རྒྱས་དངོས་ལ་གཙུག་ཕུད་ཕུལ།།",
            "ལུས་སེར་ཆས་ཁ་དོག་ལེགས་ན་ཡང༌། །",
            "སེམས་སྡིག་ལ་བཙན་དུག་བས་ཀྱང་རྣོ།།",
            "སྔར་དེ་ཙམ་བསགས་པའི་སྡིག་གཡོས་ཀྱིས། །",
            "ཚེ་ཕྱི་མའི་གཏིང་རྡོ་མ་ནོན་བར། །",
            "ང་མི་རྒན་དགེ་ལ་སྦྱོར་བ་ཡི། །",
            "ལུས་སྲོག་དང་འབྲེལ་༼",
            "འབྲལ་༽བར་ཁྱོད་འདོད་དམ། །",
            "ཁོང་ཡ་རབས་སེང་ཆེན་དཀར་མོ་དེ།།",
            "བློ་གཡོ་སྒྱུ་མེད་པར་གངས་ལ་འགྱིང༌། །",
            "ཁྱི་འདྲིས་རུང་ངོ་ལ་བྱོག་བརྡར་བྱེད།།",
            "བློ་ངན་ལ་གོམས་པའི་ཕལ་རྟགས་ཡིན།།",
            ""
        ],
        [
            "དུས་དང་པོར་ཁབ་ཀྱིས་ཕུག་ཤུལ་དུ། །",
            "ལག་མགོ་བོ་ལུས་བཅས་རིམ་རྫོང་བ། །",
            "ཕུང་གཡོ་སྒྱུ་ཅན་ལ་གྲགས་ན་ཡང༌། །",
            "ལས་དེ་འདྲའི་རྣམ་སྨིན་བཟོད་པར་དཀའ།།",
            "མི་གཞན་མགོ་གཡོ་སྒྱུས་བསྐོར་བ་འདི། །",
            "ཚེ་ཕྱི་མ་རང་མགོ་བསྐོར་བའི་རྒྱུ། །",
            "ཕ་བླ་མ་རྫུན་གྱིས་མགོ་བསྐོར་བ། །",
            "སྡིག་དེ་ལས་ལྕི་བ་མེད་པར་གྲགས།།",
            "བློ་ཆོས་དང་དངོས་སུ་འགལ་རྣམས་ལ།།",
            "སྡིག་ངན་སྤྱོད་ངང་གིས་འཕེལ་འགྱུར་བས། །",
            "སེམས་ནང་དུ་ཁུག་ལ་བསམ་བློ་ཐོང༌།།",
            "སྡིག་ད་དུང་མ་གསོག་སྔར་བྱས་གཞོགས། །",
            "ང་ས་ལམ་མཐོན་པོར་མ་སླེབ་པས། །",
            "དལ་གཏམ་དང་སྡིག་གཏམ་ཉན་ལོང་མེད།།",
            ""
        ],
        [
            "སྙོམ་ལས་དང་ལེ་ལོར་འདུག་མ་ཁོམ།།",
            "ལུས་ངག་ཡིད་དགེ་ལ་བསྐོལ་དགོས་ཡོད།།",
            "སྐྲ་ནག་ལ་སྣུམ་པས་བརྒྱན་པའི་ཚེ། །",
            "གཉེན་ལམ་གྱི་འཁྲིབ་བཅད་པ་ཡིན།།",
            "ད་ཤི་སྐྲ་དཀར་པོ་སྐྱེས་དུས་སུ། །",
            "གཉེན་སྲེད་ཀྱི་ཆགས་པས་ཅི་ལ་ཕན། །",
            "ལུས་གཟི་བརྗིད་དར་རྒྱས་ཆེ་དུས་སུ། །",
            "གཡོག་ཁོར་ལ་བློ་སྣ་བསྟུངས་པ་ཡིན།།",
            "ད་ཤི་ཁ་ཚངས་པའི་དུས་འདི་རུ། །",
            "འཁོར་གཡོག་ལ་ཆགས་པས་ཅི་ལ་ཕན། །",
            "སེམས་སྲེད་པ་འཕེལ་བའི་གནས་སྐབས་སུ། །",
            "ཕ་ཡུལ་ཀུན་རྒྱབ་ཏུ་བསྐྱུར་བ་ཡིན།།",
            "ད་འཇིག་རྟེན་གཞན་དུ་འཕོ་ཀ་འདིར། །",
            "ཡུལ་ཕྱོགས་ལ་ཞེན་པས་ཅི་ལ་ཕན། །",
            "ལོངས་སྤྱོད་ཀུན་ཆར་བཞིན་འབབ་དུས་ཀྱང༌། །",
            "གསོག་བྲུན་དང་འཛིན་ཆགས་མ་བྱས་སོ།།",
            ""
        ],
        [
            "ད་རྩ་རླུང་ཐིག་ལེ་སྡུད་དུས་འདིར། །",
            "ཟས་ནོར་ལ་སྲེད་པས་ཅི་ལ་ཕན། །",
            "ཟབ་ལམ་གྱི་མྱོང་ཁྲིད་ཞུ་དུས་ཀྱང༌། །",
            "སེམས་ཉིད་ལ་བལྟས་པས་མ་མཐོང་ངོ༌།།",
            "ད་དབང་པོ་སྒོ་ལྔ་འགྲིབ་ཀ་འདིར། །",
            "མཐོང་སྣང་གི་ལྟ་བས་ཅི་ལ་ཕན། །",
            "དབེན་གནས་སུ་སྒོམ་ལ་གཞོལ་ཚེ་ཡང༌། །",
            "བསྒོམ་བྱ་དང་སྒོམ་བྱེད་མ་དམིགས་།",
            "ད་སྒོམ་མཁན་གྱི་རྣམ་ཤེས་འཕོ་ཀ་འདིར། །",
            "ཡིད་བྱེད་ཀྱི་སྒོམ་པས་ཅི་ལ་ཕན། །",
            "འདུལ་བ་ལ་ཐོས་བསམ་འཕེལ་དུས་ཀྱང༌། །",
            "བླང་དོར་གྱི་སྤྱོད་པས་འཆིང་མ་མྱོང༌།།",
            "ད་སྤྱོད་པ་ལ་དགག་སྒྲུབ་འདོར་དུས་འདིར། །",
            "ཚུལ་འཆོས་ཀྱི་སྤྱོད་པས་ཅི་ལ་ཕན། །",
            "སྔོན་ལམ་ལ་ཐོག་མར་འཇུག་དུས་ནས།།",
            "ཐོབ་བྱ་ལ་ཆེད་འཛིན་མ་བྱས་སོ།།",
            ""
        ],
        [
            "ད་རང་གྲོལ་ལྷུག་པ་སྐྱོང་དུས་འདིར། །",
            "རེ་དོགས་ཀྱི་གདུང་བས་ཅི་ལ་ཕན། །",
            "ད་དེ་ཕྱིར་ནམ་མཁའི་རྣལ་འབྱོར་པ། །",
            "རྒྱ་ཆད་དང་ཕྱོགས་ལྷུང་གདོད་ནས་དག །",
            "མཐའ་དབུས་དང་ཐོག་མཐའ་མ་དམིགས་པའི། །",
            "འོད་གསལ་གྱི་ངང་དུ་ཉལ་བ་ལ།།",
            "ཁྱོད་སྨྲ་ལྕེ་བདེ་བའི་གླེང་སློང་དང༌། །",
            "བློ་དྲན་རྒྱ་ཆེ་བའི་ཚབ་ཚུབ་ཀྱིས། །",
            "མི་རྒན་གྱི་བུག་སྒོ་མི་བརྡུང་འཚལ།།",
            "དེ་དགེ་ལ་སྦྱོར་བའི་བར་གཅོད་ཡིན།།",
            "རང་གར་སྐྱིད་ཀྱི་ཡུལ་དུ་སླར་ལོག་སྟེ།།",
            "སྔར་བྱས་ཀྱི་ལས་ལ་བསམ་བློ་ཐོང༌།།",
            "སེམས་འགྱོད་ཚངས་ཆེན་པོས་བཤགས་སྡོམ་གྱིས། །",
            "ད་སླད་ནས་དགེ་བ་ཅི་ནུས་སྒྲུབས།།",
            ""
        ],
        [
            "ཚེ་འདི་རུ་འཕྲད་དམ་ཆ་མ་འཚལ། །",
            "ཚེ་ཕྱི་མ་འཕྲད་པར་སྨོན་ལམ་འདེབས།།",
            "ཕ་བླ་མས་བྱང་ཆུབ་ཐོབ་པ་ན།།",
            "ཆོས་འབྲེལ་པ་ཡོད་ཚད་ཐར་བར་འགྱུར།།",
            "ཞེས་པ་གླང་ལོ་ཟླ་བ་གཉིས་པའི་ཚེས་བཅྭ་བརྒྱད་ཀྱི་ཉིན་ཆོས་དབང་བསམ་གྲུབ་ལ་གདམས་པ་ཡོལ་རིན་ཆེན་གླིང་གི་ཡང་དབེན་ཐེག་ཆེན་རྩེར་སྨྲས་པའོ།། ",
            "༄༅། །ལྒ་འདྲ་ཆུ་ཚན་ཁར་གསུངས་པའི་མགུར། ན་མ་ཤྩིཏྟ་བཛྲ་ཡ། ",
            "རྗེ་སངས་རྒྱས་ཀུན་གྱི་ངོ་བོ་ཉིད། །",
            "ཐུགས་ཆོས་ཀྱི་དབྱིངས་ལས་མ་གཡོས་ཀྱང༌། །",
            "འཕྲལ་གང་ལ་གང་འདུལ་སྤྲུལ་པའི་སྐུ། །",
            "ཡབ་ཆོས་གྲགས་རྒྱ་མཚོའི་ཞབས་ལ་འདུད། །",
            "དཔལ་བདེ་ཆེན་ལྷུན་གྱིས་གྲུབ་པའི་གནས། །",
            "ཆུ་ཡན་ལག་བརྒྱད་ལྡན་ཁོལ་བའི་ས། །",
            "སྔོན་གྲུབ་ཐོབ་མང་པོས་བྱིན་བརླབས་པ། །",
            "གཞན་ཕན་གྱི་གནས་འདི་ངོ་མཚར་ཆེ།།",
            "ས་ཡ་མཚན་ཅན་དེར་ཕྱིན་པའི་ཚེ། །",
            "ཕྱི་ཡུལ་སྣང་མཚོན་བྱེད་དཔེར་བཀོད་ནས།།",
            ""
        ],
        [
            "ནང་རྟེན་འབྲེལ་ལུས་ལ་བསྒྲིགས་པ་ན།།",
            "ཕྱི་ནང་གི་དག་པ་འདི་ལྟར་མཐོང༌།།",
            "ཆུ་གཉིས་འདུས་ཟུར་གསུམ་ཨེ་ཡི་དབྱིབས། །",
            "ས་དེ་ན་ཝཾ་ཡིག་ཆུ་ཚན་ཁོལ། །",
            "གཞི་ཨེ་ཝཾ་ཟབ་མོའི་དཀྱིལ་འཁོར་འདི། །",
            "ལམ་རྡོ་རྗེ་ཐེག་པའི་སྙིང་པོ་ཡིན།།",
            "གནས་ཨེ་དབྱིངས་ལྷུན་གྱིས་གྲུབ་པ་དེར། །",
            "སྨན་བདུད་རྩིའི་ཆབ་ཀྱི་རྒྱུན་བབ་པས། །",
            "ནད་བཞི་བརྒྱ་རྩ་བཞི་ཀུན་བསལ་།",
            "ལུས་ངག་ཡིད་བདེ་བས་སིམ་བྱེད་པ། །",
            "དེ་རྩ་གསུམ་འདུས་མདོའི་ཆོས་འབྱུང་དུ། །",
            "ཨ་གཏུམ་ཆེན་ཡེ་ཤེས་མེ་སྦར་ནས།།",
            "ཧཾ་བདུད་རྩི་ཞུ་བའི་ཀོས་གར་གྱིས། །",
            "རྩ་འཁོར་ལོ་བདེ་བས་འགེངས་པའི་བརྡ། །",
            "ཉམས་བདེ་ཆེན་འབར་བའི་རང་གདངས་ལས། །",
            "སེམས་སྤྲོས་བྲལ་བདེ་བ་ཆེན་པོར་ཤར།།",
            ""
        ],
        [
            "ད་ལྟ་སྒོམ་སྤྱོད་འབྲས་རྡོ་རྗེ་མགུར། །",
            "སེམས་རང་རིག་གི་ངང་ནས་དབྱངས་སུ་ལེན།།",
            "ཁྱེད་འདིར་ཚོགས་ཀྱི་སྐལ་ལྡན་སློབ་མ་རྣམས། །",
            "ཁ་ཕྱིར་བལྟས་ཡུལ་ལ་མ་དཔྱོད་པར། །",
            "སེམས་ནང་དུ་བཀུག་ནས་ཡིད་ལ་གཟུང༌།།",
            "སྙན་ལྷན་ནེ་གཏོད་ལ་མཁྱེན་པར་མཛོད། །",
            "ཁོང་རྟོགས་ལྡན་འགའ་ལྟ་བ་གླེང་ཙམ་ན།།",
            "རྣམ་རྟོག་དང་ཆོས་སྐུ་སོ་སོར་འབྱེད།།",
            "མཐའ་བཅས་དང་མཐའ་བྲལ་གཉིས་སུ་འཛིན།།",
            ""
        ],
        [
            "སྤྲོས་མེད་དང་སྤྲོས་བཅས་བླང་དོར་བྱེད།།",
            "མི་ང་ལ་ལྟ་བའི་ངོས་གཟུང་མེད།།",
            "རྣམ་རྟོག་དང་ཆོས་སྐུ་ལྷན་ཅིག་སྐྱེས།།",
            "མཐའ་བཅས་དང་མཐའ་བྲལ་གང་ཡང་མིན།།",
            "བླང་བྱ་དང་དོར་བྱའི་རྩིས་ལས་འདས།།",
            "སྒོམ་ཆེན་འགའ་སྒོམ་ལ་ཞུགས་པའི་ཚེ། །",
            "ཞི་གནས་དང་ལྷག་མཐོང་སོ་སོར་འབྱེད།།",
            ""
        ],
        [
            "དམིགས་བཅས་དང་དམིགས་མེད་གཉིས་སུ་བསྒོམ།།",
            "བསྒོམ་བྱ་དང་སྒོམ་བྱེད་ཐ་དད་འདོད།།",
            "མི་ང་ལ་བསྒོམ་རྒྱུ་འདི་ཡིན་མེད།།",
            "བསྒོམ་བྱ་དང་སྒོམ་བྱེད་མཁའ་ལྟར་དག །",
            "དམིགས་བཅས་དང་དམིགས་མེད་གཉིས་ལས་འདས།།",
            "ཞི་གནས་དང་ལྷག་མཐོང་ཟུང་འཇུག་།",
            "ཚོགས་སྤྱོད་དང་གསང་སྤྱོད་བྱེད་པ་འགའ། །",
            "འཕྲལ་མཛེས་ཀྱི་སྤྱོད་པ་བསྒྲུབས་བསྒྲུབས་ནས།།",
            ""
        ],
        [
            "བླང་བྱ་དང་དོར་བྱའི་སྒྲོག་ཏུ་ཚུད།།",
            "ཚུལ་འཆོས་ཀྱི་སྤྱོད་པས་བསྡམས་ཤིང་བཅིངས།།",
            "མི་ང་ལ་སྤྱོད་པ་བླང་དོར་མེད།།",
            "མཛེས་འདོད་ཀྱི་སྤྱོད་པ་དབྱིངས་སུ་ཡལ། །",
            "ཤུགས་འབྱུང་ལ་དགག་སྒྲུབ་མི་འདུག་པས། །",
            "མ་བཅོས་ཁྱབ་གདལ་གྱི་ངང་དུ་།",
            "འབྲས་བུ་ལ་ཞེན་པའི་སྒོམ་ཆེན་འགའ། །",
            "སངས་རྒྱས་ལ་རེ་བའི་འདོད་པས་གདུང། །",
            "ངན་སོང་ལ་དོགས་པའི་འཇིགས་པས་དངངས། །",
            "རེ་དོགས་ཀྱི་འཕྲང་ལ་རྟག་པར་འཕྱན། །",
            "མི་ང་ལ་འབྲས་བུ་འདི་བསྒྲུབ་མེད།།",
            ""
        ],
        [
            "སངས་རྒྱས་ལ་རེ་བའི་འདུན་པ་བྲལ།།",
            "ངན་སོང་ལ་དོགས་པའི་ཁུ་འཕྲིག་མེད།།",
            "ཐོབ་མེད་ཀྱི་འབྲས་བུ་སེམས་ལ་རྫོགས།།",
            "གནས་ཁྱད་པར་ཅན་དུ་ཕྱིན་པའི་ཚེ། །",
            "ཕྱི་སྣོད་ཀྱི་རྟེན་ཅིང་འབྲེལ་འབྱུང་ལས། །",
            "ནང་ཉམས་རྟོགས་ལ་ཤར་བའི་མགུར་མ་འདི། །",
            "ཁྱེད་བུ་སློབ་རྣམས་དགྱེས་པའི་རོལ་མོར་འབུལ། །",
            "ཞེས་པ་ས་མོ་ཡོས་ལོ་ཧོར་ཀ་བརྒྱད་པའི་ཚེས་གཉིས་ལ་",
            "ལྒ་འདྲ་ཆུ་ཚན་ཁར་སྨྲས་པའོ།།",
            ""
        ],
        [
            "༄༅། །དབུས་སྨྱོན་པ་ལ་བསྟོད་པ་ཞིག་བསྐུར་གསུངས་པའི་ལན་དུ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "དཔལ་བདེ་མཆོག་འཁོར་ལོའི་ངོ་བོ་ཉིད། །",
            "མཚན་ཡོངས་སུ་གྲགས་པའི་དབུས་སྨྱོན་པ། །",
            "ཡབ་ཏཻ་ལོའི་རྣམ་འཕྲུལ་གྲུབ་པའི་དབང༌། །",
            "བརྟུལ་ཞུགས་ཀྱི་དབང་པོ་སྙན་གསོན་།",
            "ཁྱེད་སྔོན་གོམས་ཀྱི་བག་ཆགས་སད་པ་ལས། །",
            "དུས་དིང་སང་ཉམས་རྟོགས་ཀྱི་ཀློང་ཆེན་གདོལ། །",
            "ཆོས་ཕྱག་རྒྱ་ཆེ་ལ་མངའ་བརྙེས་པས། །",
            "དུས་རྟག་ཏུ་ཆོས་དབྱིངས་ཀྱི་མཁའ་ལ་སྤྱོད།།",
            "ཁྱེད་ནམ་མཁའི་རྣལ་འབྱོར་ཆེན་པོ་སྟེ།།",
            "དུས་ཀུན་དུ་སྣང་སྟོང་གི་ངང་ལ་བཞུགས།།",
            "སྒོམ་རང་བྱུང་གི་དོན་ལ་དབང་འབྱོར་བས། །",
            "དུས་རྒྱུན་དུ་མ་བཅོས་ལྷུག་པའི་ངང༌། །",
            "ཁོང་ཕལ་ཆེར་ལྟ་བ་ཚིག་གིས་མཚོན། །",
            "མཐའ་བྲལ་གྱི་དོན་ལ་སྒྲོ་འདོགས་དཔྱོད།།",
            ""
        ],
        [
            "ཁྱེད་རང་རིག་གི་ངང་ལ་རྟག་བཞུགས་པས། །",
            "སྨྲ་བསམ་བརྗོད་མེད་ཀྱི་དོན་ལ་མཁས།།",
            "མི་ལ་ལ་སྒོམ་ལ་མཆོག་ཏུ་འཛིན།།",
            "དམིགས་གཏད་ཀྱི་རྟོད་ཕུར་དམ་དུ་འདོགས།།",
            "ཁྱེད་མ་ཡེངས་པའི་ངང་ལ་རྟག་བཞུགས་པ། །",
            "ལྷོད་ཆགས་གུ་ཡངས་ཀྱི་དོན་ལ་མཁས།།",
            "ཁོང་གཞན་དག་སྤྱོད་པ་རྩིང་ཞིབ་འབྱེད།།",
            "བླང་དོར་གྱི་གནས་ལ་སྡུག་བཙིར་བྱེད།།",
            ""
        ],
        [
            "ཁྱེད་འཕྲལ་བྱུང་བློ་རྡེག་གི་སྤྱོད་པ་སྐྱོང༌།།",
            "ཤུགས་འབྱུང་ཐུག་འཕྲད་ཀྱི་དོན་ལ་མཁས།།",
            "མི་འགའ་ཞིག་འབྲས་བུའི་སྒྲུབ་པ་བྱེད།།",
            "རེ་དོགས་ཀྱི་འདམ་ལས་ཐོན་པ་ཉུང༌།།",
            "ཁྱེད་གཞི་འབྲས་དབྱེར་མེད་མངོན་གྱུར་པས། །",
            "འཁོར་འདས་བླང་དོར་གྱི་དོན་ལ་མཁས།།",
            "དོན་དེ་ཕྱིར་ནམ་མཁའི་རྣལ་འབྱོར་པ། །",
            "ཁྱེད་བྱར་མེད་ཀྱི་རྣལ་འབྱོར་དབང་པོ་ལ།།",
            ""
        ],
        [
            "ངགཅམ་བུ་ཙམ་མིན་པར་རབ་ཏུ་དད།།",
            "ཟོལ་སྦྱོར་ཙམ་མིན་པར་སྙིང་ནས་བསྟོད།།",
            "ཅེས་པ་དབུས་སྨྱོན་པ་ལ་བསྟོད་པ་ཞིག་",
            "བསྐུར་གསུངས་པའི་ལན་དུ་མཛད་པའོ།། ",
            "༄༅། །དྲུང་ཀུན་དགའ་བ་ལ་གནང་བའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་ཕྲིན་ལས་ཀྱི་དབང་ཕྱུག་ཀརྨཱ་",
            "པ། །དོན་གཉིས་ཀ་རབ་ཀྱི་རྩེར་སོན་།",
            "ངེད་འགྲོ་དྲུག་ཀུན་གྱི་སྐྱབས་མཛད་པ། །",
            "ཡབ་ཆོས་གྲགས་རྒྱ་མཚོའི་ཞབས་ལ་འདུད། །",
            "བུ་གསན་དང་ས་སྐྱོང་རྒྱལ་རིགས་མཆོག །",
            "འཕྲལ་གཞན་ངོར་བློན་པོ་ཆེན་པོའི་ཚུལ། །",
            "ནང་ཐེག་ཆེན་ཆོས་ལ་ཐུགས་གཞོལ་ཀྱང༌། །",
            "ཕྱི་སྣ་ཚོགས་སྤྱོད་པའི་མིག་འཕྲུལ་མཁན། །",
            "ཁྱེད་གནས་ལུགས་ཀྱི་དོན་ལ་ལྟ་བཞེད་།",
            "མཐའ་བརྒྱད་ཀྱི་སྤྲོས་པ་རྟག་པའི་ལྟ། །",
            "སྟོང་རྐྱང་གི་མེད་དགག་ཆད་པའི་ལྟ། །",
            "ཟུང་འཇུག་གི་ལྟ་བ་བརྗོད་པར་དཀའ།།",
            ""
        ],
        [
            "མ་བཅོས་ཁྱབ་གདལ་གྱི་སྣང་བ་དང༌། །",
            "སྨྲ་བསམ་བརྗོད་མེད་ཀྱི་སྟོང་པ་གཉིས། །",
            "ཡེ་གདོད་མ་ནས་དབྱེར་མེད་ལྷན་ཅིག་སྐྱེས།།",
            "དེ་སོ་སོ་རང་རིག་ཏུ་བལྟ་དགོས་ལགས། །",
            "བལྟ་བྱ་དང་ལྟ་བྱེད་ལྟ་མཁན་རྣམས། །",
            "རང་ངོ་བོ་མཐོང་ཚེ་ཐ་དད་མེད།།",
            "འཕྲལ་གཉིས་འཛིན་མཐུག་པོས་སོ་སོར་གཟུང༌།།",
            "ད་མཉམ་ཉིད་ཀྱི་ངང་དུ་གློད་ལ་།",
            "ཁྱེད་རང་བྱུང་གི་ཡེ་ཤེས་བསྒོམ་བཞེད་ན།།",
            "སྒོམ་འདོད་ཀྱི་འདུན་པ་འཆིང་བྱེད་།",
            ""
        ],
        [
            "སྒོམ་མེད་དུ་རྨོངས་པ་དུད་འགྲོའི་རྒྱུ། །",
            "མ་ཡེངས་པའི་རང་རིག་སྒོམ་གྱི་མཆོག །",
            "འཛིན་མེད་འོད་གསལ་གྱི་དྲན་པ་དང༌། །",
            "ཤུགས་འབྱུང་རང་བབས་ཀྱི་དྲན་མེད་གཉིས། །",
            "དུས་རྟག་ཏུ་འབྲལ་བ་མེད་བསྒོམ་པ། །",
            "དེ་ཟུང་འཇུག་གི་ངང་དུ་མཁྱེན་དགོས་ལགས། །",
            "བསྒོམ་བྱ་དང་སྒོམ་བྱེད་སྒོམ་མཁན་རྣམས། །",
            "རང་ངོ་བོ་བསྒོམ་ཚེ་ཐ་དད་མེད།།",
            "འཕྲལ་རྟོག་པའི་རི་མོས་སོ་སོར་ཤར།།",
            "ད་མ་བཅོས་པའི་ངང་དུ་གློད་ལ་།",
            "ཁྱེད་རྣལ་འབྱོར་གྱི་སྤྱད་པ་སྤྱོད་བཞེད་ན།།",
            "མཛེས་འདོད་ཀྱི་ཚུལ་འཆོས་འཁོར་བའི་རྒྱུ། །",
            "ཐོ་ཅོ་རུ་སྤྱད་ན་སྨྱོན་པའི་སྤྱོད།།",
            "ཤུགས་འབྱུང་གི་སྤྱོད་པ་དགག་སྒྲུབ་སྤོངས།།",
            ""
        ],
        [
            "མ་བཅོས་ཐུག་འཕྲད་ཀྱི་སྤྱོད་པ་དང༌། །",
            "མཉམ་ཉིད་གུ་ཡངས་ཀྱི་སྤྱོད་པ་གཉིས། །",
            "དབྱེར་མེད་དུ་ཉམས་སུ་ལེན་ཤེས་ན།།",
            "དེ་རྣལ་འབྱོར་མཆོག་གི་སྤྱོད་པ་ལགས། །",
            "སྦྱང་བྱ་དང་སྦྱོང་བྱེད་སྦྱོང་མཁན་རྣམས། །",
            "ཡང་དག་པའི་དོན་དུ་དབྱེ་བ་མེད།།",
            "འཕྲལ་ཚུལ་འཆོས་ཀྱིས་བསྡམས་ཚེ་སོ་སོར་མཐོང༌།།",
            "ད་མ་བཅོས་པའི་ངང་དུ་གློད་ལ་།",
            "ཁྱེད་མཐར་ཐུག་གི་འབྲས་བུ་བསྒྲུབ་བཞེད་ན།།",
            "ཡར་སངས་རྒྱས་ལ་རེ་ན་འཁོར་བའི་རྒྱུ། །",
            "མར་ངན་སོང་ལ་དོགས་ན་དེ་བུས་ལོང་༼",
            ""
        ],
        [
            "བས་ལོད༽། །",
            "རེ་དོགས་དང་བྲལ་བ་འབྲས་བུའི་མཆོག །",
            "གཞན་དོན་ལྷུན་གྲུབ་ཀྱི་གཟུགས་སྐུ་དང༌། །",
            "སྟོང་གསལ་བརྗོད་མེད་ཀྱི་ཆོས་སྐུ་གཉིས། །",
            "ཡེ་གདོད་མ་ནས་དབྱེར་མེད་ངོ་བོ་གཅིག །",
            "སྐུ་གཉིས་པོ་ཟུང་འཇུག་ཏུ་མཁྱེན་དགོས་ལགས། །",
            "ཐོབ་བྱ་དང་ཐོབ་བྱེད་ཐོབ་མཁན་རྣམས། །",
            "མཐར་རྫོགས་སངས་རྒྱས་ཚེ་ཐ་དད་མེད།།",
            "འཕྲལ་མ་རིག་དབང་གིས་སོ་སོར་གཟུང༌།།",
            "དབྱེར་མེད་ཀྱི་ངང་དུ་གློད་ལ་།",
            "ཆོས་ལྟ་སྒོམ་སྤྱོད་པ་འབྲས་བུ་བཞི། །",
            "ཁོང་ཐ་སྙད་མཁན་པོ་སོ་སོར་འདོད།།",
            "ངེད་ཀུ་སུ་ལུ་ལ་ཁྱད་པར་མེད།།",
            "འདི་གཞི་འབྲས་གཅིག་པའི་གནས་ལུགས་ཡིན།།",
            ""
        ],
        [
            "ཁྱེད་ཕྱག་རྒྱ་ཆེན་པོ་བསྒོམ་བཞེད་ན།།",
            "རྗེ་སངས་རྒྱས་དངོས་སུ་བྱོན་གྱུར་ཀྱང༌། །",
            "དོན་འདི་ལས་གཞན་པ་གསུང་མི་སྲིད། །",
            "འདི་བདེན་པར་དགོངས་ལ་ཉམས་སུ་ལོང༌།།",
            "ཞེས་པ་རྟ་ལོ་ཟླ་བ་དང་པོའི་བཟང་པོ་གསུམ་པའི་ཚེས་ལ་",
            "དྲུང་ཀུན་དགའ་བ་ལ་གནང་བའི་ཆབ་ཤོག་ནས་ཕྱུང་པའོ།། ",
            "༄༅། །གནས་ཆེན་ཡོམ་པོ་དོའི་བླ་མ་ཡོན་ཏན་རྒྱལ་མཚན་ལ་",
            "གདམས་པར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་མཁས་གྲུབ་ཡོངས་ཀྱི་གཙུག་གི་རྒྱན། །",
            "ཆོས་སྙིང་པོའི་དོན་ལ་མངའ་བརྙེས་ནས།།",
            "བུ་སློབ་མ་སྨིན་མཛད་ཐུགས་རྗེ་ཅན། །",
            "ཡབ་ཆོས་གྲགས་རྒྱ་མཚོའི་ཞབས་ལ་འདུད། །",
            "ཀྱཻ་གསན་དང་རི་ཁྲོད་མཛེས་པའི་རྒྱན། །",
            "ཉམས་ལེན་གྱི་གནད་ལ་དབང་འབྱོར་།",
            ""
        ],
        [
            "བུ་སློབ་མ་འཁྲིད་པའི་ཐབས་མཁས་པོ། །",
            "སེམས་ཆོས་སྐུའི་རང་ཞལ་གཟིགས་པ་ཁྱེད། །",
            "ལམ་ཟུང་འཇུག་གི་སྒོམ་ལ་མངའ་བརྙེས་ཀྱང༌། །",
            "མི་བདག་ལ་ཉམས་སང་ཅོ་འདྲིའི་སླད། །",
            "དགེ་སྦྱོར་ལ་བསྐུལ་མ་གདབ་པའི་ཕྱིར། །",
            "ལམ་ཁྱེར་གྱི་རྩལ་སྤྱོད་༼སྦྱོང་༽",
            "སྨྲོས་ཤིག་ལོ། །",
            "བདག་མཁས་དང་གྲུབ་པར་མི་རློམ་ཡང༌། །",
            "ཁྱེད་ཐུགས་རྒྱུད་དམ་ཆོས་དང་བསྲེས་ནས།།",
            "སྒྲུབ་ཚུགས་ཀྱི་རྒྱལ་མཚན་བཟུང་བ་ལ།།",
            "བཟང་ལན་དུ་མགུར་དབྱངས་སྐྱེས་སུ་འབུལ། །",
            "དུས་གཏན་གྱི་ཕྱུག་པོ་ཞིག་མཛད་བཞེད་ན།།",
            ""
        ],
        [
            "ཆོག་ཤེས་བཙན་པོའི་མཛོད་སྒོ་དམ་པོ་སྡོམས།།",
            "ནོར་འདོད་ཡོན་གྱི་ཟང་ཟིང་མ་བསགས་པར། །",
            "འཕགས་པ་ཡི་ནོར་བདུན་ལ་གསོག་བྲུན་མཛོད། །",
            "དུས་གཏན་གྱི་མཁས་པ་ཞིག་མཛད་བཞེད་ན།།",
            "ངོ་མཚར་ཅན་སྣང་སྲིད་ཀྱི་དཔེ་ཆ་གཟིགས།།",
            "ཆོས་ཡིག་ནག་གི་ཁྲེས་པོ་མ་འཁུར་བར། །",
            "སེམས་དོན་མཐོང་གི་སྒོམ་ལ་ནན་ཏན་མཛོད། །",
            "དུས་གཏན་གྱི་རྒྱལ་པོ་ཞིག་མཛད་བཞེད་ན།།",
            "གཞི་གནས་ལུགས་ཀྱིས་མཁར་བཙན་པོ་བཟུང༌། །",
            "སྔར་དགྲ་བགེགས་ལ་གནོད་ལན་མ་སློག་པར། །",
            "ནང་བདག་འཛིན་གྱི་དགྲ་ལ་འབུར་འཇོམས་མཛོད། །",
            "དུས་གཏན་གྱི་འཕན་པོ་ཞིག་མཛད་བཞེད་།",
            "ཡུམ་ཤེར་ཕྱིན་མ་སྲོག་གི་ཟུངས་སུ་གཟུང༌།།",
            ""
        ],
        [
            "བྱམས་ཉེ་དུ་ལ་ཕན་ལན་མི་སློན་པར། །",
            "མ་འགྲོ་བ་ཀུན་བརྩེ་བས་རྟག་ཏུ་སྐྱོངས།།",
            "དུས་གཏན་གྱི་ལྟ་བ་ཞིག་རྟོགས་བཞེད་ན།།",
            "སེམས་རང་བཞིན་རྣམ་དག་གི་རང་ཞལ་གཟིགས།།",
            "དུག་མཐར་འཛིན་གྱི་ལྟ་བ་མ་བསྒོམས་པར། །",
            "དབྱིངས་བློ་འདས་བྱར་མེད་ཀྱི་ངང་ལ་ལྟོས།།",
            "དུས་གཏན་གྱི་སྒོམ་ཆེན་ཞིག་མཛད་བཞེད་ན།།",
            "སེམས་རང་ཚུགས་ཐུབ་པའི་སྒོམ་ཁང་ཟུངས།།",
            ""
        ],
        [
            "དམིགས་བཅས་ཀྱི་སྒོམ་ལ་མ་ཞེན་པར། །",
            "སེམས་སྒོམ་མེད་ཡེངས་མེད་ཀྱི་རྒྱང་སོ་ཚུགས།།",
            "དུས་གཏན་གྱི་སྤྱོད་པ་ཞིག་སྐྱོང་བཞེད་ན།།",
            "འཕྲལ་ཐུག་འཕྲད་ཀྱི་སྣང་བ་གདོང་ལ་དེད།།",
            "ཕྱིར་ཚུལ་འཆོས་དང་ངོ་ལྐོག་མ་བྱེད་པར། །",
            "རང་བབས་སུ་ཤུགས་འབྱུང་གི་སྤྱོད་པ་མཛོད། །",
            "དུས་གཏན་གྱི་འབྲས་བུ་ཞིག་ཐོབ་བཞེད་ན།།",
            "སེམས་རང་ངོ་རང་རིག་གི་ཡེ་ཤེས་བསྟེན།།",
            "གཞི་ཡེ་མེད་ཀྱི་སངས་རྒྱས་མ་བསྒྲུབས་བར། །",
            "གཞི་འབྲས་གཅིག་པའི་རང་ཞལ་རྟག་ཏུ་ལྟོས།།",
            ""
        ],
        [
            "དུས་གཏན་གྱི་འདུག་གནས་ཤིག་འཚོལ་བཞེད་ན།།",
            "གཞི་བདག་འཛིན་དང་བྲལ་བའི་རི་ཁྲོད་གཟུང༌།།",
            "གནས་བཀོད་ལེགས་ཀྱི་སྤྱིལ་པོ་མ་བརྩིགས་པར། །",
            "དགྲ་མེད་གཉེན་མེད་ཀྱི་རྒྱལ་ཁམས་བསྟེན།།",
            "དུས་གཏན་གྱི་གོས་འཇམ་ཞིག་བསྒོ་བཞེད་ན།།",
            "དཔྱིད་གཏུམ་ཆེན་མེ་འབར་གྱི་ཨ་ཤད་སྒོམས།།",
            "མཛེས་འཇམ་ཕྲུག་དང་གོས་དར་མི་འཚོལ་བར། །",
            "གོས་རས་རྐྱང་ལ་གཡང་ལུགས་འབྲལ་མེད་མཛོད། །",
            "དེ་ཡན་ཆད་ཐུགས་དམ་བསྐུལ་བའི་གླུ། །",
            "ལམ་ཁྱེར་རྩལ་སྦྱོང་གི་དབྱངས་སུ་བླངས།།",
            ""
        ],
        [
            "ད་མང་དུ་སྨྲས་ཀྱང་ཟད་པ་མེད།།",
            "དོན་གཅིག་ཏུ་དྲིལ་ལ་ཉམས་ལེན་མཛོད། །",
            "འདི་དབྱངས་སུ་བླངས་པའི་དགེ་བ་དེས། །",
            "བུ་ཁྱེད་ཀྱི་སེམས་ཉིད་གཉུག་མ་དང༌། །",
            "མི་བདག་གི་རང་རིག་འོད་གསལ་གཉིས། །",
            "ཡེ་གདོད་ནས་ལྷན་ཅིག་སྐྱེས་པའི་ཕྱིར། །",
            "ད་ཆོས་སྐུ་གཅིག་ཏུ་མ་གྱུར་བར། །",
            "དེ་མི་ཕྱེད་དབྱེར་མེད་ཟུང་འཇུག་པ། །",
            "དུས་རྟག་ཏུ་འདུ་འབྲལ་མི་མངའ་བར། །",
            "དབྱིངས་གཉུག་མའི་ངང་དུ་འདྲེས་གྱུར་།",
            "གཞི་ལམ་དང་འབྲས་བུའི་དུས་ཀུན་ཏུ། །",
            "རང་ངོ་བོ་གཅིག་ཏུ་བཞུགས་པ་དེ།།",
            "ཞིང་མཆོག་དམན་གང་ན་གནས་གྱུར་ཀྱང༌། །",
            "ངེད་ཕ་བུས་རང་ངོ་རང་ཤེས་ནས།།",
            "དབྱིངས་ངོ་བོ་ཉིད་སྐུར་རྟོགས་གྱུར་།",
            ""
        ],
        [
            "གཤིས་སྐྱེ་བ་མེད་པའི་རང་ངོ་ལ།།",
            "ཕ་བུ་གཉིས་དབྱེར་མེད་གཅིག་ན་ཡང༌། །",
            "གདངས་འགག་མེད་འོད་དུ་རང་གསལ་བ། །",
            "དེ་ལོངས་སྤྱོད་རྫོགས་སྐུར་རྟོགས་གྱུར་།",
            "རྩལ་ཅིར་ཡང་འཆར་བའི་སྣང་བ་རྣམས། །",
            "ལུས་སྤྲུལ་སྐུའི་མཛད་པར་ངོ་ཤེས་ནས།།",
            "ཕ་བླ་མ་རྫོགས་སངས་རྒྱས་པའི་ཚེ། །",
            "བུ་འཁོར་གྱི་ཐོག་མར་སྐྱེ་གྱུར་།",
            "དུས་འདི་ནས་གཟུང་སྟེ་སྲིད་མཐའི་བར། །",
            "འདུ་འབྲལ་བ་མེད་པར་གྲོགས་ནས་ཀྱང༌། །",
            "གསུང་དམ་པའི་ཆོས་ལ་ལོངས་སྤྱོད་ཅིང༌། །",
            "ས་ལམ་གྱི་ཡོན་ཏན་རྫོགས་གྱུར་།",
            ""
        ],
        [
            "ཅེས་པ་མགུར་གྱི་འཕྲོས་སུ་སྨོན་ལམ་དང་བཅས་པ་འདི་ཕག་ལོ་ཟླ་བ་གསུམ་པའི་ཚེས་ཉི་ཤུ་ལ་",
            "གནས་ཆེན་ཡོམ་པོ་དོའི་བླ་མ་ཡོན་ཏན་རྒྱལ་མཚན་ལ་གདམས་པ་འདི་ནི་ཞུ་བ་པོའི་འདོད་པ་དང་བསྟུན་ནས་སྨྲས་པའོ།། ",
            "༄༅། །རྒྱལ་ལ་སའི་དམག་དཔོན་ཨ་གསུམ་པ་ལ་གདམས་པར་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་སངས་རྒྱས་ཀུན་གྱི་སྤྲུལ་པའི་སྐུ། །",
            "ཐུགས་ཆོས་སྐུའི་ངང་ལས་མ་གཡོས་ཀྱང༌། །",
            "དུས་རྒྱུན་ཆད་མེད་པར་འགྲོ་དོན་མཛད།།",
            "ཡབ་ཆོས་གྲགས་རྒྱ་མཚོའི་ཞབས་ལ་འདུད། །",
            "ཀྱཻ་གསན་དང་སྐལ་ལྡན་རིགས་ཀྱི་བུ། །",
            "ཚེ་སྔོན་ནས་ལམ་གྱིས་འབྲེལ་བའི་མཐུས། །",
            "དུས་དིང་སང་ཆོས་ཀྱི་སློབ་བུར་གྱུར།།",
            "སྐྱབས་རེས་བདག་ལ་བློ་ལྟོས་ཞུས།།",
            "དོན་དེ་ཕྱིར་སྙིང་གི་བུ་དང་འདྲ།།",
            ""
        ],
        [
            "སྔོན་རིག་པ་དངས་པའི་དུས་ཉིད་དུ། །",
            "ཆོས་ཕྱག་རྒྱ་ཆེན་པོའི་ཟབ་ཁྲིད་ཞུས།།",
            "དེ་ཉམས་ལེན་གྱི་གནད་ལ་ནན་ཏན་བྱས།།",
            "དུས་ད་ལྟ་སེམས་ལ་གསལ་ལགས་སམ། །",
            "ནད་བད་ཀན་རྒྱས་པའི་བྱིང་རྨུགས་དང༌། །",
            "ལུས་འབྱུང་བཞི་གུད་པའི་སྙོམ་ལས་ཀྱིས། །",
            "དེ་ཇི་བཞིན་གསལ་པོར་མ་དྲན་།",
            "ཆོས་ཕྱག་རྒྱ་ཆེན་པོ་སྐད་པ་དེ།།",
            "དོན་རང་གི་སེམས་ལ་ཟེར་བ་ཡིན།།",
            "སེམས་མ་བཅོས་གཉུག་མའི་ངང་ལ་།",
            ""
        ],
        [
            "དེ་གསལ་སྟོང་བློ་བྲལ་དུ་ལྷོད་ཀྱིས་གློད། །",
            "ཕ་བླ་མ་མདུན་གྱི་ ནམ་མཁར་སྒོམས།།",
            "ལུས་ངག་ཡིད་གདུང་བས་གསོལ་བ་ཐོབ།།",
            "དེ་འོད་དུ་བཞུས་ནས་རང་ལ་བསྟིམ། །",
            "མ་བཅོས་བློ་བྲལ་གྱི་གནས་ལུགས་ལྟོས།།",
            "དེ་ལན་གཅིག་མ་ཡིན་ཡང་ཡང་སྐྱོར།།",
            "ཐུན་ཆུང་ལ་མང་བ་མན་ངག་ཡིན།།",
            "འཛིན་མེད་དྲན་པ་ཡི་སོ་པ་ཚུགས།།",
            ""
        ],
        [
            "སྒོམ་རྒྱུ་དང་ཡེངས་རྒྱུ་གཉིས་ཀ་མེད།།",
            "གཤིས་སྐྱེ་བ་མེད་པ་ཆོས་ཀྱི་སྐུ། །",
            "མདངས་འགག་པ་མེད་པ་ལོངས་སྤྱོད་རྫོགས།།",
            "རྩལ་ཅིར་ཡང་འཆར་བ་སྤྲུལ་པའི་སྐུ། །",
            "དེ་གསུམ་ཀ་མྱུར་དུ་རྟོགས་པར་འགྱུར།།",
            "དུས་རྒྱུན་པའི་ཉམས་ལེན་དེ་ལ་མཛོད། །",
            "ཚེ་འདི་རུ་སྐུ་གསུམ་མ་ཐོབ་ན།།",
            "དུས་ཆེན་པོ་འཆི་ལ་ཐུག་པའི་ཚེ། །",
            "འདའ་ཀ་མའི་ཉམས་ལེན་འདི་ལ་མཛོད། །",
            "མགོ་བྱང་བསྟན་སྔས་ཀ་མཐོ་བར་བྱས།།",
            "གཞོགས་གཡས་པ་འོག་ཏུ་བཅུག་ནས་ཉོལ།།",
            ""
        ],
        [
            "འདི་ཐུབ་དབང་མྱང་ངན་འདའ་ཀ་རུ། །",
            "སྒྲ་མེད་དུ་དམ་ཆོས་བསྟན་ཚུལ་ཡིན།།",
            "ངག་རྒྱུ་བ་རླུང་གི་འབྱུང་འཇུག་ལ།།",
            "སེམས་མ་ཡེངས་ལྷོད་དེར་གློད་ནས་ཀྱང༌། །",
            "གསལ་སྟོང་པ་ཟུང་འཇུག་རིག་པའི་ངང༌། །",
            "དེ་ཟང་ཐལ་ཉིད་དུ་ཉམས་སུ་ལོང༌།།",
            "ང་མདུན་དུ་སླེབ་ཀྱང་དེ་ལས་མེད།།",
            "ཆོས་ཟབ་དོན་བསྡུས་པའི་ཉིང་ཁུུ་འདི། །",
            "བུ་སྐལ་ལྡན་སྙིང་ལ་འདི་ལྟར་ཆོངས།།",
            "དེ་ཡེངས་པ་མེད་པར་ཉམས་ལེན་མཛོད། །",
            "ཅེས་པ་ལྕགས་མོ་ཡོས་ལོ་ཧོར་ཀ་བཞི་པའི་ཉེར་ལྔ་ལ་རྒྱལ་ལ་",
            ""
        ],
        [
            "སའི་དམག་དཔོན་ཨ་གསུམ་པ་ལ་གདམས་པའོ།། ",
            "༄༅། །སྤེན་པས་བེའུ་ལུག་རྫིའུ་འཚོ་བའི་གྲུབ་སྦྱོར་གྱི་དུས་དགེ་བ་ལ་གསུངས་པའི་མགུར། ",
            "ན་མ་ཤྩིཏྟ་བཛྲཱ་ཡ། ",
            "རྗེ་རྫུ་འཕྲུལ་གྱི་དབང་ཕྱུག་ཀརྨཱ་པ། །",
            "ཐུགས་ཆོས་ཀྱི་སྐུ་ལས་མ་གཡོས་ཀྱང༌། །",
            "གསུང་ལོངས་སྤྱོད་རྫོགས་སྐུ་གདོད་མའི་དབྱངས། །",
            "སྐུ་སྤྲུལ་བསྒྱུར་རྫུ་འཕྲུལ་འགྲོ་བློའི་དཔྱིད། །",
            "བྲལ་རྣམ་སྨིན་ཡོན་ཏན་ཀུན་གྱི་གཏེར། །",
            "ལས་རྣམ་དཀར་མཁའ་ཁྱབ་གདུལ་བྱའི་དཔལ། །",
            "དུས་གསུམ་གྱི་སངས་རྒྱས་མི་གཟུགས་ཅན། །",
            "ཕ་ཆོས་གྲགས་རྒྱ་མཚོའི་ཞབས་ལ་འདུད། །",
            "ཁུ་མེས་པོ་ཀུན་མཁྱེན་དུ་མའི་དབོན། །",
            "ཡབ་རྒྱལ་རིགས་དབུ་རྨོག་བཙན་པོའི་སྲས། །",
            "མཚན་ཀུན་དགའ་རྣམ་པར་རྒྱལ་བ་ཞེས། །",
            "ལུགས་གཉིས་ཀྱི་འཁོར་ལོ་སྒྱུར་བ་དེས། །",
            "དད་གདུང་ཤུགས་ལྡན་པའི་གསོལ་འདེབས་དང༌། །",
            "ནོར་རིན་ཆེན་གསེར་གྱི་གཏོང་ཕོད་སོགས། །",
            "དབྱིངས་ནམ་མཁའ་གང་བའི་མཆོད་སྤྲིན་རྣམས། །",
            "ཕ་བླ་མ་དགྱེས་ཕྱིར་རྒྱང་ནས་ཕུལ།།",
            "ལམ་དམའ་བ་ཉན་ཐོས་རང་རྒྱལ་ནས།།",
            "ཆོས་ཐེག་ཆེན་ཕ་རོལ་ཕྱིན་པ་དང༌། །",
            "མཆོག་རྡོ་རྗེ་ཐེག་པའི་མཐར་ཐུག་བར། །",
            "སྟན་གཅིག་གི་ཐོག་ཏུ་ཉམས་བླངས་པས། །",
            "ཚེ་འདི་ལ་སངས་རྒྱས་མྱུར་ཐོབ་པའི། །",
            "ཟབ་དོན་གྱི་གདམས་ངག་ཀུན་འདུས་པ། །",
            "རྡོ་རྗེ་ཡི་མགུར་དུ་ལོང་ཞིག་ཅེས། །",
            "ཐུགས་འདུན་པ་དྲག་པོས་བསྐུལ་བའི་ལན། །",
            "ཚིག་སྡེབ་ལེགས་ཀྱི་སྙན་དངགས་མི་ཤེས་ཤིང༌། །",
            "གདངས་གྲེ་བའི་འགྱུར་ལུགས་མི་བདེ་ཡང༌། །",
            "བུ་ཁྱེད་ཀྱི་ཞལ་ངོ་མི་ལྡོག་པས། །",
            "ཆོས་ཉམས་སུ་ལེན་ཚུལ་འདི་སྐད་ལོ། །",
            "ཁྱེད་སྔོན་སྦྱངས་ཀྱི་ཐོས་པ་རྒྱ་ཆེ་།",
            "ཆོས་ཚད་མ་རྣམ་པར་འགྲེལ་བ་སོགས། །",
            "ལུང་རིགས་ཀྱི་བསྟན་བཅོས་མང་དུ་གསན། །",
            "མདོ་སྔགས་ཀྱི་ཆོས་ལ་སྦྱངས་ཟིན་པས། །",
            "ད་སྟན་ཐོག་གཅིག་ཏུ་ཉམས་བླང་འཚལ།།",
            "གྲོགས་ཆོས་མཛད་ཀུན་དང་མཐུན་བསྡེབས་ལ།།",
            ""
        ],
        [
            "ཕ་བླ་མ་སྲོག་ལས་གཅེས་པར་གཟུང༌།།",
            "ལྷ་དཀོན་མཆོག་གསུམ་པོ་སྐྱབས་སུ་བསྟེན།།",
            "ཐབས་བྱང་ཆུབ་མཆོག་ཏུ་སེམས་བསྐྱེད་དེ།།",
            "ཆོས་སྐྱེས་བུ་གསུམ་ལ་བློ་སྦྱོང་ལས། །",
            "ཁམས་གསུམ་གྱི་གནས་ལ་ངེས་འབྱུང་སྒོམས།།",
            "གཞི་སྨིན་བྱེད་དབང་བཞི་རྫོགས་པར་ཞུས།།",
            "རྟེན་ལྷ་སྐུ་བསྐྱེད་པའི་རིམ་པ་སྒོམས།།",
            ""
        ],
        [
            "དཔྱིད་གཏུམ་ཆེན་ཨ་ཤད་སྦར་བའི་ཐབས། །",
            "སྦྱོར་བ་བཞི་ལྡན་གྱི་རླུང་སྦྱོར་མཛོད། །",
            "ལམ་མྱུར་བདེ་དཀྱིལ་འཁོར་འཁོར་ལོ་ཡིས། །",
            "བདེ་ཆེན་ཆོས་སྐུ་ཡི་རང་ཞལ་ལྟོས།།",
            "རང་རིག་པའི་ངོ་བོ་ ཕྱག་རྒྱ་ཆེ།།",
            "མ་བཅོས་རང་བབས་ཀྱི་ངང་ལ་།",
            "གཞི་བསལ་གཞག་བྲལ་བ་ཆོས་ཀྱི་སྐུ། །",
            "ལམ་ཟུང་འཇུག་ཆེན་པོར་ཉམས་སུ་ལོང༌།།",
            "དོན་གཉིས་མཐར་ཕྱིན་གྱི་འབྲས་བུ་བསྒྲུབས།།",
            "ཆོས་གོ་ཡུལ་དུ་མ་གཞག་རྡོ་རུས་གཏུགས།།",
            ""
        ],
        [
            "འཛིན་མེད་དྲན་རྒྱུན་གྱི་བྱ་ར་མཛོད། །",
            "སེམས་འཕྲོ་བ་འདྲ་ན་ངང་ལ་གློད། །",
            "གང་ཤར་ལ་ངོས་གཟུང་མི་བྱེད་པར། །",
            "དེ་ཉིད་ཀྱི་སྟེང་དུ་གློད་པས་།",
            "གློད་མཁན་ཞིག་འདུག་ན་དེ་ལ་ལྟོས།།",
            "ལྟ་བྱེད་ཀྱི་མཁན་པོ་དབྱིངས་དང་བསྲེས། །",
            "འདི་བསྒོམ་གྱི་གཏད་སོ་མི་བྱེད་པར། །",
            "སེམས་ཧད་དེ་ཆར་དེ་སོ་མར་།",
            "ཐུན་རེ་རེའང་བསྔོ་བས་རྒྱས་འདེབས་མཛོད། །",
            "ཆོས་ཟབ་དགུའི་སྙིང་པོ་བསྡུས་པ་འདི། །",
            "བུ་སྐལ་ལྡན་ལ་"
        ],
        [
            "ཆོས་ཀྱི་སྐྱེས་སུ་འབུལ། །",
            "ཐུགས་དགྱེས་པར་མཛོད་ཅིག་དད་པ་ཅན། །",
            "འདི་ཡལ་བར་མ་དོར་སྙིང་ལ་ཆོངས།།",
            "ཚིག་ཐོས་པ་ཙམ་གྱིས་བག་ཆགས་།",
            "དོན་སེམས་ལ་བཅངས་ན་སྒྲིབ་པ་།",
            "དུས་རྟག་ཏུ་བསྐྱངས་ན་སངས་རྒྱས་ཐོབ།།",
            "ད་ལེ་ལོ་མ་མཛད་བརྩོན་གྲུས་རྩོམས།།",
            "གཞོན་ལུས་སེམས་དབང་པོ་དར་དུས་སུ། །",
            "ཆོས་ཉམས་ལེན་ལ་འབད་ན་མྱུར་དུ་འགྲུབ།།",
            ""
        ],
        [
            "རྒས་འཁོགས་ཤིང་སྒོ་གསུམ་གུད་པ་ན།།",
            "ཆོས་ཡིད་ལ་དྲན་ཡང་འགྲུབ་པར་དཀའ།།",
            "དོན་དེ་ཕྱིར་སྤང་བླང་མཁྱེན་མཛོད་ལ།།",
            "ཁྱིམ་གནས་སྒོམ་ཆེན་གྱི་བརྟུལ་ཞུགས་ཀྱིས། །",
            "སེམས་ཉིང་འཁྲུལ་དབྱིངས་སུ་ཐིམ་པ་ལས། །",
            "འཁྲུལ་ཞིག་གི་བྱ་བཏད་ཆེན་པོ་བསྒྲུབས།།",
            "ང་དངོས་སུ་མཇལ་ཡང་དེ་ལས་མེད།།",
            "ལུས་ཤ་ཁྲག་རུས་པའི་གདོས་བཅས་འདི། །",
            "མིག་ཆུ་བུར་གྱིས་དངོས་སུ་མ་མཐོང་ཡང༌། །",
            "སེམས་རང་རིག་གི་ངང་དུ་འདུ་འབྲལ་མེད།།"
        ],
        [
            "ཅེས་སྦྲུལ་ལོ་ཧོར་ཀ་གསུམ་པའི་ཚེས་བཞིའི་སྔ་དྲོ་",
            "སྤེན་པས་བེའུ་ལུག་རྫིའུ་འཚོ་བའི་གྲུབ་སྦྱོར་གྱི་དུས་དགེ་བ་ལ་སྨྲས་པའོ།། ",
            "སྭསྟི། ",
            "ཡོན་ཏན་གཏེར་མངའ་ཕྲིན་ལས་ཆུ་བོའི་རྒྱུན། །",
            "རྒྱུན་ཆད་མི་མངའ་མཐའ་ཡས་འགྲོ་བའི་དཔལ། །",
            "དཔལ་ལྡན་བླ་མ་ཕྱོགས་ལས་རྣམ་པར་རྒྱལ།།",
            "རྒྱལ་བ་ཀུན་དངོས་དེ་ལ་ཕྱག་འཚལ་ལོ། །",
            "རྒྱལ་བས་ཆོས་ཀྱི་སྒོ་མོ་དུང་ཕྱུར་བདུན། །",
            "ས་ཡ་བྱེ་བ་བདུན་བདུན་འབུམ་ཕྲག་དྲུག །",
            "གསུངས་པའི་དགོངས་དོན་ངེས་པའི་གསང་ཆེན་ནི། །",
            "རང་སེམས་རྟོགས་པའི་ཐབས་ཀྱི་མིག་འཕྲུལ་དུ། །",
            "སྟོན་མཛད་རྡོ་རྗེའི་གསུང་དབྱངས་འདི་རུ་འདུས།།",
            "དེ་ཕྱིར་ཐེག་དམན་རྟོག་གེའི་ཡུལ་མིན་ཡང༌། །",
            "སྐལ་ལྡན་ཡང་རབ་རྣམས་ཀྱིས་བསྟེན་བྱ་སྟེ།།",
            "ཟབ་རྒྱས་ལྟ་བའི་གསུང་ཟེར་འདི་འཕྲོས་ཚེ། །",
            "ས་ར་ཧ་དང་བཞད་པ་རྡོ་རྗེ་སོགས། །",
            "རྒྱ་བོད་གྲུབ་ཐོབ་སྔར་བྱོན་མང་པོ་ཡི། །",
            "རྟོགས་བརྗོད་གླུ་ཕྲེང་དུ་མས་འགྲན་དུ་ཅི། །",
            "ངོ་མཚར་མགུར་གྱི་ཕྲེང་བ་རིན་ཆེན་འདི། །",
            "མི་ཟད་གཏེར་གྱི་སྒོ་འཕར་དབྱེ་བའི་ཕྱིར། །",
            "བསམས་བཞིན་སྐྱེ་བ་བཞེས་པའི་ཆོས་ཀྱི་རྗེ། །",
            "མཁས་གྲུབ་ཆོས་བཟང་ལྷ་ཡི་དབང་པོ་ཞེས། །",
            "མཚན་གྱི་སྙན་པས་ས་ཆེན་ཁྱབ་པ་དེས། །",
            "ལོངས་སྤྱོད་རྒྱ་མཚོའི་རྦ་རླབས་ཆེར་གཡོས་།",
            "ཡོངས་རྫོགས་པར་དུ་སྒྲུབ་པའི་སྦྱིན་པའི་ཕྱག །",
            "གཉིས་འཐུང་དབང་པོའི་སྣ་ལྟར་བརྐྱང་སྟེ་མཛད།།",
            ""
        ],
        [
            "ཡི་གེར་བྱེད་པོ་གདོས་ཀྱི་འདུ་བྱེད་མཁན། །",
            "སྤྲུལ་སྐུ་རྡོ་རྗེ་ཚེ་དབང་ཚེ་བརྟན་དང༌། །",
            "ཇོ་བོ་དར་རྒྱས་ལ་སོགས་མཁས་པའི་ཚོགས། །",
            "ལག་སོར་བདེ་ཕྱུག་ལྡན་པ་རྣམས་ཀྱིས་བརྐོས། །",
            "དག་བྱེད་གངས་ཅན་བརྡ་ཡི་ཆོས་རྣམས་ལ།།",
            "མཁྱེན་སྤྱན་རབ་ཡངས་བྱམས་པ་ཀུན་དགའ་དང༌། །",
            "རྒྱལ་བའི་ཐུགས་སྲས་རིན་ཆེན་བཟང་པོ་བ། །",
            "རིག་འཛིན་གྲགས་པ་དཔོན་སློབ་རྣམ་གསུམ་གྱིས། །",
            "རྣམ་དཔྱོད་ལུང་རིགས་ཆུ་ཡིས་དག་པར་བྱས།།",
            "༼འདིར་འབད་༽",
            "དགེ་བས་བཀའ་བརྒྱུད་རིན་པོ་ཆེའི། །",
            "བསྟན་པ་ཡར་ངོའི་ཀ་ལྟར་འཕེལ་བ་དང༌། །",
            "བསྟན་པའི་གཙུག་རྒྱན་དཔལ་ལྡན་བླ་མའི་སྐུ། །",
            "མཐའ་ཡས་འགྲོ་བའི་དཔལ་དུ་ཞབས་བརྟན་ཞིང༌།།",
            "ཟབ་གསལ་ལྷན་ཅིག་སྐྱེས་པའི་རང་ཞལ་འདི། །",
            "སྐྱེ་དགུ་ཀུན་གྱིས་མཐོང་བའི་རྒྱུར་གྱུར་།",
            "ཤུབྟམསྟུསརྦྦཛགཏཱཾ།། །། ",
            "ཚེ་ལུས་གཅིག་ལ་སངས་རྒྱས་བསྒྲུབས་ནུས་ཤིང༌། ། ",
            "དབང་པོའི་རིམ་པར་ལེགས་པར་འཚམས་པ་ཡི། ། ",
            "རྒྱལ་གསུང་སྙིང་ཁུ་མགུར་མ་ཕྱོགས་སྒྲིག་འདི། ། ",
            "མཚན་ལྡན་བླ་མའི་སྐུ་ཚེ་བརྟན་ཕྱིར་བསྔོ།།",
            ""
        ],
        [
            "༄༅། །དྲིས་ལན་ཡིད་ཀྱི་མུན་སེལ་ཞེས་བྱ་བ་",
            "ལྕགས་མོའི་དྲིས་ལན་བཞུགས་སོ།། ",
            "ན་མཤྩིཏྟ་བཛྲཱ་ཡ། ",
            "ཐམས་ཅད་མཁྱེན་ཅིང་ཐམས་ཅད་གཟིགས་པ་ཡི། །",
            "ཡེ་ཤེས་འོད་ཀྱིས་ཐེ་ཚོམ་མུན་སེལ་ཞིང༌།།",
            "གནས་ལུགས་དབུ་མའི་ལམ་བཟང་སྣང་མཛད་པ། །",
            "རྒྱལ་བའི་དབང་པོ་ཉི་མ་དེ་ལ་འདུད། །",
            "ཀྱེ་ལགས་དྲི་པོ་ཚུར་གསོན་ཁྱེད་ཀྱིས་ནི། །",
            "དྲིས་པའི་ཚིག་ལ་ཅུང་ཟད་དཔྱད་ནས་སྨྲའི། །",
            "རང་དང་གཞན་གྱི་གྲུབ་མཐའི་ཆགས་སྡང་གིས། །",
            "ཐར་རམ་མི་ཐར་འཁོར་འདས་གང་གི་རྒྱུ། །",
            "མི་ཐར་ན་ནི་ཆགས་དང་སྡང་བའི་སེམས། །",
            "དོར་བས་རྒྱུད་སྡེའི་དགོངས་ཟབ་རྟོགས་སམ་ཞེས། །",
            "དྲི་བ་ཡིན་ནམ་རང་གཞན་གྲུབ་མཐའ་ཡི། །",
            "ཁྱད་པར་གང་ཡིན་དྲི་བ་ཡིན་ནོ་ཀྱཻ། །",
            " དང་པོ་ལྟར་ན་ཆགས་སྡང་རྨོངས་པ་ལས། །",
            "འཁོར་བར་འཁོར་གྱི་གྲུབ་མཐའ་ལ་ཞེན་པའི། །",
            "ཆགས་སྡང་མཐའ་དག་མཐོང་བས་སྤང་བྱ་།",
            "ཀུན་ཏུ་བརྟགས་པའི་སྒྲིབ་པར་རྒྱལ་བས་གསུངས།།",
            ""
        ],
        [
            "དེ་ཕྱིར་ཆགས་སྡང་རྨོངས་པ་མ་སྤངས་པར། །",
            "ཟབ་མོ་རྒྱུད་སྡེའི་ངེས་པ་སུ་ཡིས་རྙེད།།",
            "བསྟན་པ་མཐའ་དག་འགལ་བ་མེད་རྟོགས་པའི། །",
            "ཆེ་བ་ཞེས་བྱ་བརྒྱུད་པ་འདི་ལ་གྲགས།།",
            "དིང་དུས་བསྟན་འཛིན་རྣམས་ནི་རང་ལུགས་ཀྱི། །",
            "ཆོས་འདི་མཆོག་ཡིན་གཞན་རྣམས་དམན་ནོ་ཞེས། །",
            "གསུང་འདི་གཞན་ལ་སྡང་བས་མ་ཡིན་གྱི། །",
            "འཁྲུལ་པ་མེད་པའི་ཆོས་ལ་བསྔགས་པ་སྟེ།།",
            "ནས་དང་ཕུབ་མ་དབྱེ་ཕྱིར་འབད་པ་དག །",
            "ནས་ལ་སྡང་བས་མིན་པ་ཇི་བཞིན་ནོ།། ",
            "དེས་ན་འདི་དག་སྙིང་རྗེ་ལས་བྱུང་ཕྱིར། །",
            "ཆགས་དང་སྡང་བས་བསྐྱེད་པ་མིན་ཀྭ་ཡེ། །",
            "རྒྱལ་བ་ཐབས་མཁས་བརྫུན་ལས་ངེས་གྲོལ་བ། །",
            "དེ་ཡི་གསུང་རྣམས་ལྡེམ་པོ་དང་བྲལ་མོད།།",
            "འགྲེལ་བྱེད་རྣམས་ཀྱིས་རང་དང་གཞན་ཞེས་པའི། །",
            "ལྟ་གྲུབ་སོ་སོར་དབྱེ་བ་ལྟར་སྣང་ཡང༌། །",
            "རྒྱལ་བའི་དགོངས་པ་གང་ཡིན་ཐམས་ཅད་གཅིག །",
            "རང་བཟོའི་ཚིག་ལ་ཡིད་བརྟན་བྱ་བ་མིན།།",
            ""
        ],
        [
            "ཐམས་ཅད་མཐུན་རྣམས་ཐམས་ཅད་བཞིན་དུ་གཟུང༌།།",
            "ཕྱོགས་རིས་མེད་པའི་དག་སྣང་བསྒོམ་པ་གཅེས།།",
            "བཅོས་མར་ངེས་ན་དོར་བྱ་ཁོ་ན་སྟེ།།",
            "བདུད་ཀྱིས་སྨྲས་པའི་ཚིག་ལ་སུ་ཡིད་རྟོན།།",
            "དེ་ཕྱིར་ཡིན་མིན་མགོ་ལྟག་ཕྱེད་པ་ཡི། །",
            "རྣམ་དཔྱོད་དགོས་ཀྱི་རྨོངས་དད་ཁོ་ནས་མིན།།",
            "རྒྱལ་བའི་བཀའ་རྣམས་བརླིང་ཕྱིར་རྟོགས་པར་དཀའ།།",
            ""
        ],
        [
            "དེ་ཡི་དོན་ལ་མཁས་པའི་རྣམ་དཔྱོད་ཀྱང༌། །",
            "སོ་སོར་ཞུགས་ནས་འགལ་བ་ལྟར་སྣང་ན།།",
            "རང་གི་བླ་མའི་གསུང་ཉིད་ཚད་མར་གཟུང༌།།",
            "ཅི་སླད་ཅེ་ན་དུས་གསུམ་སངས་རྒྱས་རྣམས། །",
            "རང་རང་སྐལ་བར་འཚམ་པའི་སྐུར་བསྟན་ནས།།",
            "ཡང་དག་ལམ་གྱིས་མཁན་མཛད་བཞེད་པས། །",
            "རྩ་བའི་བླ་མར་སྤྲུལ་པ་ཡིན་ཕྱིར་རོ། །",
            " གཉིས་པ་ལྟར་ན་རང་གཞན་གྲུབ་པའི་མཐའ། །",
            "ཕལ་ཆེར་ཕྱི་ནང་གཉིས་ལ་འདོད་པ་མང༌།།",
            "བོད་ན་མུ་སྟེགས་བྱེད་པ་མེད་མོད་ཀྱི། །",
            "ནང་པའི་མུ་སྟེགས་མང་ཞིག་སྣང་ལགས་ཀྱང༌། །",
            "རྟག་དང་ཆད་པའི་མཐའ་རུ་ལྷུང་བའི་ཚུལ། །",
            "འདི་དང་འདི་ཞེས་ངོས་འཛིན་ཅི་ཞིག་ཀྱཻ། །",
            "འཇིག་རྟེན་མཐའ་དང་ལྡན་ནམ་ཞེས་ཞུས་ཚེ། །",
            "ཐུབ་པས་མི་སྨྲའི་བརྟུལ་ཞུགས་མཛད་བཞིན་ནོ།།",
            "དེ་ལྟ་མོད་ཀྱང་རང་སྟོང་གཞན་སྟོང་དག །",
            "འགལ་དང་མི་འགལ་བདག་ལ་ཅོ་འདྲི་བ། །",
            "དྲི་ཚིག་འདི་ཡི་ཞེན་པའི་བརྗོད་བྱ་རུ། །",
            "མཐོང་ནས་"
        ],
        [
            "དེ་ལན་ཅུང་ཟད་སྨྲ་བར་བྱ།། ",
            "དིང་སང་རང་སྟོང་སྨྲ་བར་རློམ་པ་འགའ། །",
            "ཆོས་དེ་བདེན་པས་སྟོང་པའི་སྟོང་ཉིད་ཅེས། །",
            "ཆོས་དེའི་སྟེང་དུ་བདེན་གྲུབ་བཀག་ཙམ་གྱིས། །",
            "མེད་པར་དགག་པ་དོན་དམ་བདེན་པར་འདོད།།",
            "འདི་འདྲ་ཆད་པའི་ལྟ་བ་ལ་ཞེན་ནས།།",
            "རང་འདོད་དབུ་མར་སྨྲས་ཀྱི་མཁས་རྣམས་ལ།།",
            "གྲགས་པའི་རང་སྟོང་རྣལ་མ་དེ་མ་ཡིན།།",
            "སྟོང་ཉིད་མེད་དགག་ཁོ་ནར་མངོན་ཞེན་ནས།།",
            ""
        ],
        [
            "རི་བོང་རྭ་ལྟར་མེད་པ་དེ་བསྒོམས་ཀྱང༌། །",
            "གནས་ལུགས་ཉམས་སུ་མྱོང་བར་མི་འགྱུར་ཏེ།།",
            "མེད་དེ་ཚད་མའི་སྤྱོད་ཡུལ་མ་ཡིན་པས། །",
            "སོ་སོ་རང་གིས་རིག་པར་ཅི་སྟེ་འགྱུར།།",
            "རང་སྟོང་ཆད་པའི་ལྟ་བ་ལ་དམིགས་པས། །",
            "ཡང་དག་སྟོང་ཉིད་མཐོང་བ་ལྟ་ཅི་ཞིག །",
            "རང་སྟོང་ཞེས་པའང་མིང་ཙམ་དུ་བས་པས། །",
            "འདི་འདྲ་གནས་ལུགས་དོན་དང་རྒྱབ་འགལ་ཡིན།། ",
            "སྔོན་གྱི་མཁས་རྣམས་བཞེད་པའི་རང་སྟོང་ནི། །",
            "བུམ་སྟོང་ཆུ་ཡིས་སྟོང་ལྟར་ཆོས་རྣམས་ཀུན། །",
            "རང་རང་ངོ་བོས་སྟོང་ཡང་མེད་དགག་མིན།།",
            "ཆུ་ཡིས་སྟོང་པའི་བུམ་པ་སྒྲུབ་པ་ཡིན།།",
            "གཟུང་དང་འཛིན་པའི་སྣང་བ་འདིས་སྟོང་ཡང༌། །",
            "གཟུང་འཛིན་གཉིས་སུ་མེད་པའི་ཡེ་ཤེས་ཡོད།།",
            ""
        ],
        [
            "སྟོང་པ་ཅང་མེད་མ་ཡིན་སྟོང་པའི་མཐར། །",
            "ཉིད་ཅེས་བྱ་བའི་སྒྲུབ་ཚིག་གསུངས་ལ་སོམས།།",
            "རང་རང་ངོ་བོས་སྟོང་པའི་སྟོང་པ་ཉིད། །",
            "འདི་ནི་རང་སྟོང་རྣལ་མ་དེ་ཡིན་མོད། །",
            "སྟོང་ཉིད་མེད་པ་དགག་པར་མ་སྨྲ་ཞེས། །",
            "བདག་གི་བླ་མ་ཐམས་ཅད་མཁྱེན་པས་གསུངས།། ",
            "དིང་སང་གཞན་སྟོང་སྨྲ་བར་རློམ་པ་འགའ། །",
            "དོན་དམ་རྟག་བརྟན་ཐེར་ཟུག་མི་འགྱུར་བ། །",
            "བདེན་པར་གྲུབ་འདི་གཟུང་འཛིན་བློ་བུར་བས། །",
            "སྟོང་ཕྱིར་གཞན་སྟོང་ཟབ་མོ་འདི་ཡིན་ལོ། །",
            "འདི་འདྲ་རྟག་པའི་ལྟ་བ་ལ་དགའ་བས། །",
            "མཐར་འཛིན་སྟོང་ཉིད་ཟབ་མོར་སྨྲ་བྱེད་པའི། །",
            "བརྫུན་གྱི་ཟོལ་ཚིག་ཡིན་གྱི་མདོ་སྡེ་ལས། །",
            "གསུངས་པའི་གཞན་སྟོང་རྣམ་དག་དེ་མ་ཡིན།།",
            "བླ་མེད་ཆོས་ཀྱིས་སེམས་ཉིད་མི་སྟོང་ཞེས། །",
            "རྒྱལ་བ་བྱམས་པས་གསུངས་པ་ལ་འཁྲུལ་ན།།",
            "གཞི་ལ་བཞུགས་པའི་ཡོན་ཏན་དྲུག་ཅུ་བཞི། །",
            "བློ་བུར་དྲི་མས་སྟོང་ལ་གཞན་སྟོང་ཞེས། །",
            "སྒྲིབ་པ་ཀུན་ཟད་ཡེ་ཤེས་རབ་རྒྱས་པའི། །",
            "རྫོགས་པའི་སངས་རྒྱས་དམྱལ་བ་ལ་སོགས་པ། །",
            "འགྲོ་བ་དྲུག་གི་སྡུག་བསྔལ་མྱོང་བའི་ཕྱིར། །",
            "འཁོར་བར་འཁོར་ཞེས་རྒྱལ་ལ་སྐུར་བཏབ་བོ། །",
            " རྒྱུད་དང་སེམས་འགྲེལ་མདོ་སྡེ་དུ་མ་དང༌། །",
            "བྱམས་ཆོས་རྗེས་འབྲང་བཅས་ལ"
        ],
        [
            "ས་གསུངས་པའི་དོན། །",
            "རང་བྱུང་རྡོ་རྗེས་བཞེད་པའི་གཞན་སྟོང་ནི། །",
            "རྒྱལ་བའི་དབང་པོའི་གསུང་ལ",
            "ས་འདི་སྐད་ཐོས།།",
            "སེམས་ཉིད་རྒྱ་ཆད་ཕྱོགས་ལྷུང་དང་བྲལ་ཞིང༌།།",
            "རང་བཞིན་འོད་གསལ་དབྱིངས་རིག་དབྱེར་མེད་པའི། །",
            "ཐིག་ལེ་ཆེན་པོ་ཐ་མལ་ཤེས་པ་ཡི། །",
            "ངོ་བོ་གང་དུའང་འགྱུར་བ་མེད་པ་ལ།།",
            "བློ་བུར་དྲི་མ་དག་ཚེ་སངས་རྒྱས་སུ། །",
            "གྱུར་པའི་ཆ་ནས་གཞན་སྟོང་ཞེས་བྱར་གྲགས།།",
            "གདོད་མའི་གཞི་ལ་སྒྲིབ་པས་མ་གོས་པ། །",
            "འདི་ནི་གཞན་གྱིས་སྟོང་པའི་གོ་དོན་ཡིན།།",
            ""
        ],
        [
            "སེམས་ཉིད་རང་གིས་རང་ཉིད་མ་རིག་པ། །",
            "འདི་ལ་བློ་བུར་སྒྲིབ་པ་ཞེས་བྱ་སྟེ།།",
            "སེམས་དང་འབྲལ་དུ་རུང་བའི་དོན་ཡིན་པས། །",
            "དེ་ཡིས་སེམས་ཉིད་སྟོང་ཕྱིར་གཞན་སྟོང་ཡིན།།",
            "གཤིས་ལ་བཞུགས་པའི་ཡོན་ཏན་དྲུག་ཅུ་བཞི། །",
            "དེ་ནི་ནམ་དུའང་སེམས་དང་མི་འབྲལ་མོད།།",
            "གཞི་ཡི་དུས་སུ་སྒྲིབ་བཅས་སངས་རྒྱས་དང༌། །",
            "འབྲས་དུས་དྲི་མེད་སངས་རྒྱས་ཞེས་སྨྲོས་ཤིག །",
            "སྒྲིབ་ཀུན་བྲལ་བའི་ཡོན་ཏན་སོ་གཉིས་དང༌། །",
            "ཕྲིན་ལས་རྒྱས་པའི་རྣམ་སྨིན་སུམ་ཅུ་གཉིས། །",
            "རྫོགས་པའི་སངས་རྒྱས་ཁོ་ནའི་ཁྱད་ཆོས་ཏེ།།",
            "འདི་ནི་གཞི་ལ་བཞུགས་པར་མི་འདོད་དོ།།",
            "གཞི་ལ་བཞུགས་པའི་ཡོན་ཏན་དྲུག་ཅུ་བཞི། །",
            "སྒྲིབ་པས་བསྒྲིབས་ཤིང་དྲི་མ་དེ་བཅོམ་པས། །",
            "དྲི་མེད་རྒྱལ་བར་འགྱུར་ཕྱིར་གཞན་སྟོང་གི །",
            "སྟོང་གཞི་བདེ་བར་གཤེགས་པའི་སྙིང་པོ་ནི། །",
            "སེམས་ཉིད་རང་བཞིན་འོད་གསལ་འདི་ཉིད་ཡིན།།",
            ""
        ],
        [
            "སྟོང་བྱེད་སྤང་བྱ་བློ་བུར་དྲི་མ་དེ།།",
            "གཟུང་དང་འཛིན་པའི་རྣམ་རྟོག་འདི་ལ་ཟེར།།",
            "དེ་ཕྱིར་གཟུང་འཛིན་རྣམ་རྟོག་དང་བྲལ་བའི། །",
            "སེམས་ཉིད་ཁོ་ན་དོན་དམ་བདེན་པ་སྟེ།།",
            "རང་བཞིན་འོད་གསལ་ཟུང་འཇུག་ལྷན་ཅིག་སྐྱེས།།",
            "དབྱིངས་རིག་དབྱེར་མེད་ཐ་མལ་ཤེས་པ་ཉིད། །",
            "གཞན་སྟོང་ཟབ་མོའི་ལྟ་བ་ཡིན་ཞེས་གསུངས།།",
            "དེས་ན་རང་སྟོང་གཞན་སྟོང་ཞེས་པ་ཡང༌། །",
            "འགལ་བ་མིན་ཞེས་བདག་གི་བླ་མ་བཞེད།།",
            ""
        ],
        [
            "འདི་ལ་སླར་ཡང་ངེས་ཤེས་འདྲོངས་འདོད་ན།།",
            "བརྡ་དོན་བཀྲོལ་གྱི་ངག་ལས་ལེན་པར་མཛོད། །",
            " དྲི་བ་ཀུན་ལན་འདེབས་པ་སངས་རྒྱས་ཀྱི། །",
            "སྨོན་ནས་མཁྱེན་པའི་ཏིང་ངེ་འཛིན་ཡིན་ཕྱིར། །",
            "ཁྱེད་ཀྱི་དོགས་གནས་དྲི་བཞེད་མ་ལུས་ལ།།",
            "བདག་གིས་ཀུན་ལན་ཚུལ་བཞིན་ཅི་ཞིག་སྤོབས།།",
            "འོན་ཀྱང་དྲི་འདོད་གང་ཡོད་སྨྲོས་ཤིག་དང༌། །",
            "ལན་ལྡོན་ནུས་རྣམས་དཔེ་མཁྱུད་མེད་པར་སྨྲ།།",
            "ལྐོག་ཏུ་གྱུར་རྣམས་ཁྱེད་ལ་བཟོད་པར་གསོལ།།",
            ""
        ],
        [
            "ཟོལ་མེད་གཏམ་ལ་བདག་བློ་སྔ་ནས་འདྲིས། །",
            "འདི་ལྟར་སྨྲས་པའི་དགེ་བའི་ཉིན་བྱེད་ནི། །",
            "ལྷག་བསམ་གསེར་གྱི་ཤིང་རྟས་ལེགས་དྲངས་ནས།།",
            "ཐེ་ཚོམ་མུན་ཐིབས་སེལ་བར་བྱས་པ་དེས། །",
            "འགྲོ་ཀུན་རྨོངས་པའི་གཡང་ལས་རྒྱལ་གྱུར་།",
            "ཅེས་པ་ལྕགས་མོ་དབོན་པོ་བསོད་ནམས་ལྷུན་གྲུབ་ཀྱིས་",
            "དྲིས་པའི་ཚིག་ལ་ལན་དུ་སྨྲས་པ་འདི་ནི་",
            "མང་དུ་ཐོས་པའི་དགེ་སློང་ཆོས་སྨྲ་བ་ཀརྨཱ་ཕྲིན་ལས་པས་",
            "ཡོས་ལོ་ཧོར་ཀ་གཉིས་པའི་ཚེས་བདུན་ལ་",
            "ཟིངས་པོ་འབུམ་པ་སྒང་གི་སྒར་དུ་",
            "ཡི་གེར་བྲིས་པ་བཀྲ་ཤིས་དཔལ་འབར་འཛམ་གླིང་རྒྱན་དུ་ཤོག། ",
            "༄༅། །དྲིས་ལན་པདྨ་དཀར་པོའི་ཆུན་པོ་ཞེས་བྱ་བ་",
            "རྒྱ་སྟོན་དྲིས་ལན་བཞུགས་སོ།། ",
            "ན་མཤྩིཏྟ་བཛྲཱ་ཡ། ",
            "ནམ་མཁའི་རང་བཞིན་རྒྱལ་བའི་ཆོས་ཀྱི་སྐུ། །",
            "མཚན་མ་དང་བྲལ་ཡེ་ནས་རྣམ་དག་པ། །",
            "སེམས་ཀྱི་རང་ཞལ་བལྟ་ལ་"
        ],
        [
            "བརྩོན་པ་དེས། །",
            "དྲིས་པའི་ལན་དུ་ཅུང་ཟད་བརྗོད་པར་བྱ།།",
            "དྲི་བ་ཀུན་ལན་འདེབས་པ་སངས་རྒྱས་ཀྱི། །",
            "མ་འདྲེས་ཡོན་ཏན་ཡིན་ཕྱིར་བདག་འདྲ་བས། །",
            "ཁྱེད་ཀྱི་བཞེད་པ་མཐའ་དག་རྫོགས་དཀའ་ཡང༌། །",
            "དྲི་བར་འོས་ཤིང་ཅོ་འདྲི་མ་ཡིན་།",
            "ཟོལ་མེད་ལྷག་བསམ་དག་པས་དྲིས་པའི་ལན། །",
            "ལྡེམ་པོ་དང་བྲལ་ངག་གིས་སྨྲས་པ་འདི། །",
            "ཆོས་ཀྱི་རྗེས་འབྲང་རྟོག་དཔྱོད་ལྡན་པ་ཡི། །",
            "རྣམ་དཔྱོད་བློ་ཡིས་ཅི་དགར་ལོང་ཞིག་ཀྱཻ། །",
            " དེ་ཡང་དྲི་བ་དང་པོ། ",
            "དེང་རང་གི་སྟོན་པ་བཅོམ་ལྡན་འདས་འདིས་",
            "མདོ་སྔགས་གཉིས་ཀྱི་ལུགས་སུ་ཇི་ལྟར་སངས་རྒྱས་པའི་ཚུལ་དང༌། ",
            "ཞེས་པའི་ལན་ནི། ",
            "ཀླུ་སྒྲུབ་ཀྱིས། ",
            "དང་པོར་བྱང་ཆུབ་མཆོག་ཏུ་ཐུགས་བསྐྱེད་ནས།། ",
            "བསྐལ་པ་གྲངས་མེད་གསུམ་དུ་ཚོགས་བསགས་ཏེ།། ",
            "བར་དུ་གཅོད་པའི་བདུད་བཞི་འཇོམས་མཛད་པ། །",
            " ཞེས་གསུངས་པ་ལྟར། ",
            "དང་པོར་བྱང་ཆུབ་མཆོག་ཏུ་ཐུགས་བསྐྱེད། ",
            "བར་དུ་བསོད་ནམས་དང་ཡེ་ཤེས་ཀྱི་ཚོགས་།",
            "མཐར་བདུད་བཞི་བཅོམ་ནས་",
            "སངས་རྒྱས་པར་མདོ་སྔགས་གཉིས་།",
            ""
        ],
        [
            "སེམས་བསྐྱེད་ཚུལ་།",
            "འདུལ་བ་ལུང་དུ། ",
            "རྒྱལ་པོ་འོད་ལྡན་དུ་གྱུར་པའི་ཚེ། ",
            "ཐོག་མར་སེམས་བསྐྱེད་པར་བཤད་པ་དང༌། ",
            "སྙིང་རྗེ་པད་དཀར་དུ་",
            "བྲམ་ཟེ་རྒྱ་མཚོའི་རྡུལ་གྱིས་",
            "པདྨ་དཀར་པོ་དང་འདྲ་བའི་སྙིང་རྗེ་བསྐྱེད་ནས་",
            "སེམས་བསྐྱེད་པར་བཤད་པ་དང༌། ",
            "དྲིན་ལན་བསབ་པ་ལས། ",
            "དམྱལ་བའི་ཤིང་རྟ་འདྲེན་པའི་ཕྱུགས་སུ་འཁྲུངས་པའི་ཚེ། ",
            "སེམས་བསྐྱེད་པར་བཤད་པ་སོགས་ཡོད་ཀྱང༌། ",
            "མདོ་ལུགས་གྲགས་ཆེ་བ་ལ་",
            "རྫ་མཁན་གྱི་བུ་ཁྱེའུ་སྣང་བྱེད་དུ་གྱུར་པའི་ཚེ་སེམས་བསྐྱེད་དེ་",
            "ཤཱཀྱ་ཐུབ་པ་ཆེན་པོ་སོགས་",
            "སངས་རྒྱས་བདུན་ཁྲི་ལྔ་སྟོང་མཆོད་ནས་",
            "བསྐལ་པ་གྲངས་མེད་གཅིག་ཏུ་ཚོགས་བསགས་པས་ས་དང་པོར་།",
            "གྲངས་མེད་གཉིས་པ་ལ་",
            "བདུན་ཁྲི་དྲུག་སྟོང་ལ་ཚོགས་བསགས་པས་མ་དག་ས་བདུན་།",
            "གྲངས་མེད་གསུམ་པ་ལ་",
            "བདུན་ཁྲི་བདུན་སྟོང་ལ་བསྙེན་བཀུར་ཞིང་ཚོགས་བསགས་པས་",
            "དག་པ་ས་གསུམ་བགྲོད་ནས་",
            "འོག་མིན་དུ་ཆོས་ཀྱི་སྐུར་སངས་རྒྱས་།",
            "རྟེན་གྱི་གང་ཟག་ལོངས་སྤྱོད་རྫོགས་པའི་སྐུར་གྱུར་པ་ཉིད་",
            "དགའ་ལྡན་དུ་དམ་པ་ཏོག་དཀར་པོར་སྤྲུལ་པ་སོགས་",
            "མཛད་པ་བཅུ་གཉིས་ཀྱི་ཚུལ་བསྟན་པར་མཛད་པས་",
            "སྐུ་གསུམ་དུ་སངས་རྒྱས་པར་བཞེད་ལ",
            ""
        ],
        [
            "དེ་ཡང་ཚོགས་ལམ་འབྲིང་པོའི་ཚེ་",
            "དཀོན་མཆོག་མངོན་པར་རྟོགས་པ་ཐོབ་པས་",
            "ལྷའི་བུའི་བདུད་བཏུལ། ",
            "འཆི་བདག་གི་བདུད་དང་",
            "ཉོན་མོངས་པའི་བདུད་དང་",
            "ཕུང་པོའི་བདུད་གསུམ་ག་སྦྱོར་ལམ་ཆོས་མཆོག་གི་མཐར་བཏུལ། ",
            "ཤེས་བྱའི་སྒྲིབ་པ་བག་ཆགས་དང་བཅས་པ་",
            "ས་བཅུའི་རྒྱུན་གྱི་མཐར་བཅོམ་པ་ཡིན་ནོ།། ",
            "སྔགས་ལུགས་ལའང་",
            "སེམས་བསྐྱེད་ཚུལ་ཟུར་པ་མ་གསུངས་ཤིང༌། ",
            "མན་ངག་སྙེ་མར་གོང་བཞིན་འབྱུང་།",
            "སེམས་བསྐྱེད་མ་ཐག་པ་ནས་",
            "སྔགས་ཀྱི་ལམ་ཉམས་སུ་བླངས་པས། ",
            "བསྐལ་པ་གྲངས་མེད་མང་པོ་",
            "གདན་ཐོག་གཅིག་ལ་བགྲོད་པའི་ཐབས་ཀྱི་ཁྱད་པར་ལ་བརྟེན་ཏེ་",
            "སངས་རྒྱས་པར་བཞེད་དོ།།",
            "མདོ་ལུགས་ལ་ས་བཅུ་པའི་མཐར་",
            "འོད་ཟེར་ཆེན་པོའི་དབང་བསྐུར་ནས་",
            "སངས་རྒྱས་པའི་རྣམ་གཞག་གསུངས་ཀྱང༌། ",
            "རྒྱུད་སྡེ་ལས་བྱུང་བའི་མངོན་པར་བྱང་ཆུབ་པ་ལྔས་",
            "སངས་རྒྱས་པའི་ཚུལ་མ་གསུངས་པས་ཁྱད་པར་ཤིན་ཏུ་ཆེའོ།། ",
            "དྲི་བ་གཉིས་པ། ",
            "དེས་ཆོས་ཀྱི་འཁོར་ལོ་ཇི་ལྟར་བསྐོར་བ། ",
            "ཞེས་པའི་ལན་ནི། ",
            "མདོ་སྡེ་གདམས་ངག་འབོགས་པའི་རྒྱལ་པོ་ལས། ",
            "རྒྱུ་ལ་མོས་པ་རྒྱུ་ཆོས་ཀྱི། །",
            " འཁོར་ལོ་རབ་ཏུ་བསྐོར་ནས་",
            ""
        ],
        [
            "ཀྱང༌། །",
            " རྡོ་རྗེ་ཐེག་པའི་ཉེ་ལམ་ཞིག །",
            " ཞེས་གསུངས་པ་ལྟར། ",
            "ཐོག་མར་རྒྱུ་མཚན་ཉིད་ཐེག་པའི་ཆོས་འཁོར་རིམ་པ་གསུམ་བསྐོར་ནས་",
            "སླར་ཡང་རྡོ་རྗེ་ཐེག་པའི་ཆོས་འཁོར་བསྐོར་བར་འདོད་པ་དང༌། ",
            "རྣལ་འབྱོར་གྱི་རྒྱུད་འགའ་ཞིག་ཏུ། ",
            "དཀའ་བ་སྤྱོད་པའི་གནས་སྐབས་སུ་",
            "སྐུ་ལུས་ཆུ་བོ་ནཻ་རཉྫ་ནར་བཞུགས་ཀྱང་",
            "ཡེ་ཤེས་ཀྱི་ལུས་ཀྱིས་འོག་མིན་དུ་",
            "རྡོ་རྗེ་ཐེག་པའི་ཆོས་འཁོར་བསྐོར་ནས",
            "སླར་བྱང་ཆུབ་ཀྱི་ཤིང་དྲུང་དུ་སངས་རྒྱས་པའི་ཚུལ་བསྟན་པའི་རྗེས་སུ་",
            "མཚན་ཉིད་ཐེག་པའི་ཆོས་འཁོར་བསྐོར་བར་བཤད་པ་དང༌། ",
            "དུས་འཁོར་ལས་ས་གའི་ཉ་ལ་",
            "སངས་རྒྱས་ཏེ་ཐེག་པ་གསུམ་བསྟན་ནས",
            "མྱ་ངན་ལས་འདའ་ཀར་དུས་འཁོར་གསུངས་པར་བཤད་པ་སོགས་ཡོད་ཀྱང༌། ",
            "དོན་ལ་གདུལ་བྱའི་སྐལ་པ་དང་འཚམ་པར་",
            "གང་ལ་གང་འདུལ་གྱི་ཚུལ་དུ་ཆོས་འཁོར་བསྐོར་བ་ཡིན་པས་",
            "དུས་གང་དང་གནས་ལ་སོགས་པ་མཐའ་གཅིག་ཏུ་ངེས་གཟུང་མི་།",
            "སངས་རྒྱས་གསུང་གཅིག་ཉིད་དུ་གསུང་མོད་ཀྱི། །",
            "གདུལ་བྱ་མོས་པའི་དབང་གིས་སོ་སོར་།",
            "ཞེས་པ་དེ་ཁོ་ན་ལྟར་ཡིན་ནོ།།",
            ""
        ],
        [
            "དྲི་བ་གསུམ་པ། ",
            "དེ་རྣམས་ཀྱི་བརྗོད་བྱའི་དོན་གང་ཡིན་པ། ",
            "ཞེས་པའི་ལན་ནི། ",
            "སངས་རྒྱས་ཀྱིས་ཆོས་ཇི་སྙེད་ཅིག་གསུངས་པ་ཐམས་ཅད་ཀྱང་",
            "གདུལ་བྱའི་རྒྱུད་ཀྱི་སྒྲིབ་པ་བསལ་ནས་",
            "བྱང་ཆུབ་ཀྱི་ལམ་ལ་འགོད་པའི་ཆེད་ཁོ་ནར་གསུངས་པས་",
            "སྟོང་པ་ཉིད་ལ་འབབ་པ་དང་སྟོང་པ་ཉིད་ལ་གཞོལ་བ་ཤ་སྟག་ཡིན་ལ",
            "དེའི་ཡན་ལག་ཏུ་དགོངས་ཏེ་གསུངས་པ་དང་",
            "དགོངས་པ་ཅན་མ་ཡིན་པས་གསུངས་པ་སོགས་",
            "བརྗོད་ཚུལ་མཐའ་ཡས་པ་རྣམས་ནི་",
            "འདིར་ཡི་གེ་ལ་བྲིར་མ་ལང་ངོ༌།། ",
            "དྲི་བ་བཞི་པ། ",
            "དྲང་ངེས་གཉིས་ཀྱི་དབྱེ་བ། ",
            "ཞེས་པའི་ལན་ནི། ",
            "ཀུན་རྫོབ་བདེན་པ་ལ་དྲང་དོན་དང༌། ",
            "དོན་དམ་བདེན་པ་ལ་ངེས་དོན་དུ་བྱས་ནས་",
            "བརྗོད་བྱ་དེ་གཉིས་ལས་བརྩམས་ཏེ་",
            "དྲང་དོན་གྱི་མདོ་དང་ངེས་དོན་གྱི་དབྱེ་བ་བྱེད་པ་དང༌། ",
            "མདོ་གཞིར་གཞག་ལ་"
        ],
        [
            "དགོངས་པ་ཅན་གཞན་དུ་དྲང་དགོས་མི་དགོས་ལ་",
            "བྱེད་པ་དང༌། བརྗོད་བྱ་ཇི་ལྟ་བ་བཞིན་ཁས་བླངས་པ་ལ་ལུང་རིགས་ཀྱི་གནོད་པ་འབབ་མི་འབབ་ལ་བྱེད་པ་དང༌། མཐར་ཐུག་ཐེག་པ་གཅིག་ཏུ་སྟོན་པ་དང་གསུམ་དུ་སྟོན་པ་ལ་བྱེད་པ་སོགས་འདོད་པ་མི་འདྲ་བ་མང་དུ་ཡོད་ཀྱང༌། དིང་སང་གྲགས་ཆེ་བས་འདིར་བྲི་མི་དགོས་ལ",
            "རྒྱལ་བའི་དབང་པོའི་བཞེད་པ་དགོངས་པ་གཞན་དུ་དྲང་དགོས་མི་དགོས་ལ་",
            "དྲང་དོན་གྱི་མདོ་དང་",
            "ངེས་དོན་གྱི་མདོའི་ཁྱད་པར་དུ་བཞེད་པ་",
            "འཇིག་རྟེན་གསུམ་སྒྲོན་དུ་རྒྱས་པར་གསུངས་ཡོད་པས་",
            "དེ་ཉིད་ལ་བལྟས་པས་ཆོག་གོ། ",
            "དྲི་བ་ལྔ་པ། ",
            "དེ་བཞིན་དུ་མཐའ་དྲུག་དང་ཚུལ་བཞིའི་",
            "དབྱེ་བ་དང་དགོས་པ། ",
            "ཞེས་པའི་ལན་ནི། ",
            "དྲང་དོན། ",
            "ངེས་དོན། ",
            "དགོངས་པ་ཅན་དང༌། ",
            "དགོངས་པ་ཅན་མ་ཡིན་པ། ",
            "སྒྲ་ཇི་བཞིན་པ། ",
            "སྒྲ་ཇི་བཞིན་པ་མ་ཡིན་པ་སྟེ་དྲུག་ལ་མཐའ་དྲུག་དང༌། ",
            "སྤྱིའི་དོན། ",
            "ཡི་གེའི་དོན། ",
            "སྦས་པའི་དོན། ",
            "མཐར་ཐུག་གི་དོན་དང་བཞི་ལ་ཚུལ་བཞི་།",
            "དགོས་པ་ནི། ",
            "རྒྱུད་སྡེའི་རྡོ་རྗེའི་ཚིག་ཟབ་ཅིང་བརླིང་པ་རྣམས་",
            "ཕྱིན་ཅི་མ་ལོག་པར་གོ་བའི་ཆེད་དུ་ཡིན་།",
            ""
        ],
        [
            "རྒྱུད་ཀྱི་ཚིག་རེ་རེའི་སྟེང་དུ་",
            "མཐའ་དྲུག་ཚུལ་བཞིའི་བཤད་པ་འབྱོར་བ་ཡང་སྲིད་།",
            "ཚིག་ཟིན་ལ་གོ་ཡུལ་འཆར་བདེ་མི་བདེ་ཅི་རིགས་པ་རྣམས་",
            "མཐའ་དྲུག་དང་ཚུལ་བཞི་པོ་གང་རུང་དུ་བཤད་པས་",
            "ཕྱིནཔ་ནི་དགོས་པ་ཡིན་ནོ།། ",
            "དྲི་བ་དྲུག་པ། ",
            "ཁྱད་པར་འདུལ་བ་ལ་དབྱར་གནས་དགག་དབྱེ་གསོལ་བཞི། ",
            "ཞེས་པའི་ལན་ནི། ",
            "འདུལ་བ་པ་རྣམས་གསོ་སྦྱོང་དབྱར་གནས་དགག་དབྱེ་རྣམས་ལ་",
            "གཞི་གསུམ་ཞེས་ཐ་སྙད་དང༌། ",
            "དེ་གསུམ་གྱི་ལག་ལེན་གྱི་ཆོ་ག་ལ་",
            "གཞི་གསུམ་གྱི་ཆོ་ག་ཞེས་གྲགས་པར་།",
            "གསོལ་བཞི་ཞེས་པ་འདུལ་བའི་ལས་ཀྱི་བྱ་བའི་མིང་།",
            "དེ་ཡང་ལས་བྱེད་པའི་ཆོ་ག་ཕལ་ཆེ་བ་ལ་",
            "འབྱུང་བའི་ལས་བརྗོད་པ་གསུམ་དང་",
            "གསོལ་བ་བཏབ་པ་གཅིག་།",
            "འདི་བཞི་ལ་གསོལ་བཞི་ཞེས་གྲགས་པ་།",
            ""
        ],
        [
            "གསོལ་བཞིའི་ལས་འདི་བསྙེན་རྫོགས་དང་",
            "གསོ་སྦྱོང་དབྱར་གནས་སོགས། ",
            "ལས་བརྒྱ་རྩ་གཅིག་པུའི་མང་པོ་ལ་དགོས་ཤིང༌། ",
            "སྐབས་འགའ་ཞིག་ཏུ་གསོལ་བ་དང་གཉིས་ཀྱི་ལས་དང༌། ",
            "གསོལ་བ་འབའ་ཞིག་པའི་ལས་བྱ་བ་ཡང་ཡོད་དོ།། ",
            "དྲི་ལན་དངོས་ནི། ",
            "དབྱར་གནས་ལ་དབྱར་སྔ་ཕྱི་གཉིས་ལས། ",
            "སྔ་མའི་དུས་ནི། ",
            "མདོ་རྩ་བ་ལས། དབྱར་ཀ་འབྲིང་པོའི་ཉའི་ཕྱི་དེ་ཉིན་པར་ཁས་ལེན་པར་བཤད་པ་དང༌། ",
            "མེ་ཏོག་ཕྲེང་རྒྱུད་ལས། ",
            "གྲོ་བཞིན་ཀ་བའི་ཚེས་གཅིག་ལ་",
            "ཁས་ལེན་པར་གསུངས་པ་གཉིས་མཐུན་ཞིང༌",
            "ཡུན་ཟླ་བ་གསུམ་དུ་གནས་པར་།",
            "ཕྱི་མ་ཡང་མདོ་རྩ་བ་ལས། ",
            "དབྱར་ཐུང་ངུ་ཤི་བའི་རོ་དང་འདྲ་བ་ལས་",
            "ཁས་ལེན་པར་བཤད་པ་དང༌། ",
            "མེ་ཏོག་ཕྲེང་རྒྱུད་ལས། ",
            "ཁྲུམས་ཀྱི་ཚེས་གཅིག་ལ་ཁས་ལེན་པར་བཤད་པ་གཉིས་མཐུན་།",
            "ཀ་བའི་ངོས་འཛིན་ལ་བོད་ན་ལུགས་གཉིས་སྣང་།",
            "སྔ་རབས་པ་འགའ་ཞིག་དང༌། ",
            "དང་སང་རི་བོ་དགེ་ལྡན་པ་རྣམས་ནི། ",
            "མདོ་ཉི་མའི་སྙིང་པོ་ལས། ",
            "སྐར་མ་སྨིན་དྲུག་གིས་ཉ་བའི་ཚེ་ལོ་རྫོགས་པར་བཤད་པས། ",
            "ཧོར་ཀ་བཅུ་པར་གྲགས་པ་",
            "ཉ་དྲུག་འཛོམ་པའི་ཟླ་བ་དེའི་ཚེས་བཅུ་དྲུག་ནས་",
            "མགོའི་ཀ་བར་ངོས་འཛིན་ཞིང་ལོ་མགོར་འདོད་པས། ",
            "ཧོར་ཀ་དྲུག་པ་ཆུ་སྟོད་ཀྱིས་ཉ་བའི་ཚེས་བཅུ་དྲུག་ལ་",
            "དབྱར་སྔ་མ་ཁས་ལེན་པའི་དུས་དང༌། ",
            "ཧོར་ཀ་བདུན་པར་གྲགས་པ་གྲོ་བཞིན་གྱིས་ཉ་བའི་ཚེས་བཅུ་དྲུག་ནི་",
            "དབྱར་ཕྱི་མ་ཁས་ལེན་པའི་དུས་སུ་འདོད་ལ",
            ""
        ],
        [
            "སྔོན་བཅོམ་ལྡན་འདས་ཀྱིས་སུམ་ཅུ་རྩ་གསུམ་པའི་གནས་སུ་ཡུམ་གྱི་དོན་དུ་དབྱར་སྔ་མ་ཞལ་གྱིས་།",
            "ཧོར་ཀ་དགུ་པའི་ཚེས་བཅྭ་ལྔ་ལ་དགག་དབྱེ་མཛད་ནས་",
            "མི་ཡུལ་དུ་བྱོན་པས། ",
            "དིང་སང་ལྷ་ལས་བབས་པའི་དུས་མཆོད་ཀྱང་",
            "ཧོར་ཀ་དགུ་པའི་ཉ་ལ་བྱེད་ཅིང་དེ་ཉིད་ལ་དབྱུག་པ་ཀ་བའི་ཉ་ཞེས་ཟེར་པ་ཡང་",
            "ཕྱོགས་མཐུན་པའི་ཤེས་བྱེད་དུ་སྨྲའོ།། ",
            "ཚོགས་སྡེ་བཞི་ལ་སོགས་པ་འདུལ་འཛིན་མང་དག་གིས་ནི། ",
            "ཧོར་ཀ་དགུ་པའི་ཚེས་བཅུ་དྲུག་ལ་ལོ་མགོར་བྱས་ནས་",
            "ལྔ་པའི་བཅུ་དྲུག་ལ་དབྱར་ཁས་ལེན་པར་མཛད་སྣང་བ། ",
            "རྗེ་ཡིད་བཟང་རྩེ་པ་དང༌། ",
            "གསེར་མདོག་ཅན་པ་སོགས་ཕྱིས་ཀྱི་",
            "མཁས་པ་མང་པོས་འདིའི་རྗེས་སུ་འབྲངས་ནས",
            "ལུགས་སྔ་མ་སྨྲ་བ་རྣམས་ལ་",
            "ཧོར་ཀ་ལྔ་པ་དང་",
            "དྲུག་པའི་སྟོད་སོགས་ཆར་ཆེ་བའི་དུས་སུུ་",
            "དབྱར་གྱི་གོས་རས་ཆེན་མེད་པར། ",
            "བཅུ་པའི་ཚེ་ཆར་ཆད་པའི་དུས་སུ་རས་ཆེན་གྱིས་ཅི་ཞིག་།",
            ""
        ],
        [
            "ཅེས་གསུང་བར་སྣང་བས་",
            "ལུགས་གཉིས་ཀ་མཁས་པ་རྣམས་ལ་གྲགས་སོ།།",
            "ཟླ་བ་ལ་དཀར་ནག་གི་ཆ་བཅྭ་ལྔ་རེ་ལས་མེད་པས། ",
            "གསུང་རབ་ལ་གྲགས་ཚོད་ཚེས་བཅུ་དྲུག་པ་མེད་ཀྱང༌། ",
            "གོང་དུ་ཚེས་བཅུ་དྲུག་ཅེས་སྨོས་པ་གོ་སླ་བའི་དབང་དུ་བྱས་པ་།",
            "དབྱར་གྱི་ཆོ་ག་ནི། ",
            "སྣྲོན་ཀའི་ཚེས་བཅྭ་ལྔ་ལ་སྦྱོར་བའི་ཆོ་ག་།",
            "སང་ཉིན་བཅུ་དྲུག་ལ་ཁས་ལེན་དངོས་བྱེད་པ་ཡིན་པས། ",
            "རྒྱས་པར་ནི་གཞི་གསུམ་གྱི་ཆོ་གར་གསལ་ལོ། །",
            "དགག་དབྱེའི་དུས་ནི་",
            "སྔར་བརྗོད་པ་རྣམས་ཀྱིས་ཤེས་ལདངོས་གཞི་ནི། ",
            "ལྟུང་བ་གླེང་བ་དང༌། ",
            "རྫས་ཀྱི་དགག་དབྱེ་གཉིས་བྱེད་དགོས་པས། ",
            "འདི་ཡང་གཞི་གསུམ་གྱི་ཆོ་ག་ན་གསལ་བར་ཡོད་དོ།། ",
            "དྲི་བ་བདུན་པ། ",
            "སོ་ཐར་རིགས་བདུན་གྱི་སྡོམ་པ་ཐོབ་མཚམས་དབྱེ་བ་ངོ་བོ་ཉམས་ན་འཆོས་།",
            ""
        ],
        [
            "ཞེས་པའི་ལན་ནི། ",
            "སོ་ཐར་གྱི་སྐད་དོད་པྲ་ཏི་མོཀྵ་ཞེས་པ། ",
            "སོ་སོར་ཐར་པ་དང༌། ",
            "དང་པོར་ཐར་པ་དང༌། ",
            "རབ་ཏུ་ཐར་པ་དང༌། ",
            "ཡང་དག་པར་ཐར་པ་དང༌། ",
            "མཆོག་ཏུ་ཐར་པ་སོགས་དོན་མང་པོ་ལ་འཇུག་པས་",
            "འཁོར་བ་ལས་ངེས་འབྱུང་གི་བསམ་པས་བླང་པ་གལ་ཆེ་།",
            "དེ་ཡང་དགེ་བསྙེན་ཕ་མ་གཉིས། ",
            "དགེ་ཚུལ་ཕ་མ་གཉིས། ",
            "དགེ་སློབ་མ། ",
            "དགེ་སློང་ཕ་མ་གཉིས་ཏེ་བདུན་གྱི་སྡོམ་པ་ལ་",
            "སོ་ཐར་རིགས་བདུན་ཞེས་གྲགས་ཤིང༌། ",
            "དེ་ཐོག་ཏུ་བསྙེན་གནས་བསྣན་ན་སོ་ཐར་",
            "རིགས་བརྒྱད་དུ་འགྱུར་ཡང་",
            "བསྙེན་གནས་ཉིན་ཞག་གཅིག་པ་ཡིན་པས་རྒྱ་ཆུང་བར་",
            "དགོངས་ཏེ་ཇི་སྲིད་འཚོའིི་སོ་ཐར་ལ་རིགས་བདུན་ཞེས་གསུངས་པ་ཡིན་ནོ།། ",
            "ངོ་བོ་ནི། ",
            "བྱེ་བྲག་སྨྲ་བས་རྣམ་པར་རིག་བྱེད་མ་ཡིན་པའི་གཟུགས་སུ་འདོད་།",
            "མདོ་སྡེ་པས་ཀྱང་གཟུགས་སུ་འདོད་ཟེར་མི་ཡོད་རུང༌། ",
            "མདོ་ལས། ",
            "གང་གཟུགས་དགེ་བའོ།།",
            "ཞེས་སྨྲ་བ་དེ་ནི་ཤཱཀྱའི་སྲས་མ་ཡིན་ཞེས་",
            "གསུངས་པའི་དངོས་བསྟན་བཞིན་ཁས་ལེན་པ་དང༌། ",
            "རྣམ་འགྲེལ་ལས། ",
            "ལུས་ཅན་མིན་ཕྱིར་སྡིག་ལྕི་མིན།།",
            ""
        ],
        [
            "ཞེས་གསུངས་པའི་ཤུགས་ཀྱིས་",
            "དགེ་བ་ལུས་ཅན་མིན་པར་ཁས་ལེན་དགོས་པས་",
            "སྡོམ་པའི་ངོ་བོ་ཤེས་པར་འདོད་དགོས་།",
            "སེམས་ཙམ་པས་ཀྱང་",
            "ཤེས་པར་འདོད་པའི་ལུང་མང་ངོ༌།།",
            "དབུ་མ་པས་ཀྱང་སྡོམ་པའི་ངོ་བོ་ཤེས་པར་འདོད་།",
            "སྤྱོད་འཇུག་ལས། ",
            "སྤོང་བའི་སེམས་ནི་ཐོབ་པ་ལས། །",
            "ཚུལ་ཁྲིམས་ཕ་རོལ་ཕྱིན་པར་འདོད།།",
            "ཅེས་གསུངས་ཤིང༌། ",
            "ཕར་ཕྱིན་དྲུག་བེམས་པོར་མི་འདོད་པའི་ལུང་མང་ངོ༌།། ",
            "དབྱེ་བ་།",
            ""
        ],
        [
            "ཐེག་པའི་སྒོ་ནས་ཉན་ཐོས་ཀྱི་སོ་ཐར། རང་རྒྱལ་གྱི་སོ་ཐར། ཐེག་ཆེན་གྱི་སོ་ཐར་གསུམ་མམ་རྟེན་གྱི་སྒོ་ནས་ཕ་མ་གཉིས་ལ་སོགས་པར་དབྱེར་ཡོད་ཀྱང༌། གོང་གི་བདུན་པོ་དེ་ལ་ནང་སེལ་དུ་དབྱེ་ན",
            "དགེ་བསྙེན་ལ་སྐྱབས་གསུམ་འཛིན་པའི་དགེ་བསྙེན། སྣ་གཅིག་སྤྱོད་པའི། སྣ་འགའ་སྤྱོད་པའི། ཕལ་ཆེར་སྤྱོད་པའི། ཡོངས་རྫོགས་ཀྱི། ཚངས་སྤྱོད་ཉེར་གནས་ཀྱི། གོ་མིའི་དགེ་བསྙེན་དང་བཅས་པས་བདུན་གསུངས་པའི་ཕྱིར་ན་དེ་དང་དེ་ཡི་སྡོམ་པ་ཡང་བདུན་ནོ་ཞེས་སྨྲའོ།། ",
            "དེ་ཡང་",
            "དགེ་བསྙེན་ཞིག་ལ་",
            "སྐྱབས་འགྲོའི་བསླབ་བྱ་ཙམ་ལ་སློབ་པ་དང༌། ",
            "དེ་ཐོག་ཏུ་རྩ་བ་བཞི་ལས་",
            "གང་ཡང་རུང་བ་གཅིག་བསྲུང་བ་དང༌། ",
            "གཉིས་བསྲུང་བ་དང༌། ",
            "གསུམ་བསྲུང་བ་དང༌། ",
            "ལོག་གཡེམ་ལ་གཅིག་ཏུ་བྱས་པའི་",
            "རྩ་བཞི་ཆང་དང་ལྔ་བསྲུང་བ་དང༌། ",
            "མི་ཚངས་སྤྱོད་ལ་རྩ་བར་བྱས་པའི་",
            "རྩ་བཞི་ཆང་བཅས་བསྲུང་བ་དང༌། ",
            "བསྙེན་གནས་ཀྱི་བསྲུང་བྱ་ཡན་ལག་བརྒྱད་",
            "ཇི་སྲིད་འཚོའི་བར་དུ་བསྲུང་བ་ལ་འདོད་པ་ཡིན་པས། ",
            "བྱེ་བྲག་ཏུ་སྨྲ་བ་སྡོམ་པ་ལེན་པའི་དུས་སུ་",
            "ངེས་པ་ལྔ་བྲལ་དགོས་པས། ",
            "དང་པོར་ཡོངས་རྫོགས་བླངས་པ་ལས་",
            "ཡན་ལག་འགའ་ཙམ་ཉམས་ནས་མ་ཉམས་པར་",
            "གང་ལུས་བསྲུང་བ་ལ་དེ་དང་དེར་འདོད་ལ",
            "དེ་ཡང་སོ་ཤོར་བ་དང༌། ",
            "ཀུན་གཏོང་པའི་ལུགས་གཉིས་ལས། ",
            "དང་པོས་དགེ་བསྙེན་མཚན་ཉིད་པ་དང༌། ",
            "ཕྱི་མས་བརྟགས་པ་བར་།",
            "མདོ་སྡེ་པས་ལེན་དུས་ནས་",
            "ཇི་ལྟར་འདོད་པ་བཞིན་བླངས་ནས་བསྲུང་བར་འདོད་དོ།། ",
            "ཐོབ་མཚམས་སྡོམ་པ་འབོགས་པའི་ལས་ཆོག་",
            "སོ་སོ་ལ་བརྗོད་པ་གསུམ་ཡོད་པའི་",
            "བརྗོད་པ་དང་པོ་གཉིས་སོང་ནས་",
            ""
        ],
        [
            "བརྗོད་པ་གསུམ་པ་ལ་ཆ་གསུམ་དུ་ཕྱེ་བའི་",
            "སྐྱབས་བརྗོད་དང་བདག་བརྗོད་།",
            "གཞན་བརྗོད་ཀྱི་མགོ་ཟུག་པའི་སྐབས་སུ་",
            "སྡོམ་པ་ཐོབ་པ་ཡིན་ནོ།།",
            "རྣམ་པ་གསལ་བའི་དཔེ་དགེ་བསྙེན་གྱི་སྔགས་ཚིག་ལ་མཚོན་།",
            "རྐང་གཉིས་ནས་མཆིའོའི་",
            "བར་སྐྱབས་།",
            "བདག་ནས་དགེ་བསྙེན་དུ་ཞེས་པ་བདག་།",
            "སློབ་དཔོན་གྱིས་གཟུང་དུ་གསོལ་",
            "ཞེས་པ་གཞན་བརྗོད་ཡིན་པས། ",
            "དགེ་བསྙེན་དུ་ཞེས་པ་དང༌། ",
            "སློབ་དཔོན་གྱིས་ཞེས་པའི་བར་དེར་",
            "སྡོམ་པ་ཐོབ་པ་ཡིན་ནོ།།",
            ""
        ],
        [
            "དགེ་སློང་ལ་སྐྱབས་བརྗོད་སོགས་མེད་ཀྱང༌། ",
            "ངོ་བོ་བརྗོད་པ། ",
            "བྱ་བ་བརྗོད་པ། ",
            "བྱེད་པ་བརྗོད་པ་ཞེས་ཆ་གསུམ་ཡོད་པས། ",
            "ཆ་ཐ་མ་ལ་གྲུབ་བོ། །",
            " ཉམས་ན་འཆོས་ཐབས་ནི། ",
            "ཐེག་དམན་པའི་ལུགས་།",
            "ཕམ་པ་དང་ཕམ་འདྲ་འཆབ་བཅས་ཀྱིས་",
            "ཉམས་ན་ཚེ་དེ་ལ་བཅོར་༼བཅོས་༽མེད་།",
            "དཔེར་ན་རྫ་བེའུ་ཆག་པ་བཞིན་།",
            "འཆབ་མེད་ཀྱིས་ཉམས་ན་",
            "བསླབ་པ་བྱིན་པས་འཆོས་པ་ཡིན་།",
            "དེ་ལ་ཡང་སྡོམ་པ་བསྐྱར་ནས་ལེན་པ་སོགས་མི་བྱེད་པར་",
            "ཆད་ལས་ལ་གནས་པ་ཉིད་ཀྱིས་དགྲ་བཅོམ་པའི་འབྲས་བུ་ཐོབ་ཏུ་རུང་བར་འདོད་པ་དང༌། ",
            "ཆད་ལས་ལྕི་ཞིང་",
            "ཡུན་རིང་བ་དང་དུ་བླངས་ཏེ",
            ""
        ],
        [
            "བཤགས་སྡོམ་འགྱོད་སེམས་གདུང་ཤུགས་ཅན་བྱས་པས་",
            "ཕམ་པ་ཅུང་ཟད་སྲབས་༼སྲབ་༽པ་།",
            "སྡོམ་སོ་ཕུལ་།",
            "སླར་སྡོམ་པ་གཙང་མ་གསར་དུ་ལེན་པར་བཞེད་པའང་ཡོད་དོ།།",
            "ལྷག་མ་མན་གྱི་ཉམས་པ་ནི་ལྕི་ཡང་ལ་དཔགས་པའི་ཆད་ལས་དང་",
            "བཤགས་པས་སོར་ཆུད་པར་།",
            "ཐེག་ཆེན་པའི་ལུགས་།",
            "ཕམ་པ་དང་ཕམ་འདྲས་ཉམས་པ་ཡང་",
            "སྡོམ་པ་བསྐྱར་ནས་བླངས་པས་སོས་པར་འདོད་།",
            ""
        ],
        [
            "དཔེར་ན་གསེར་དངུལ་གྱི་བུམ་པ་ཞོམ་པ་སྲོང་བ་བཞིན་ནོ།།",
            "ཞེས།",
            "ལྷག་མ་མན་ལ་ཆད་ལས་དང་",
            "བཤགས་པས་སོས་པར་འདོད་པ་གོང་བཞིན་ནོ།།",
            "ཕྱིར་བཅོས་བྱེད་ལུགས་རྒྱས་པར་ནི་",
            "བསླབ་བྱ་རྣམས་སུ་ཤེས་པར་བྱའོ།། ",
            "དྲི་བ་བརྒྱད་པ། ",
            "བཅས་རང་བཞིན། ",
            "ཞེས་པའི་ལན་ནི། ",
            "དྲི་ཚིག་འདིའི་ཞེ་འདོད་བཅས་པའི་ཁ་ན་མ་ཐོ་བ་དང༌། ",
            "རང་བཞིན་གྱི་ཁ་ན་མ་ཐོ་བའི་ཁྱད་པར་",
            "གང་ཡིན་ཞེས་དྲི་བར་སེམས་པས། ",
            "དང་པོ་༼བཅས་པའི་ཁ་ན་མ་ཐོ་བ་༽ནི། ",
            "བཅས་པ་དང་ལྡན་པས་སྤྱད་ན་",
            "ཁ་ན་མ་ཐོ་བར་འགྱུར་ལ",
            "ཐ་མལ་པས་སྤྱད་ན་ཁ་ན་མ་ཐོ་བར་",
            "མི་འགྱུར་བ་ཞིག་ལ་འདོད་།",
            ""
        ],
        [
            "དཔེར་ན་ཕྱི་དྲོའི་ཁ་ཟས་བཞིན་ནོ།། ",
            "གཉིས་པ་༼རང་བཞིན་གྱི་ཁ་ན་མ་ཐོ་བ་༽ནི། བཅས་མ་བཅས་ལ་ཁྱད་མེད་པར་གང་ཟག་སུས་སྤྱད་ཀྱང་ཁ་ན་མ་ཐོ་བར་འགྱུར་བ་ཞིག་ལ་འདོད་།",
            "དཔེར་ན། ",
            "མི་དགེ་བ་བཅུ་པོ་བཞིན་ནོ།། ",
            "དྲི་བ་དགུ་པ། ",
            "སྡོམ་གསུམ་ཡར་ལྡན་ནང་འགལ་གོང་མ་གཙོ་བ་གཏོང་བའི་དུས་རྣམས་ཇི་ལྟར་ལགས། ",
            "ཤེས་པའི་ལན་ནི། ",
            "སྡོམ་གསུམ་ཞེས་བྱ་བའི་འདོད་ལུགས་ཀྱང་མང་སྟེ",
            "འདུལ་བ་པ་རྣམས་དགེ་བསྙེན། ",
            "དགེ",
            "།དགེ་སློང་གི་སྡོམ་པ་གསུམ་ལ་དེར་འདོད་པ་དང༌། ",
            "མངོན་པ་བ་རྣམས་སོར་ཟག་མེད་བསམ་གཏན་གྱི་སྡོམ་ལ་དེར་འདོད་པ་དང༌། ",
            "སྔགས་པ་རྣམས་སོ་ཐར་བྱང་སེམས་སྔགས་སྡོམ་གསུམ་ལ་དེར་འདོད་པ་ཡོད་ཀྱང་",
            "དྲི་པོའི་ཞེ་འདོད་ཕྱི་མ་ལ་བློ་རྩེ་གཏད་པར་བསམས་ནས་",
            ""
        ],
        [
            "འདི་བཤད་པར་བྱའོ།། ",
            "དེ་ལ་སོ་སོ་ཐར་པ་ནི་གོང་དུ་བཤད་པའི་",
            "རིགས་བདུན་ནམ་བརྒྱད་པོ་དེ་ཡིན་།",
            "བྱང་སེམས་ཀྱི་སྡོམ་པ་ལ་སྨོན་འཇུག་གཉིས་སམ། ",
            "ཉན་ཐོས་དང་ཐེག་ཆེན་གྱི་ལུགས་གཉིས་སམ། ",
            "དབུ་མ་སེམས་ཙམ་གྱི་ལུགས་གཉིས་སོགས་",
            "བཤད་ཚོད་མང་དུ་ཡོད་ཀྱང༌། ",
            "དོན་ནི་གཞན་ཕན་གཞི་བཅས་བསྒྲུབ་པའི་",
            "བསམ་པ་ཁྱད་པར་ཅན་ཆོག་ལ་",
            "བརྟེན་པ་ཞིག་གཞིར་བྱེད་དོ།། ",
            "སྔགས་སྡོམ་ལའང་རྒྱུད་སྡེའི་དབྱེ་བ་དང༌། ",
            "ཆོ་གའི་དབྱེ་བ་དང༌། ",
            "དབང་བཞི་སོ་སོའི་དུས་སུ་ཐོབ་པ་དང༌། ",
            "རྒྱུ་དུས་དང༌། ",
            "ལམ་དུས་ཀྱི་དབྱེ་བ་སོགས་ཡོད་ཀྱང༌། ",
            "མཚན་མ་དང་རྣམ་རྟོག་ལས་ཡིད་སྐྱོབ་པའི་",
            "ཐབས་ཁྱད་པར་ཅན་དབང་དང་",
            "འབྲེལ་བའི་སྡོམ་པ་ཞིག་ལ་འདོད་དོ།།",
            "དེ་ཡང་སོ་སོར་བླངས་པའི་གསུམ་ལྡན་དང༌། ",
            "དབང་གཅིག་པུ་ཐོབ་པའི་གསུམ་ལྡན་དང་",
            "གཉིས་འབྱུང་བ་ནི་ཡོངས་སུ་གྲགས་པ་ལྟར་ཡིན་།",
            ""
        ],
        [
            "སྡོམ་གསུམ་ངོ་བོ་གཅིག་དང་ཐ་དད་ཅེས་",
            "བོད་ན་ལབ་བརྗོད་ཤིན་ཏུ་མང་བས་འདིར་མ་།",
            "ཡར་ལྡན་ནི། ",
            "སོ་ཐར་རྐྱང་པ་དེ་",
            "བྱང་སེམས་ཀྱི་སྡོམ་པ་དང་ལྡན་པས་བཟང་དུ་སོང་།",
            "དེ་སྔགས་སྡོམ་དང་ལྡན་པས་",
            "ཇེ་བཟང་དུ་སོང་བར་འདོད་པ་ཡིན་ནོ།། ",
            "ནང་འགལ་ཞེས་པ། ",
            "སྡོམ་པའི་ངོ་བོ་གཟུགས་སུ་འདོད་ན་ནི་",
            "ནང་འགལ་ཡང༌། ",
            "ཤེས་པར་འདོད་ན་",
            "སྡོམ་པ་ཉིད་ལ་ནང་འགལ་ཐ་སྙད་མི་།"
        ],
        [
            "བསྲུང་མཚམས་ནང་འགལ་བ་ལྟར་སྣང་བ་རྣམས་ཇི་ལྟར་བསྲུང་ཞེས་པའི་དོན་དུ་གོ་བས། དགེ་སློང་རྡོ་རྗེ་འཛིན་པའི་སྡོམ་གསུམ་གྱི་མི་མཐུན་ཕྱོགས་ནང་འགལ་བ་ལྟར་སྣང་བ་མང་བས་",
            "དེ་ཡང་སོ་ཐར་གྱི་སྐབས་སུ་བུད་མེད་ལ་",
            "རེག་པས་ལྟུང་བ་འབྱུང་བར་བཤད་པ་དང༌། ",
            "རྡོ་རྗེ་འཛིན་པའི་སྐབས་སུ་བུད་མེད་ལ་དམོད་པས་",
            "ལྟུང་བ་འབྱུང་བ་ལྟ་བུ། ",
            "བི་བྷཱུ་ཏི་ཙནྡྲས་ཀྱང༌། ",
            "བུད་མེད་ལ་",
            "དམོད་ལྟུང་བ་ཡིས། །",
            " རེག་པའི་སྡོམ་པ་འཆོར་རམ་ཅི། །",
            " འོ་ན་ཧ་ཅང་ཐལ་འགྱུར་ཏེ། ",
            "མཁའ་ལ་སྤྲིན་ཆེན་འཁྲིགས་པ་ཡིས། །",
            " ཞེས་གསུངས་པ་བཞིན་ནོ།།",
            "གཞན་ཡང་ཕྱི་དྲོའི་ཁ་ཟས་བསྲུང་དགོས་པར་བཤད་པ་དང༌། ",
            "ཚོགས་འཁོར་ཕྱི་དྲོ་བྱེད་དགོས་པར་བཤད་པ་སོགས་མང་པོ་ཡོད་པས་",
            "འདི་ལྟ་བུའི་རིགས་ཅན་རྣམས་ནི་",
            "ཡང་དག་པར་ན་ཐབས་དང་",
            "བསམ་པས་ཁྱད་པར་ཕྱེ་བ་ཡིན་པས་",
            "མི་འགལ་བ་འབའ་ཞིག ",
            "ཀུན་རྫོབ་ཙམ་དུ་ནི། ",
            "སོ་ཐར་གྱི་འགལ་ཀ་དུས་དྲན་པ་སོགས་ཀྱིས་",
            "ཉེས་མེད་དུ་བྱིན་གྱིས་བརླབས་།",
            ""
        ],
        [
            "རྡོ་རྗེ་ཐེག་པའི་འགལ་ཀ་གཙོ་བོར་བསྲུང་བ་ཡིན་།",
            "རྣལ་འབྱོར་པ་ཡང་བློ་ཁྱད་ཀྱིས། །",
            "གོང་མ་གོང་མ་རྣམས་ཀྱིས་གནོད།།",
            "ཅེས་གསུངས་པའི་གནད་གོ་དགོས་སོ།།",
            "གོང་མ་གཙོ་བོ་ཞེས་པའི་དོན་ཀྱང་",
            "སྔར་གྱི་འདིས་ཤེས་པར་ནུས་སོ།། ",
            "གཏོང་བའི་དུས་ནི། ",
            "ཐེག་དམན་གྱི་ལུགས་ལ་སོ་ཐར་རིགས་བདུན་",
            "ཇི་སྲིད་འཚོ་བ་ཡིན་པས་",
            "ཤི་འཕོས་པ་ན་གཏོང་བར་འདོད་ཀྱང༌། ",
            "ཐེག་ཆེན་པ་བྱང་ཆུབ་བར་དུ་གནས་པར་འདོད་པས་",
            "སྡོམ་པའི་གཏོང་རྒྱུ་གཞན་མ་བྱུང་ན་",
            "གསུམ་ག་བྱང་ཆུབ་མ་ཐོབ་ཀྱི་བར་དུ་",
            "མི་གཏོང་ངོ༌།།",
            ""
        ],
        [
            "དྲི་བ་བཅུ་པ། ",
            "སྲ་བརྐྱང་དང༌། ",
            "ཞེས་པའི་ལན་ནི། ",
            "རྒྱ་གར་དུ་སྲ་བརྐྱང་འདིངས་པ་དང་",
            "དབྱུང་བའི་ཕྱག་ལེན་དར་བར་ཡོད་འདུག་ཀྱང༌། ",
            "བོད་འདིར་ནི། ",
            "སྔོན་འདམ་ཀོ་ཁྱིམ་པ་ཆེན་པོ་བྱ་བས་",
            "སྲ་བརྐྱང་འདིངས་པའི་ཕྱག་ལེན་མཛད་པ་།",
            "ཅུང་ཟད་མི་ཤིས་པའི་མཚན་མ་ཐོབ་པས། ",
            "དེ་ཕྱིན་དུ་སྲ་བརྐྱང་འདིངས་དབྱུང་གི་ཕྱག་ལེན་མེད་ཅེས་གྲགས་སྣང་བ་བཞིན། ",
            "དིང་སང་སྲ་བརྐྱང་འདིངས་དབྱུང་བྱེད་ཀྱི་",
            "འདུག་པ་བདག་གིས་མ་མཐོང་།",
            "ཤད་ཚོད་ཅུང་ཟད་སྨྲ་།",
            "སྲ་བརྐྱང་དངོས་ནི། ",
            "ཆོས་གོས་འདྲ་བའི་སྟན་གཞིར་གྱུར་པའི་",
            "ཤིང་ལེབ་ཆོས་གོས་དང་མཉམ་པ་ཞིག་ལ་ཟེར་ནའང༌། ",
            "དེ་དང་ཆོས་མཐུན་པའི་དབང་གིས་དགག་དབྱེའི་རྗེས་སུ་",
            "ཆོས་གོས་གསུམ་འདིངས་པའི་བྱ་བ་འདི་ལ་ཡང",
            "་སྲ་བརྐྱང་འདིངས་པ་ཞེས་གསུངས་སོ།།",
            "དེ་ཡང་དབྱར་སྔ་མ་ཁས་བླངས་པའི་",
            "དགེ་འདུན་རྣམས་ཀྱི་ཐུན་མོང་གི་རྙེད་པ་དང་",
            "ཁ་དོག་སོགས་རུང་པ་ལ་",
            "ཚད་དང་ལྡན་པའི་ཆོས་གོས་གསུམ་བཟོས་།"
        ],
        [
            "དགེ་སློང་རང་རང་གི་ཆོས་གོས་རྣམས་ཀྱི་བྱིན་བརླབས་ཕྱུང་ནས་",
            "སྲ་བརྐྱང་གི་ཆོས་གོས་གསུམ་པོ་དེ་",
            "རང་རང་གི་ཆོས་གོས་སུ་ཡིད་ཀྱིས་མོས་།",
            "དེ་དང་འབྲལ་སྤང་བསྲུང་བའི་དགེ་སློང་ཞིག་བསྐོས། ",
            "དེས་ཀྱང་སྔགས་ལན་གསུམ་དུ་བཟླ་བ་སོགས་",
            "ཆོ་ག་ཕྱིན་ཅི་མ་ལོག་པར་བྱས་ནས་",
            "མི་འབྲལ་བར་བསྲུང་བ་ཡིན་ལ",
            "དེ་ཡང་སྟོན་ཀ་འབྲིང་པོའི་ཚེས་བཅུ་དྲུག་ནས་",
            "དཔྱིད་ཀ་ར་བའི་ཚེས་བཅྭ་ལྔའི་བར་ཟླ་བ་ལྔའི་རིང་",
            "སྲ་བརྐྱང་འདིངས་ཤིང༌། ",
            "རྐྱེན་དགོས་ཁྱད་པར་ཅན་བྱུང་ན་",
            "བློ་བུར་དུ་དབྱུང་བ་ཡང་རུང་ངོ༌།། ",
            "སྲ་བརྐྱང་བཏིང་བའི་དགོས་པ་ནི། ",
            "དེའི་རྒྱུར་དབྱར་གནས་བྱེད་པ་ལ་འཇུག་པ་དང༌། ",
            "ལྟུང་བ་བཅུ་བག་ཡངས་སུ་བྱ་བ་དང༌། ",
            "རང་བདེ་བ་ལ་རེག་ཅིང་",
            "གཞན་སྦྱིན་བདག་གི་བསོད་ནམས་འཕེལ་བའི་དགོས་པ་ཡོད་དོ།།",
            ""
        ],
        [
            "ལྟུང་བ་བཅུ་ནི། ",
            "འཆང་འབྲལ་འཇོག་གསུམ་ཡང་ཡང་བཟའ་བ་དུས་",
            "ཤིང་ཟ་བ་མ་སྨྲས་པར་གྲོང་དུ་འགྲོ་བ་གོས་སློང་བ་རྙེད་པ་ཐུན་མོང་དུ་འགྱུར་བ་",
            "བྱིན་གྱིས་མ་བརླབས་པའི་གོས་དུ་མ་འཆང་དུ་རུང་བ་",
            "སྣམ་སྦྱར་མེད་པར་ལྗོངས་རྒྱུར་རུང་བའོ།། ",
            "དྲི་བ་བཅུ་གཅིག་པ། ",
            "འཚོ་བའི་ཡོ་བྱད་བཅུ་གཉིས་ཀྱི་རྣམ་གྲངས་དགོས་པ་རྒྱུ་མཚན་ཇི་ལྟར། ",
            "ཞེས་པའི་ལན་ནི། ",
            "འཚོ་བའི་ཡོ་བྱད་བཅུ་གསུམ་ཞེས་གྲགས་པས། ",
            "བཅུ་གཉིས་སུ་བྱས་ན་",
            "གཅིག་མི་ཚང༌། ",
            "དེས་ན་བཅུ་གཉིས་ཞེས་པའི་དྲི་བ་འདི་",
            "ཡི་གེ་མ་དག་པར་སེམས་སོ།།",
            "དེ་ཡང་དགེ་སློང་གི་ལུས་འཚོ་བའི་ཡོ་བྱད་གོས་ཀྱི་",
            "བྱེ་བྲག་བཅུ་གསུམ་སྣང་བ་ཡིན་པས། ",
            "འདུལ་བ་མདོ་རྩ་ལས། ",
            "སྣམ་སྦྱར་དང༌། ",
            "བླ་གོས་དང༌། ",
            "མཐང་གོས་དང༌། ",
            "ཤམ་ཐབས་དང༌། ",
            "ཤམ་ཐབས་ཀྱི་གཟན་དང༌། ",
            "རྔུལ་གཟན་དང༌། ",
            "རྔུལ་གཟན་གྱི་གཟན་དང༌། ",
            "གདོང་ཕྱིས་དང༌། ",
            "རྣག་གཟན་དང༌། ",
            "གཡན་པ་དགབ་པ་དང༌། ",
            "སྐྲ་བཟེད་དང༌། ",
            "གདིང་བ་དང༌། ",
            "དབྱར་གྱི་གོས་རས་ཆེན་བཅང་བར་བྱའོ།།",
            "ཞེས་གསུངས་སོ།། ",
            "དེ་ཡང་སྣམ་སྦྱར་དང་",
            "བླ་གོས་ནི། ",
            "དིང་སང་ཡོངས་སུ་གྲགས་པ་འདི་ཉིད་ཡིན་།",
            ""
        ],
        [
            "མཐང་གོས་ནི། ",
            "ཤམ་ཐབས་ཀྱི་སྟེང་དུ་གྱོན་བྱའི་",
            "སྨད་གཡོགས་རུང་བ་",
            "ཚད་ལྡན་གྲས་ཤིང་གྲུབས་པ་ཞིག་ལ་ཟེར་བས། ",
            "དིང་སང་འདུལ་འཛིན་འགའ་ཞིག་གིས་",
            "ཤམ་ཐབས་སྣམ་ཕྲན་མ་ཞེས་པའི་སྨད་གོས་བཟོས་སྣང་བ་",
            "རྣམས་ཆ་མཐུན་ཙམ་མོ། །",
            "ཤམ་ཐབས་ཀྱང་",
            "གྲགས་ཚོད་འདི་ཉིད་ལ་ཆུ་ཞེང་ཚད་ལྡན་དུ་བྱས་པའོ།།",
            "ཤམ་ཐབས་ཀྱི་གཟན་ནི། ",
            "ཤམ་ཐབས་",
            "རྔུལ་གྱིས་ཆུད་མི་ཟ་བའི་ཕྱིར་",
            "ནུབ་མོ་གྱོན་པའི་སྨད་གོས་ཤིག་།",
            "བོད་ཀྱི་རིང་འགག་གི་དོད་ཡིན་ནོ།།",
            "རྔུལ་གཟན་ནི། ",
            "ཆོས་གོས་",
            "སྣམ་སྦྱར་",
            "ཆུད་མི་ཟ་བའི་ཕྱིར་",
            "དེའི་འོག་ཏུ་གྱོན་པའི་སྟོད་གོས་།",
            "དིང་སང་གཟན་ཞེས་ཟེར་བ་ཉིད་དོ།།",
            "རྔུལ་གཟན་གྱི་གཟན་ནི། ",
            "རྔུལ་གཟན་རྔུལ་གྱིས་",
            "དྲི་མི་ཞིམ་པར་གྱུར་དུ་དོགས་པས་",
            "རྔུལ་གཟན་གྱི་ཐེབ་འཁྲོལ་ནུབ་མོ་",
            "གྱོན་པའི་སྟོད་གཡོགས་ཤིག་གི་མིང་ཡིན་ནོ།།",
            ""
        ],
        [
            "གདོང་ཕྱིས་ནི། ",
            "མིང་ཉིད་ཀྱིས་ཤེས་།",
            "རྣག་གཟན་དང་གཡན་པ་དགབ་པ་ཡང་",
            "དགེ་སློང་ནད་དེ་འདྲ་བ་འབྱུང་བ་ལ་",
            "མཁོ་བའི་གོས་ཀྱི་བྱེ་བྲག་།",
            "སྐྲ་བཟེད་ནི། ",
            "སྐྲ་བཞར་བའི་ཚེ་སྟོད་གཅེར་བ་སྤང་བའི་ཕྱིར་",
            "སྟོད་ལ་གྱོན་པའི་གོས་ཤིག་གི་མིང་ངོ༌།།",
            "གདིང་བ་ནི། ",
            "དིང་སང་གྲགས་པ་འདི་ཉིད་ཡིན་།",
            "དབྱར་གྱི་གོས་རས་ཆེན་ཀྱང་",
            "ཆར་འཕྲུའི་མིང་ཡིན་པར་གོ་སླའོ།། ",
            "དེ་རྣམས་ཀྱི་ཚད་ནི། ",
            "སྣམ་སྦྱར། ",
            "བླ་གོས། ",
            "རྔུལ་གཟན། ",
            "རྔུལ་གཟན་གྱི་གཟན་རྣམས་",
            "ཚད་མཉམ་པར་རབ་སྲིད་དུ་ཁྲུ་ལྔ། ",
            "དཔངས་སུ་ཁྲུ་གསུམ། ",
            "ཐ་མ་དེ་བས་ཁྲུ་ཕྱེད་ཀྱིས་དམན་པ། ",
            "དེའི་བར་འབྲིང་ཚད་དོ།།",
            ""
        ],
        [
            "མཐང་གོས་དང༌། ",
            "ཤམ་ཐབས་དང༌། ",
            "ཤམ་ཐབས་ཀྱི་གཟན་རྣམས་",
            "ཚད་གཅིག་པར་རབ་ལ་སྲིད་དུ་ཁྲུ་ལྔ། ",
            "དཔངས་སུ་ཁྲུ་།",
            "ཐ་མ་ལ་ལྟེ་བའི་འཁོར་ལོ་དང༌། ",
            "པུས་མོའི་འཁོར་ལོ་གཉིས་ཏེ་འཁོར་ལོ་གསུམ་ཁེབས་པ། ",
            "དེའི་བར་འབྲིང་ཚད་དུ་འདོད་དོ།།",
            "གདོང་ཕྱིས་ནི། ",
            "ཆུ་ཞེང་དུ་ཁྲུ་གང་བའི་ཚད་རྣག་གཟན་ལ་",
            "ཚད་ངེས་པ་ཅན་མ་གསུངས་ཀྱང༌། ",
            "ཇི་ཙམ་ཆོག་པའམ་གཡན་པ་དགབ་པ་དང་ཚད་མཉམ་པའོ།།",
            "གཡན་པ་འགབ་པ་ནི། ",
            "ཞེང་དུ་ཁྲུ་གསུམ་སྲིད་དུ་ཁྲུ་དྲུག་།",
            "སྐྲ་གཟེད་ནི། ",
            "ཞེང་དུ་ཁྲུ་ཕྱེད་དང་དོ་སྲིད་དུ་ཁྲུ་གསུམ་མོ། །",
            "གདིང་བ་ནི། ",
            "ཞེང་དུ་ཁྲུ་དོ་དང་སོར་དྲུག་",
            "སྲིད་དུ་ཁྲུ་གསུམ་པའམ། ",
            "ཆར་ཀ་ལྟ་བུ་ལུས་ཤིན་ཏུ་ཆེ་བ་རྣམས་ལ་",
            "ཁྲུ་ཕྱེད་དང་དོ་བསྣན་པར་གསུངས་སོ།།",
            "དབྱར་གྱི་གོས་རས་ཆེན་ནི། ",
            "སྲིད་དུ་ཁྲུ་དགུ་པ་",
            "ཞེང་དུ་ཁྲུ་གསུམ་དང་སོར་བཅྭ་བརྒྱད་པའོ།།"
        ],
        [
            "དྲི་བ་བཅུ་གཉིས་པ། ",
            "སྡེ་པ་བཅྭ་བརྒྱད་པོ་སོ་སོའི་ལྟ་གྲུབ་དང༌། ",
            "ཞེས་པའི་ལན་ནི། ",
            "རྒྱ་གར་དུ་ཉན་ཐོས་ལ་རྩ་བའི་སྡེ་བཞི། ",
            "དེ་ལ་ཡན་ལག་གི་དབྱེ་བས་བཅྭ་བརྒྱད་དུ་གྱེས་པ་རྣམས་",
            "སྐད་རིགས་དང་ཡུལ་དང་སློབ་དཔོན་ལ་སོགས་པའི་",
            "དབྱེ་བས་མ་མཐུན་པར་རྩོད་པ་།",
            "རྒྱལ་པོ་ཀྲི་ཀཱིའི་རྨི་ལམ་ལུང་བསྟན་པའི་མདོ་ལ་",
            "བརྟེན་ནས་ཐམས་ཅད་ཀྱང་སངས་རྒྱས་ཀྱི་",
            "བཀའ་རྣམ་དག་ཏུ་བསྒྲུབས་།",
            "གླེགས་བམ་སོ་སོར་ཡི་གེ་ལ་",
            "བྲིས་པའི་བཤད་པ་ཙམ་ལས་",
            "བཅྭ་བརྒྱད་པོ་རེ་རེ་བཞིན་འདིའི་ལྟ་བ་ནི་འདིའོ།།",
            "འདིའི་གྲུབ་མཐའ་ནི་འདིའོ་",
            "ཞེས་པ་རྒྱ་གཞུང་རྣམས་ནས་རྒྱས་པར་བཤད་པ་མི་འདུག",
            "སྡེ་པ་ཕལ་ཆེ་བ་ལྟ་བ་གང་ཟག་གི་བདག་མེད་ཁས་ལེན་ཀྱང༌། ",
            "གནས་མ་བུའི་སྡེ་པས་",
            "བདག་ཁས་ལེན་པ་སོགས་ལྟ་བའི་ཁྱད་པར་དང༌། ",
            "ཐམས་ཅད་ཡོད་སྨྲ་ལྷུང་བཟེད་ཀྱི་མདོག་ནག་པོར་བྱེད་ཀྱང་",
            "ཕལ་ཆེན་པ་དཀར་པོར་བྱེད་པ་སོགས་",
            "གྲུབ་མཐའི་ཁྱད་པར་ཅུང་ཟད་ཅུང་ཟད་བཤད་འདུག་པ་རྣམས་",
            "རྒྱས་པར་ཤེས་པར་འདོད་ནལུང་ཕྲན་ཚེགས་ཀྱི་འགྲེལ་པ་དང༌། ",
            "སྡེ་པ་ཐ་དད་ཀློག་པའི་འཁོར་ལོ་དང༌། ",
            "སྡེ་པ་ཐ་དད་བསྟན་པ་བསྡུས་པ་དང༌། ",
            "འདུལ་བ་འོད་ལྡན་དང༌། ",
            "དབུ་མ་རྟོག་གེ་འབར་བ་སོགས་བལྟ་དགོས་སོ།།",
            ""
        ],
        [
            "དྲི་བ་བཅུ་གསུམ་པ། ",
            "དགེ་སློང་མའི་སྡོམ་པ་འབོགས་ཆོག་བོད་དུ་ཡོད་མེད་སོགས་དང༌། ",
            "ཞེས་པའི་ལན་ནི། ",
            "དགེ་སློང་མའི་སྡོམ་པ་འབོགས་ཆོག་བོད་ན་ཡོད་དེ",
            "འདུལ་བ་ལུང་དང༌། ",
            "ཀརྨ་ཤ་ཏཾ་དང༌། ",
            "འདུལ་བའི་ལས་ཆོག་རྣམས་སུ་",
            "དགེ་སློང་ཕ་མ་གཉིས་ཀའི་ལས་ཆོག་གསལ་པོར་གསུངས་སོ།།",
            "དེ་ལྟ་མོད་ཀྱིས། ",
            "དགེ་སློང་མའི་སྡོམ་པ་འབོགས་ཆོག་གི་",
            "ལག་ལེན་བོད་ན་ཡོད་དམ་མེད་ཟེར་།",
            "ཐེག་དམན་ལུགས་ཀྱི་ཉེས་མེད་ཕུན་ཚོགས་ནི་བོད་ན་མེད་།",
            "དགེ་སློང་མའི་ཚོགས་པ་བོད་དུ་འོང་མ་མྱོང་ངོ༌།།",
            "ཐེག་ཆེན་ལུགས་ཀྱི་དགེ་སློང་མ་བོད་ན་ཡོད་དམ་སྙམ་མོ། །",
            " དྲི་བ་བཅུ་བཞི་པ། ",
            "གཞན་ཡང་ཉིད་ནི་མཁས་པའི་དབང་པོ་ལགས་པས་",
            "བཀའ་བརྒྱུད་ཀྱི་བླ་མ་རྣམས་ཀྱི་མཚན་སོགས་",
            "རྒྱ་སྐད་ཅི་རིགས་པ་རྣམས་ལ་",
            "བོད་སྐད་ཀྱི་མཆན་བུ་མཛད་པ་ཞིག་དང༌། ",
            "ཞེས་པའི་ལན་ནི། ",
            "བདག་འདྲ་བ་མཁས་པའི་དབང་པོ་ལྟ་ག་ལ་",
            "ཞིགམཁས་པའི་ཕྱོགས་ཙམ་དུ་ཡང་མ་ཕྱིན་མོད་ཀྱང༌། ",
            "གསུང་བཅོག་པར་མི་ཕོད་པས། ",
            "ཉུང་ངུ་ཞིག་བཀོད་པ་ནི། ",
            "ན་མོ་བུདྡྷཱ་ཡ། ",
            "སངས་རྒྱས་ལ་ཕྱག་འཚལ་ལོ། ",
            "བཛྲ་དྷ་ར། རྡོ་རྗེ་འཆང། ",
            "པྲཛྙཱ་བྷ་དྲ། ཤེས་རབ་བཟང་པོ། ",
            "ཛྙཱ་ན་སིདྡྷི། ཡེ་ཤེས་དངོས་གྲུབ། ",
            "དྷརྨ་མ་ཏི། ཆོས་ཀྱི་བློ་གྲོས། ",
            "ཧསྱ་བཛྲ། བཞད་པ་རྡོ་རྗེ། ",
            "པུཎྱ་རཏྣ། བསོད་ནམས་རིན་ཆེན། ",
            "ཏྲི་ཀཱལ་ཛྙཱ། དུས་གསུམ་མཁྱེན་པ། ",
            "དྷརྨ་ཀཱིརྟི། ཆོས་ཀྱི་གྲགས་། ་་་",
            "དུས་མཁྱེན་གྱི་མཚན། ",
            "པུཎྱ་ཀཱིརྟི། བསོད་ནམས་གྲགས་། ་་་་་",
            "རས་ཆེན་པའི་མཚན། ",
            "པུཎྱ་བཛྲ། ",
            "བསོད་ནམས་རྡོ་། ་་སྤོམ་བྲག་པའི་མཚན། ",
            "དྷརྨ་གུ་རུ། ",
            "ཆོས་ཀྱི་བླ་། ་་་་་་ཀརྨཱ་པཀྴིའི་མཚན། ",
            "རཏྣ་ཤྲཱི་་་་་་་རིན་ཆེན་དཔལ། ",
            "སྭཡཾ་བྷཱ་བ་བཛྲ་་་་་་་་་རང་བྱུང་རྡོ་རྗེ། ",
            "ལཱ་ལི་ཏ་བཛྲ་་་་་་་་རོལ་པའི་རྡོ་རྗེ། ",
            "བཛྲ་ཤྲཱི་་་་རྡོ་རྗེ་དཔལ། ",
            "བི་མ་ལ་ཤྲཱི་ཛྙཱ་ན་་་་་་་་"
        ],
        [
            "དྲི་མེད་དཔལ་ཡེ་ཤེས། ",
            "ཏ་ཐཱ་ག་ཏ་་་་་་",
            "དེ་བཞིན་གཤེགས་པ། ",
            "དྷརྨ་ཤྲཱི་བྷ་།་་་་",
            "ཆོས་དཔལ་བཟང་།་་་་་",
            "དེ་བཞིན་གཤེགས་པའི་མཚན། ",
            "རཏྣ་བྷ་དྲ། ",
            "རིན་ཆེན་བཟང་། ་་",
            "སོག་དབོན་པའི་མཚན། ",
            "དྷརྨ་ཀཱིརྟིབྷ་དྲ། ",
            "ཆོས་གྲགས་བཟང་པོ། ",
            "མཉྫུ་ཤྲཱི་བྷ་དྲ། ",
            "འཇམ་དཔལ་བཟང་པོ། ",
            "ཤྲཱིབྷཱུདྱརྠ་སིདྡྷི། ",
            "དཔལ་སྦྱོར་དོན་གྲུབ། ",
            "དྷརྨ་ཀཱིརྟིསཱ་གར། ",
            "ཆོས་གྲགས་རྒྱ་མཚོ། ",
            "ཛ་ཡེནྡྲ། ",
            "རྒྱལ་བའི་དབང་པོ། ",
            "སརྦྦ་ཛྙཱ། ",
            "ཐམས་ཅད་མཁྱེན་པ། ",
            "པར་མ་ནིརྨ་ཎ་ཀཱ་ཡ། ",
            "མཆོག་གི་སྤྲུལ་པའི་སྐུ། ",
            "ཏྲུ་པི་ཀྲྀཥྞ་སཔྟ་མུ་ཀུ་ཊ་དྷ་ར། ",
            "ཞྭ་ནག་ཅོད་པན་འཛིན་པ་བདུན་པ། ",
            "དྷརྨ་རཱ་ཛ། ",
            "ཆོས་ཀྱི་རྒྱལ་པོ། ",
            "རཏྣ་དྷརྨ་སྭ་མི། ",
            "ཆོས་རྗེ་རིན་པོ་ཆེ། ",
            "མ་ཧཱ་སངྒྷ་རཱ་ཛ། ",
            "དགེ་འདུན་གྱི་རྒྱལ་པོ་ཆེན་པོ། ",
            "སང་གུ་རུ། ",
            "བླ་མ་དམ་པ། ",
            "ནར་སིངྷ། ",
            "མིའི་སེང་གེ པ་རམ་པུ་རུ་ཥ། ",
            "སྐྱེས་བུའི་མཆོག ",
            "དྲི་བ་བཅྭ་ལྔ་པ། ",
            "བཀའ་བརྒྱུད་རིན་པོ་ཆེའི་རང་ལུགས་ཀྱི་ལྟ་སྒོམ་སྤྱོད་འབྲས། ",
            "ཞེས་པའི་ལན་ནི། ",
            "བླ་མ་གོང་མ་རྣམས་ཀྱི་བཀའ་འབུམ་དུ་གྲགས་པ་རྣམས་།",
            "ལྟ་སྒོམ་སྤྱོད་འབྲས་ཀྱི་རྣམ་གཞག་རྒྱས་ཤིང་ལན་མང་དུ་བཀས་པ་དག་ཀྱང་ཡོད་པས་འདིར་མི་སྤྲོ། ",
            "མདོར་བསྡུ་།",
            "སེམས་ཉིད་ལ་བལྟ་བ་ལྟ་བའི་མཆོགདེ་ལ་མ་ཡེངས་པ་སྒོམ་པའི་མཆོགཤུགས་འབྱུང་དུ་སྤྱོད་པ་སྤྱོད་པའི་མཆོག ",
            "གཞི་ཐོག་ཏུ་ལྷུན་གྱིས་གྲུབ་པའི་སྐུ་གསུམ་པོ་མངོན་དུ་གྱུར་པ་ནི་",
            "འབྲས་བུའི་མཆོག་ཡིན་ནོ།། ",
            "དྲི་བ་བཅུ་དྲུག་པ། ",
            "སྐུ་གསུམ་གྱི་རྣམ་གཞག ",
            "ཅེས་པའི་ལན་ནི། ",
            "ཆོས་སྐུ། ",
            "ལོངས་སྐུ། ",
            "སྤྲུལ་སྐུ་གསུམ་ལ་སྐུ་གསུམ་ཞེས་གྲགས་པ་ཡིན་ལ",
            "ཆོས་སྐུ་ལ་ཡང་མཚན་ཉིད་ཐེག་པར་ངོ་བོ་ཉིད་ཀྱི་སྐུ་དང་རྟོགས་པ་ཡེ་ཤེས་ཆོས་སྐུ་གཉིས། ",
            "རྡོ་རྗེ་ཐེག་པར་བདེ་བ་ཆེན་པོའི་སྐུ་ཞེས་ཀྱང་འབྱུང་བ་དང༌། ",
            "ལོངས་སྐུ་ལའང་རྒྱལ་བ་རིགས་ལྔ་དང་དམ་པ་རིགས་བརྒྱ་སོགས། ",
            "སྤྲུལ་སྐུ་ལའང་མཆོག་གི་སྤྲུལ་སྐུ་དང་སྐྱེ་བ་སྤྲུལ་སྐུ་དང་བཟོ་སྤྲུལ་སྐུ་སོགས་སུ་དབྱེར་ཡོད་ལ་",
            "རྒྱས་པར་ནི་ཡི་གེ་ལ་འཇིགས་སོ།།",
            ""
        ],
        [
            "དྲི་བ་བཅུ་བདུན་པ་མཁྱེན་གཟིགས་མདོ་རྒྱུད་ཀྱི་ལུང་དང་རིགས་པ་གཏན་ཚིགས་མན་ངག་གི་སྒོ་ནས་ལེགས་པར་གཏན་ལ་ཕབ་པའི་ཚུལ་དང༌། ",
            "ཞེས་པའི་ལན་ནི། ",
            "ཧ་ཅང་འབྱམས་ཀླས་པར་འགྱུར་བས་འདིར་མ་བྲིས་ཟབ་མོ་ནང་དོན་གྱི། ",
            "ཐམས་ཅད་མཁྱེན་ཅིང་ཐམས་ཅད་གཟིགས།།",
            "ཞེས་པའི་ཐད་ཀྱི་ཊཱི་ཀར་བལྟ་དགོས་སོ།། ",
            "དྲི་བ་བཅྭ་བརྒྱད་པ། ",
            "ས་དགེ་ལྡན་སོགས་གཞན་ལུགས་ཀྱི་ལྟ་གྲུབ། ",
            "ཅེས་པའི་ལན་ནི། ",
            "སོ་སོའི་ཡིག་ཆ་ལ་གསལ་བས་བདག་གིས་སྐབས་འདིར་མི་འབྲིའོ།། ",
            "དྲི་བ་བཅུ་དགུ་པ་དང༌། ",
            "ཉི་ཤུ་པ། ",
            "སྡོམ་གསུམ་རབ་དབྱེ་དང་གཟུགས་བརྙན་གསལ་བའི་མེ་ལོང་སོགས་",
            "སུ་ཞལ་བརྒྱབ་པ་རྣམས་ཀྱི་དོགས་པ་སེལ་ཐབས་ལུང་རིགས་ཀྱིས་སྤྲས་པ་གོ་བདེ་ཞིང་",
            "འཇུག་སྒོར་གྱུར་པ་ཞིག་ཅིས་ཀྱང་ཐུགས་རྗེས་གཟུང་།",
            "ཞེས་པའི་ལན་ནི། ",
            "མཁས་པ་ཆེན་པོ་དེ་དག་ལ་ཕྱོགས་ལྷུང་དང་ཕྲག་དོག་མེད་མཆི་བས། ",
            "བཀའ་བརྒྱུད་རིན་པོ་ཆེ་དངོས་ལ་ཟུར་ཟ་བར་མི་མཛད་།",
            ""
        ],
        [
            "བཀའ་བརྒྱུད་པའི་རྗེས་སུ་འབྲང་བར་རློམ་པའི་མི་ཤེས་པ་རྣམས་",
            "ཡང་དག་པའི་ལམ་ལ་དཀྲི་བའི་ཕྱིར་དུ་གསུངས་ན་ལེགས་སོ།།",
            "དེ་ལྟ་བས་ན། ",
            "གཞུང་དེ་དག་ལས། ",
            "བླུན་པོ་དང་མི་ཤེས་པ་དང་རྨོངས་པ་ཞེས་",
            "སོགས་ཀྱི་སྒྲས་གསུངས་སྣང་བས། ",
            "རང་ཅག་རྣམས་བླུན་པོ་སོགས་སུ་ཁས་འཆེ་བར་མི་རིགས་སོ།།",
            "འོན་ཀྱང་སྔོན་གྱི་སློབ་དཔོན་དག་གིས་",
            "དོགས་དཔྱོད་མཛད་པའི་ཡི་གེ་ཡང་འགའ་ཞིག་།",
            "རྒྱལ་བའི་དབང་པོའི་བཀའ་འབུམ་ན་ཡང་",
            "དོགས་དཔྱོད་མཛད་པ་འགའ་ཟུང་ཡོད་ཅིང༌། ",
            "སྤྱན་སྔ་རིན་པོ་ཆེའི་བཀའ་འབུམ་ན་ཡང་",
            "འགའ་ཞིག་ཡོད་པས་དེ་རྣམས་ལ་གཟིགས་པར་།",
            "བདག་འདྲ་བས་ཡིན་མིན་གྱི་མགོ་ལྟག་ཕྱེད་པར་དཀའ་།",
            "རྒལ་ལན་གྱི་སྨྲ་བ་མང་པོ་འདི་",
            "གཞན་ལ་ཟུག་རྔུ་སྐྱེ་བའི་རྒྱུར་བསལ་༼"
        ],
        [
            "།",
            "སྨྲ་བ་འཇམ་པོས་ནི་གཞན་གྱི་འདོད་པ་འགོག་པར་མི་།",
            "སྨྲ་བ་ཚེར་མ་ཅན་ལ་བདག་མི་དགའ་བས་།",
            "ཉིད་ཀྱི་བཞེད་པ་ཇི་ལྟ་བ་བཞིན་བསྐང་བར་རྔོ་མ་ཐོགས་པ་ལ་ཐུགས་མི་བས་པར་།",
            "ངེས་པའི་དོན་དུ་དྲི་དང་ལན་ལྡོན་དང༌། །",
            "བརྗོད་བྱ་རྗོད་བྱེད་དབྱིངས་སུ་རོ་གཅིག་མོད།།",
            "དྲང་བའི་དོན་དུ་དྲི་ལན་འདེབས་པའི་ཚུལ། །",
            "དོན་མི་ལྡན་དང་ཆམ་སྐྱུར་མ་ཡིན་པ། །",
            "དོན་ལ་རྟོན་པ་ཉིད་དུ་སྨྲ་དགོས་པས། །",
            "དྲི་ཚིག་ཉི་ཤུ་སོ་སོར་བཀོད་པ་ལ།།",
            ""
        ],
        [
            "རང་གིས་ཇི་ཙམ་ནུས་བཞིན་ལན་སྨྲས་སོ།།",
            "དེ་ལས་བྱུང་བའི་དགེ་བ་འོད་དཀར་ཅན། །",
            "ནམ་མཁའི་ཕ་མཐར་འཆར་བ་དེ་ཡིས་ནི། །",
            "དྲི་པོའི་ཐེ་ཚོམ་མུན་པ་ཀུན་བསལ་།",
            "བློ་གྲོས་ཀུན་དའི་ཕྲེང་བ་རྒྱས་གྱུར་།",
            "ཅེས་པ་འདི་ནི་ཡིན་པ་དང་མ་ཡིན་པ་རྣམ་པར་འབྱེད་པའི་བློ་ཅན་རྒྱ་སྟོན་ནམ་མཁའ་རྒྱལ་མཚན་ཞེས་པས་དྲིས་པའི་ལན་དུ། ",
            "མང་དུ་ཐོས་པའི་དགེ་སློང་ཆོས་སྨྲ་བ་ཀརྨཱ་ཕྲིན་ལས་པ་མིང་གཞན་དཔལ་ཕྱོགས་ཐམས་ཅད་ལས་རྣམ་པར་རྒྱལ་བའི་ལྷ་ཞེས་བྱ་བ་",
            "ཤར་དྭགས་པོའི་པཎྜི་ཏ་གསུམ་པ་རྔ་ཆེན་གྱི་ལོ་ཧོར་ཀ་གཉིས་པའི་ཚེས་བཅུ་བཞི་ལ་ར་མོ་ཆེའི་གཙུག་ལག་ཁང་དུ་སྨྲས་པ་བཀྲ་ཤིས་དཔལ་བར་འཛམ་གླིང་རྒྱན་དུ་ཤོག། ",
            "༄༅། །དྲིས་ལན་དྲང་བ་དང་ངེས་པའི་དོན་གྱི་སྣང་བྱེད་ཅེས་བྱ་བ་ངོ་གྲོ་བླ་མའི་དྲིས་ལན་བཞུགས་སོ།། ",
            "མི་ཤེས་དྲི་མ་སྤངས་པའི་ཡེ་ཤེས་འོད། །",
            " ཐུགས་རྗེའི་མཁའ་ལ་རྒྱུན་ཆད་མེད་ཤར་བས། །",
            " འགྲོ་བློའི་ཐེ་ཚོམ་མུན་པ་སེལ་མཛད་པ། །",
            " རྒྱལ་བ་ཉི་མ་དེ་ལ་གུས་ཕྱག་འཚལ།།",
            ""
        ],
        [
            "བཅད་བརྡར་བསྲེགས་ནས་གསེར་ཉིད་ལེན་པ་ལྟར། །",
            " ཞིབ་མོའི་བློ་ཡིས་ཆོས་ལ་འཇུག་མཁས་པའི། །",
            " དཔྱོད་ལྡན་ཁྱོད་ཀྱིས་ལེགས་པར་དྲིས་པའི་ལན། །",
            " སྲིད་ཞི་གཉིས་ལ་གང་སྔ་ཞེས། །",
            "སེམས་ཅན་སྔ་ན་དང་པོ་རང༌། །",
            "སེམས་ཅན་དེ་ཉིད་གང་ནས་བྱུང༌།།",
            "མ་རིག་པ་ལས་བྱུང་ཞེ་ན།།",
            "དང་པོ་སྟོང་པ་རིག་མེད་ལ།།",
            "མ་རིག་པ་ཉིད་གང་གིས་འགྲུབ།།",
            "དེ་ཡི་བྱུང་ས་བྱུང་དུས་གང༌། །",
            "འོན་ཏེ་སངས་རྒྱས་སྔ་ཞེ་ན།།",
            "དང་པོ་སེམས་ཅན་མ་ཡིན་ཞིང༌།།",
            ""
        ],
        [
            "འཁྲུལ་གྲོལ་སེམས་ལ་མ་བརྟེན་པའི། །",
            "དེ་འདྲའི་སངས་རྒྱས་ཉམས་དགའི་གནས། །",
            "ཟེར་བ་འདི་ལ་ཅུང་ཟད་དབྱེ་བར་བྱ།། ",
            "ཤེས་རབ་ཕ་རོལ་ཕྱིན་པ་ལས་གསུངས་པའི། །",
            "སྲིད་ཞི་མཉམ་པ་ཉིད་ཀྱི་སྦྱོར་བ་དང༌། །",
            "བཀའ་བརྒྱུད་རིན་ཆེན་འདི་ལ་ཡོངས་གྲགས་པའི། །",
            "རྣམ་རྟོག་ཆོས་སྐུ་ཞེས་བྱའི་ཉམས་ལེན་དང༌། །",
            "དཔལ་ལྡན་ས་སྐྱ་པ་རྣམས་བཞེད་པ་ཡི། །",
            "འཁོར་འདས་དབྱེར་མེད་ཅེས་བྱའི་ལྟ་བ་རྣམས། །",
            "དྲི་པོས་འོལ་སྤྱི་ཙམ་ཡང་མ་ཐོས་སམ། །",
            "སྐབས་འདིར་སྲིད་དང་འཁོར་བ་རྣམ་པར་།",
            "དོན་གཅིག་ཉིད་ཡིན་ཞི་དང་མྱ་ངན་འདས།།",
            "ཆོས་ཀྱི་སྐུ་རྣམས་མིང་གིས་ཕྱེ་བ་ཙམ། །",
            "སྤྲོས་ན་",
            "ཅི་ཡང་སྲིད་ཕྱིར་སྲིད་པ་དང༌། །",
            "བསྡུས་ཚེ་མཚན་མ་ཞི་བས་ཞི་བར་གྲགས།།",
            "དེ་དག་སེམས་ཉིད་གཅིག་པུའི་སྣང་ཚུལ་ཏེ།།",
            ""
        ],
        [
            "དེས་ན་སྲིད་དང་ཞི་ལ་རྣམ་དབྱེ་མེད།།",
            "འགག་མེད་སེམས་ཀྱི་རྩལ་ནི་རྣམ་པར་།",
            "སེམས་ཀྱི་གཤིས་ནི་སྐྱེ་མེད་ཆོས་ཀྱི་སྐུ། །",
            "ཉི་མ་དང་ནི་དེ་ཡི་འོད་ཟེར་བཞིན། །",
            "དབྱེ་བ་མེད་ཕྱིར་རྣམ་རྟོག་ཆོས་སྐུར་གསུངས།།",
            "འཁོར་བ་ཞེས་བྱ་སེམས་ཀྱི་གསལ་ཆ་སྟེ།།",
            "སེམས་ཀྱི་སྟོང་པའི་ཆ་ནི་མྱང་འདས་སོ།།",
            "གསལ་དང་སྟོང་པ་ཟུང་དུ་འཇུག་པས་ན།།",
            ""
        ],
        [
            "འཁོར་འདས་དབྱེར་མེད་ཉིད་དུ་དོན་ལ་གནས། །",
            "དབྱེ་བ་མེད་ལ་སྔ་ཕྱི་མི་སྲིད་པས། །",
            "སྲིད་དང་ཞི་བ་གང་སྔ་ཞེས་སྨྲ་བ། །",
            "བླུན་པོ་དག་ལ་དོགས་འདི་སྐྱེ་སྲིད་ཀྱང༌། །",
            "མཁས་དང་རྣམ་དཔྱོད་ལྡན་པས་མ་ཡིན་ནོ།།",
            "དང་པོ་སྟོང་པ་རིག་མེད་ཅེས་ཟེར་བ། །",
            "འདི་འདྲ་བོན་གྱི་གཞུང་ལས་བཤད་མོད་ཀྱི། །",
            "ཐུབ་པའི་གཞུང་ལས་རིག་པ་མ་གྲུབ་པའི། །",
            "དང་པོ་སྟོང་པ་རིག་མེད་གསུངས་པ་མིན།།",
            "རིག་པ་མེད་ན་མ་རིག་གང་གིས་འགྲུབ།།",
            "དེ་ཡི་བྱུང་ས་བྱུང་དུས་གང་ཡིན་ཞེས། །",
            "སྨྲ་བ་འདི་འདྲ་དྲི་ཚིག་དང་འགལ་ཏེ།།",
            "དང་པོ་སྟོང་པ་རིག་མེད་ཁས་ལེན་ན།།",
            ""
        ],
        [
            "རིག་མེད་དེ་ཉིད་མ་རིག་པ་ཡིན་ཞིང༌།།",
            "བྱུང་བའི་ས་ཡང་སྟོང་པ་རིག་མེད་ཡིན།།",
            "སྟོང་པ་རིག་མེད་དུས་སུ་དེ་བྱུང་ཞེས། །",
            "མཚུངས་པར་བསྒྲེས་ན་ལན་དུ་ཇི་སྐད་ལྡོན། །",
            "རྒྱས་པར་ཕྱེ་དེ",
            "འི་ངག་དོན་མདོར་བསྡུས་ན།།",
            "སྲིད་དང་ཞི་བ་ཡེ་ནས་ལྷན་སྐྱེས་ཉིད། །",
            "ཡིན་ཕྱིར་དེ་གཉིས་གང་སྔ་དཔྱད་མི་འཚལ།།",
            "དེས་ན་སེམས་ཅན་གང་ནས་བྱུང་བ་དང༌། །",
            "སངས་རྒྱས་གང་ནས་བྱུང་ཞེས་སུ་ཞིག་སྨྲ།།",
            ""
        ],
        [
            "འཁོར་འདས་གཉིས་ཀའི་ཐོག་མཐའ་མ་དམིགས་ཞེས། །",
            "མདོ་རྒྱུད་ཀུན་ལས་འབྱུང་བ་དེར་ལྟོས་ཤིག །",
            " འཁོར་འདས་ལམ་གསུམ་མ་གྲུབ་པའི། །",
            "ཡེ་ཐོག་དང་པོའི་གནས་ལུགས་དང༌། །",
            "གནས་ཡུལ་མཚན་ཉིད་ཇི་ལྟར་གནས། །",
            "འདྲི་ཁྱོད་བོན་གྱི་གཞུང་ལ་དཔྱོད་དམ་ཅི། །",
            "བདེ་བར་གཤེགས་པའི་གསུང་རབ་ལ་དཔྱོད་།",
            "འཁོར་འདས་གཉིས་ཀྱི་ཐོག་མཐའ་མེད་དོ་ཞེས། །",
            "སྨྲས་པ་ཉིད་ཀྱིས་དེ་ལན་བཏབ་ཟིན་ཏེ།།",
            "ལམ་ཡང་དོན་གྱི་ཤུགས་ཀྱིས་འཕངས་པའོ།། ",
            "དབང་བཞི་ལེགས་པར་ཡོངས་རྫོགས་ནས།།",
            "ལུས་ངག་ཡིད་གསུམ་སྨིན་བྱེད་འགྱུར།།",
            "ཀུན་གྱིས་འབྲས་བུ་ཐོབ་ཅེས་གསུངས།།",
            ""
        ],
        [
            "སྨིན་ཅིང་འབྲས་བུ་ཐོབ་འགྱུར་ན།།",
            "གྲོལ་བྱེད་གདམས་པ་དགོས་པ་འགལ།།",
            "ས་ལམ་ཉམས་སུ་ལེན་དགོས་ན།།",
            "དབང་བཞི་རྫོགས་ནས་རྩལ་དབང་ཐོབ།།",
            "བཅུ་གསུམ་རྡོ་རྗེའིི་ས་ནོན་ཞེས། །",
            "གསུངས་པའི་དོན་དེ་གང་དུ་འདོད།། ",
            "སྨྲ་པོས་རྡོ་རྗེ་ཐེག་པའི་སྒོར་ཞུགས་ན།།",
            ""
        ],
        [
            "དབང་ལས་གཞན་ཆོས་མེད་པ་མ་ཤེས་པར། །",
            "དབང་སྐུར་སྨིན་བྱེད་ཁོ་ནར་དམ་འཆའམ། །",
            "དབང་བཞིས་སྨིན་ཞིང་འབྲས་བུ་ཐོབ་འགྱུར་།",
            "གྲོལ་བྱེད་གདམས་པ་དགོས་པ་འགལ་ལོ་ཞེས། །",
            "བཀོད་འདི་མི་ཤེས་མགོ་སྐོར་ཡིན་ལགས་སོ། །",
            "གཞི་ལམ་འབྲས་བུའི་དབང་བཞི་མི་ཤེས་པར། །",
            "དེས་ནི་རྡོ་རྗེ་ཐེག་ལ་ཅོ་དྲིས་ཀྱང༌། །",
            "མཁས་པ་ཁྲེལ་པའི་གནས་སུ་འགྱུར་རམ་སྙམ།།",
            "གཞི་ཡི་དུས་སུ་སྨིན་བྱེད་དབང་དང་ནི། །",
            "ལམ་གྱི་དུས་སུ་གྲོལ་བྱེད་དབང་བསྐུར་ནས།།",
            ""
        ],
        [
            "འབྲས་བུ་མངོན་དུ་བྱེད་ཚེ་ཆོས་ཀྱི་ནི། །",
            "རྒྱལ་པོ་སངས་རྒྱས་ཉིད་དུ་དབང་བསྐུར་བ། །",
            "འདི་ནི་རྡོ་རྗེ་ཐེག་པའི་ཁྱད་ཆོས་ཡིན།།",
            "གྲོལ་ལམ་མཐའ་དག་དབང་གི་ཆ་ཤས་ཏེ།།",
            "སྒོམ་པ་ཙམ་གྱིས་འགྲུབ་པའི་དབང་བསྐུར་བ། །",
            "གདམས་པའི་ཟབ་གནད་ལྡན་པ་རྣམས་ཀྱིས་མཁྱེན།།",
            "བདག་གི་བླ་མ་ཐམས་ཅད་མཁྱེན་པ་ནི། །",
            "སེམས་ཀྱི་ངོ་བོ་མཐོང་བའི་སྒོམ་ཆེན་གྱིས། །",
            "སྤྲོས་བཅས་ཆོ་གའི་དབང་བསྐུར་མ་ཐོབ་ཀྱང༌། །",
            "སྤྲོས་མེད་ཡེ་ཤེས་ཆེན་པོས་བྱིན་བརླབས་ནས།།",
            "ཡང་དག་དོན་གྱི་དབང་བསྐུར་ཐོབ་ཅེས་གསུང༌།།",
            "རིག་པའི་རྩལ་དབང་རྫོགས་པར་ཐོབ་པ་ཡིས། །",
            "བཅུ་གསུམ་རྡོ་རྗེ་འཛིན་པའི་ས་ནོན་ཞེས། །",
            "གསུངས་པ་དབང་པོ་མཆོག་ལ་དགོངས་པ་སྟེ།།",
            ""
        ],
        [
            "དམན་འབྲིང་རྣམས་ལ་དབང་གི་དག་སྦྱོར་ཙམ། །",
            "ཡིན་ཕྱིར་སྨིན་བྱེད་ཅེས་བྱའི་ཚིག་སྨོས་སོ།།",
            "རྨ་དང་ཟས་ཀྱི་སྨིན་པ་ཟག་རུང་དང༌། །",
            "སྤྱད་དུ་རུང་ལ་བཤད་བཞིན་དབང་གིས་ནི། །",
            "སྨིན་པ་ལམ་སྒོམ་རུང་བའི་དོན་ཡིན་ཕྱིར། །",
            "སྨིན་བྱེད་དབང་བཞི་ཐོབ་པས་ལམ་བཞི་པོ། །",
            "ཉམས་སུ་ལེན་ལ་དབང་ཞིང་འབྲས་བུ་བཞི། །",
            "མངོན་དུ་བྱེད་པའི་སྐལ་ལྡན་ཉིད་འགྱུར་བས། །",
            "དབང་དོན་ཉམས་སུ་བླངས་ནས་སངས་རྒྱས་སར། ",
            "མྱུར་དུ་བགྲོད་ཕྱིར་གྲོལ་བྱེད་ལམ་དགོས་སོ།། ",
            "ཇི་སྙེད་འཇིག་རྟེན་སྣོད་བཅུད་འདི། །",
            "དོན་དམ་ཡིན་ནམ་ཀུན་རྫོབ་ཡིན།།",
            "དོན་དམ་ཉིད་ན་འགྱུར་བ་ཅན། །",
            "ཀུན་རྫོབ་ཅེ་ན་དང་པོ་རང༌། །",
            "ཀུན་རྫོབ་བསྐྱེད་གཞི་གང་ལས་བྱུང༌།།",
            ""
        ],
        [
            "དེ་ལ་མཚན་ཉིད་མེད་ཅེ་ན།།",
            "མཚན་ཉིད་མེད་དང་མངོན་སུམ་འགལ།།",
            "ཟེར་བ་འདི་ལན་སྨྲ་ཡིས་ལེགས་པར་ཉོན།། ",
            "ཇི་སྙེད་སྣོད་བཅུད་འདི་ནི་སེམས་ཉིད་ཀྱི། །",
            "འགག་པ་མེད་པའི་འོད་ཀྱི་རང་མདངས་ཡིན།།",
            "དེ་ཕྱིར་ངེས་པའི་དོན་ཏུ་དོན་དམ་དང༌། །",
            "ཀུན་རྫོབ་ཅེས་བྱའི་སྤྲོས་པ་ཀུན་ལས་འདས།།",
            "དེ་ལྟ་ན་ཡང་ཡང་དག་མིན་རྟོག་ལ།།",
            ""
        ],
        [
            "སྣང་བའི་སྣོད་བཅུད་འདི་ནི་ཀུན་རྫོབ་ཙམ། །",
            "ཡིན་མོད་དེ་ཡི་བསྐྱེད་གཞི་རང་རྒྱུད་ཀྱི། །",
            "ས་བོན་ཀུན་ལྡན་ཀུན་གཞིའི་རྣམ་ཤེས་ཡིན།།",
            "དེ་ལ་ཐོག་མཐའ་མེད་ཕྱིར་དང་པོ་ཡི། །",
            "སྐྱེད་གཞི་སངས་རྒྱས་ཀྱིས་ཀྱང་མ་གཟིགས་སོ།།",
            "མཚན་ཉིད་མེད་དང་མངོན་སུམ་འགལ་ཞེས་པ། །",
            "འདི་འདྲའི་རིགས་པ་གཟུ་ལུམ་ཁོ་ན་སྟེ།།",
            "མངོན་སུམ་ཚད་མ་མེད་པར་ཁྱོད་སྨྲའམ། །",
            "ཡང་ན་མངོན་སུམ་ཚད་མ་རང་གི་ནི། །",
            "མཚན་ཉིད་ཀྱིས་ནི་གྲུབ་པར་ཁས་ལེན་ནམ། །",
            " འགྲོ་བ་ཀུན་གྱི་སེམས་ཉིད་འདི། །",
            "གཅིག་གམ་འོན་ཏེ་ཐ་དད་ཉིད། །",
            "གཅིག་ན་འགྲོ་དྲུག་སོ་སོ་ཡི། །",
            "སྣང་ཚུལ་དགག་རིགས་མི་མཐུན་།",
            "མི་གཅིག་དམྱལ་སྐྱེས་ལྷར་འཕོས་ཀྱང༌། །",
            "ལྷར་ཡང་དམྱལ་སེམས་ཡོད་པར་འགྱུར།།",
            "ཟེར་མོད་འགྲོ་བའི་སེམས་ཉིད་མ་ལུས་པ། །",
            "ཆོས་ཀྱི་དབྱིངས་སུ་དབྱེར་མེད་རོ་གཅིག་ཀྱང༌། །",
            "བག་ཆགས་ཀུན་ལྡན་ཀུན་གཞིའི་རྣམ་ཤེས་ནི། །",
            "འདུ་བྱེད་གཡོ་བའི་རྐྱེན་དང་མ་བྲལ་བ། །",
            "དེ་སྲིད་གཟུང་དང་འཛིན་པའི་སྣང་བ་འཆར། །",
            "དེ་ལས་བདག་དང་གཞན་དུ་སྣང་བའི་ཕྱིར། །",
            "ཆགས་སྡང་དབང་གིས་འགྲོ་དྲུག་སོ་སོ་ཡི། །",
            "སྣང་ཚུལ་བསམ་པའི་རིགས་ཀྱང་སོ་སོར་ཤར།།",
            ""
        ],
        [
            "དེས་ན་སེམས་ཅན་རྣམས་ཀྱི་རྣམ་ཤེས་རྒྱུད། །",
            "རེ་རེ་ཡིན་པར་ཐོགས་མེད་སྐུ་མཆེད་བཞེད།།",
            "སེམས་ཀྱི་དྲི་མ་གཟུང་འཛིན་དག་པའི་ཚེ། །",
            "རྒྱལ་ཀུན་དགོངས་པ་གཅིག་པའི་ཆོས་ཀྱི་སྐུ། །",
            "ཐོབ་པར་འགྱུར་ཕྱིར་ཟླ་འོད་གཞོན་ནུ་ཡིས། །",
            "ཆོས་སྐུ་གཅིག་ཏུ་མ་གྱུར་བར་ཞེས་གསུངས།། ",
            "ཀུན་གཞི་ཡེ་ཤེས་གཅིག་གྱུར་ན།།",
            "གཅིག་ན་སེམས་ཅན་སངས་རྒྱས་འགྱུར།།",
            "མི་གཅིག་འཁོར་འདས་ཀུན་གྱི་གཞི། །",
            "བཤད་པ་དེ་ཉིད་འགལ་བར་འགྱུར།།",
            "སྨྲ་ཁྱོད་ཀུན་གཞིའི་རྣམ་པར་ཤེས་པ་ལས། །",
            "གཞན་པའི་ཀུན་གཞི་མེད་པར་ཁས་ལེན་ནམ། །",
            "འཁོར་འདས་ཀུན་གྱི་གཞི་ནི་ཆོས་ཀྱི་དབྱིངས། །",
            "མི་ཤིགས་ཐིག་ལེ་ཆེན་པོ་འདི་ཡིན་ནོ།།",
            ""
        ],
        [
            "དེ་དག་སྦྱིན་སོགས་དཀར་ཆོས་དང་འབྲེལ་བས། །",
            "རྣམ་པར་ཤེས་པའི་ཆོས་ཉིད་ལས་འདས་ཤིང༌། །",
            "ཡེ་ཤེས་གཉིས་སུ་མེད་པའི་ཚུལ་འཆང་བ། །",
            "དྲི་མེད་ཆོས་ཀྱི་དབྱིངས་ཀྱི་རྒྱུ་མཐུན་པའི། །",
            "སེམས་ཀྱི་དག་པ་རང་བཞིན་འོད་གསལ་དེས། །",
            "བླ་མེད་རྫོགས་བྱང་ཆུབ་པའི་གཞི་བྱེད་ཕྱིར། །",
            "ཀུན་གཞི་ཡེ་ཤེས་ཞེས་གསུང་དེ་",
            "ཡིས་ནི། །",
            "འཁོར་བར་འཁོར་བའི་གཞི་མ་མི་བྱེད་དོ།།",
            "བག་ཆགས་ཀུན་དང་ལྡན་པའི་ཀུན་གཞི་ལ།།",
            "ཀུན་གཞིའི་རྣམ་པར་ཤེས་པ་ཞེས་བྱ་སྟེ།།",
            "དེས་ནི་སྲིད་པ་འཕེལ་བའི་གཞི་བྱེད་ཀྱང༌། །",
            "མྱ་ངན་འདས་པའི་གཞི་རུ་མི་རུང་ངོ།།",
            "ཀུན་གཞི་ཙམ་ནི་གཞི་ལ་བཞུགས་པ་ཡི། །",
            "ཡེ་ཤེས་ཉིད་ཡིན་དེ་ཕྱིར་སེམས་ཅན་རྣམས། །",
            "དྲི་མར་བཅས་པའི་སངས་རྒྱས་ཡིན་པར་འདོད།།",
            ""
        ],
        [
            "འཁོར་དང་མྱང་འདས་ཀུན་གྱི་གཞི་ཡིན་ཀྱང༌། །",
            "འཁོར་འདས་གཉིས་ཀ་ཡིན་པར་མི་འགྱུར་བ། །",
            "འདི་ནི་བསམ་གྱིས་མི་ཁྱབ་པ་ཡི་གནས། །",
            "ཀུན་གཞི་ཡེ་ཤེས་ཡོད་པར་ཁས་ལེན་ཀྱང༌། །",
            "ཀུན་གཞི་ཡེ་ཤེས་གཅིག་པར་མི་སྨྲ་མོད།།",
            "དྲི་བཅས་སངས་རྒྱས་ཡིན་ཕྱིར་སེམས་ཅན་རྣམས། །",
            "སངས་རྒྱས་ཡིན་ཀྱང་རྫོགས་པའི་སངས་རྒྱས་མིན།།",
            "ཀུན་གཞི་དང་ནི་ཡེ་ཤེས་མི་གཅིག་ཀྱང༌། །",
            "མི་ཤིགས་ཐིག་ལེ་འཁོར་འདས་ཀུན་གྱི་གཞིར། །",
            "བཤད་ལ་འགལ་བའི་ཉེས་པ་རྡུལ་ཙམ་མེད།། ",
            "རྣམ་རྟོག་ཆོས་སྐུ་གཅིག་མི་གཅིག །",
            "གཅིག་ན་རྣམ་རྟོག་བློ་བུར་དེ།།",
            "སངས་རྒྱས་དུས་ན་རྟོག་བྲལ་ཉིད། །",
            "མི་གཅིག་འཁོར་འདས་རྒྱུ་མི་གཅིག །",
            "ཅེས་པའི་དྲི་བ་འདི་འདྲ་གངས་ཅན་འདིར། །",
            "མཁས་རྨོངས་གྲུབ་པའི་མཐའ་ལ་བཞུགས་རྣམས་ཀྱིས། །",
            "སྔ་ནས་རྩོད་པའི་གནས་སུ་བྱས་མོད་ཀྱི། །",
            "བདག་གི་མེས་པོ་ཟླ་འོད་གཞོན་ནུ་ཡིས། །",
            "རང་ལས་སྐྱེས་པའི་རྣམ་རྟོག་ཆོས་སྐུ་རུ། །",
            "རྩིར་གྱིས་གཟུང་ཞེས་གསལ་བར་གསུངས་པའི་ཕྱིར། །",
            "བདག་ནི་འདི་ལ་སོམ་ཉི་ཙམ་ཡང་མེད།།",
            ""
        ],
        [
            "འོན་ཀྱང་ཆོས་སྐུ་ཡིན་རྒྱུའི་རྣམ་རྟོག་དེ།།",
            "རྟོག་དཔྱོད་མཁན་པོའི་ལུགས་དང་མི་མཐུན་པས། །",
            "ཁམས་གསུམ་པ་ཡི་སེམས་དང་སེམས་བྱུང་རྣམས། །",
            "ཡང་དག་མིན་རྟོག་ཡིན་ཞེས་དབུས་མཐའ་ལས། །",
            "གསུངས་ཕྱིར་ཐ་མལ་ཤེས་པ་འདི་ཉིད་ཡིན།།",
            "དེ་དག་གཞི་ལ་བཞུགས་པའི་ཆོས་སྐུ་འོ།།",
            "དེ་ནི་བློ་བུར་བ་རུ་མི་འདོད་དེ།།",
            "སེམས་དང་འབྲལ་བའི་ཆོས་ཅན་མ་ཡིན་ནོ།།",
            "སངས་རྒྱས་དུས་ན་རྟོག་བྲལ་ཉིད་ཅེས་པ། །",
            "འབྲས་བུ་མངོན་དུ་གྱུར་ལ་བསམས་པར་སྣང༌།།",
            ""
        ],
        [
            "དེ་ནི་སྒྲིབ་ཀུན་བྲལ་བའི་སངས་རྒྱས་ཏེ།།",
            "རྣམ་རྟོག་ཆོས་སྐུར་བཞེད་པའི་ཆོས་སྐུ་ནི། །",
            "གཞི་ཡི་དུས་ཀྱི་སངས་རྒྱས་ཡིན་པས་ན།།",
            "དྲི་མའི་སྦུབས་ན་བཞུགས་པའི་ཆོས་སྐུ་ཡིན།།",
            "དེས་ན་གཞི་དུས་འབྲས་དུས་མ་བསྲེ་ཞིག །",
            " བསྐྱེད་རྫོགས་གཉིས་པོ་གཅིག་མི་གཅིག །",
            "གཅིག་ན་གཉིས་སུ་ཇི་ལྟར་འོས།།",
            "མི་གཅིག་ཡ་བྲལ་ཕྱོགས་ཅན་གྱི། །",
            "དེ་འདྲའི་གྲོལ་ལམ་ཇི་ལྟ་བུ། །",
            "སྨྲ་པོས་ཉུང་ངུའི་ཚིག་ཏུ་བསྡུས་ན་ཡང༌། །",
            "འདི་ལན་ཅུང་ཟད་ཕྱེ་སྟེ་",
            ""
        ],
        [
            "བཤད་ཀྱིས་ཉོན།། ",
            "ཀུན་རྫོབ་སྣང་བའི་ཆ་ལ་བསྐྱེད་རིམ་དང༌། །",
            "དོན་དམ་དབྱིངས་ལ་རྫོགས་པའི་རིམ་པ་ཞེས། །",
            "ཟུང་དུ་འཇུག་པའི་ཕྱག་རྒྱ་ཉིད་ཡིན་མོད། །",
            "སྐྱེ་དང་འཆི་ལ་རིམ་གཉིས་ཞེས་བཤད་པ། །",
            "དེ་ནི་སྦྱང་གཞི་ཉིད་ཡིན་ཐུན་མོང་དང༌། །",
            "མཆོག་གི་དངོས་གྲུབ་ལ་ཡང་དེར་བཤད་པ། །",
            "དེ་འདྲ་འཐོབ་བྱ་འབྲས་བུའི་དབང་དུ་བྱས།།",
            "ལྷ་བསྒོམ་པ་དང་རྩ་རླུང་ཐིག་ལེ་སོགས། །",
            "ལུས་ངག་ཡིད་གསུམ་དག་བྱེད་ཉེ་ལམ་ལ།།",
            "ལམ་གྱི་ངོས་ནས་རིམ་པ་གཉིས་ཞེས་པ། །",
            "དེ་དག་ཐམས་ཅད་ཟུང་འཇུག་ཉིད་ཡིན་ཕྱིར། །",
            "དམ་པའི་དོན་དུ་དེ་གཉིས་སུ་ཞིག་དབྱེ།།",
            "རྟོག་པའི་ཡུལ་དུ་ཐ་དད་སོ་སོར་སྣང༌།།",
            ""
        ],
        [
            "དེ་ཕྱིར་བསམ་མི་ཁྱབ་པའི་གནས་འདི་ལ།།",
            "གཅིག་ན་གཉིས་སུ་ཇི་ལྟར་འོས་ཞེས་པ། །",
            "འདི་འདྲ་དོན་དམ་སྒོ་ཅན་ཀླན་ཀ་སྟེ།།",
            "ཡུ་ག་ནདྡྷ་ཞེས་པའི་སྒྲ་ཡི་དོན། །",
            "ཟུང་དུ་འཇུག་པར་བསྒྱུར་འདི་མ་རྟོགས་པར། །",
            "འགའ་ཡིས་ཟུང་འཇུག་གཉིས་སྡེབས་ཉིད་དུ་འཁྲུལ། །",
            "དེ་བཞིན་དྲི་པོ་ཁྱོད་ཀྱང་ཟུང་འཇུག་ལ།།",
            "ལོག་པར་རྟོག་བློས་དྲི་བ་མིན་ལགས་སམ། །",
            "ཀུན་རྫོབ་ཙམ་དུ་རིམ་གཉིས་ཐ་དད་ཀྱང༌། །",
            "དེ་གཉིས་ཡ་བྲལ་ཡིན་པར་སུ་ཞིག་འདོད།།",
            "སྐྱེ་མེད་གཤིས་ལ་ཆོས་ཀུན་རོ་གཅིག་ཀྱང༌། །",
            "འགག་མེད་གདངས་ལ་ཅིར་ཡང་འཆར་བའི་ཚུལ། །",
            "མདོ་རྒྱུད་ཀུན་ལས་གསུངས་པ་དེ་ལྟོས་ཤིག །",
            " སྐུ་གསུམ་ངོ་བོ་གཅིག་མི་གཅིག །",
            "གཅིག་ན་ཆོས་སྐུ་ལོངས་སྐུ་གཉིས། །",
            "འགྲོ་བ་ཀུན་གྱིས་མཐོང་བར་རིགས། །",
            "མི་གཅིག་སངས་རྒྱས་བཟང་ངན་འགྱུར།།",
            "སྨྲ་པོས་ངོ་བོ་རང་བཞིན་མཚན་ཉིད་གསུམ། །",
            "གཅིག་ཏུ་འཁྲུལ་ནས་འདྲི་བ་མིན་ལགས་སམ། །",
            "སྐུ་གསུམ་ངོ་བོ་གཅིག་ཕྱིར་སྔགས་ལུགས་ལ།།",
            ""
        ],
        [
            "བདེ་བ་ཆེན་པོའི་སྐུ་ཞེས་གསུངས་པ་ཡིན།།",
            "དེ་ལྟ་ནའང་གདུལ་བྱ་ལ་སྣང་བ། །",
            "སྒྲིབ་པ་མཐུག་དང་ཅུང་ཟད་བསྲབས་པ་སོགས། །",
            "རང་གི་སྣང་ཚུལ་ལ་ནི་ལྟོས་པས་ན།།",
            "ཆོས་སྐུ་གཅིག་ཉིད་དུ་མར་སྣང་བ་ཡིན།།",
            "དེ་ལྟ་མོད་ཀྱང་ཆོས་དང་ལོངས་སྤྱོད་རྫོགས།།",
            "མ་དག་འགྲོ་བའི་ཡུལ་དུ་མ་གྱུར་པ། །",
            "འདི་ཀྭ་ལས་ཀྱི་སྒྲིབ་པའི་དབང་ལས་སོ།།",
            "མི་གཅིག་སངས་རྒྱས་བཟང་ངན་འགྱུར་ཞེས་པ། །",
            "རིགས་པ་ཤེས་པའི་དྲི་བར་མི་སྣང་སྟེ།།",
            ""
        ],
        [
            "བཟང་ངན་མེད་ན་གཅིག་པས་ཁྱབ་བམ་ཞེས། །",
            "དྲི་པོ་ཉིད་ལ་འདྲི་ན་ཇི་སྐད་སྨྲ།། ",
            "དོན་ལ་སངས་རྒྱས་ཡོད་དམ་མེད།།",
            "ཡོད་ན་སྟོང་པ་མ་སྐྱེས་དང༌། །",
            "སྤྲོས་མེད་སྨྲ་བསམ་བརྗོད་མེད་པས། །",
            "མེད་པར་མདོ་རྒྱུད་ཀུན་ལས་གསུངས།།",
            "མེད་ན་གཟུགས་སྐུ་རྣམ་གཉིས་དང༌། །",
            "འགྲོ་དོན་མཛད་པ་འབྱུང་མི་འགྱུར།།",
            "སྨྲ་འདི་རྫོགས་སངས་རྒྱས་ལ་སྐུར་འདེབས་པའི། །",
            "བདུད་ཀྱིས་སྨྲས་པའི་གསང་ཚིག་མིན་ནམ་ཀྱཻ། །",
            "སྤྲོས་མེད་སྨྲ་བསམ་བརྗོད་པ་ལས་འདས་པའི། །",
            "ཆོས་སྐུ་མེད་པར་མདོ་རྒྱུད་གང་ནས་གསུངས།།",
            "སྟོང་པ་མ་སྐྱེས་སྨྲ་བསམ་བརྗོད་མེད་དུ། །",
            "གསུངས་པ་ཁོ་ནས་མེད་པ་མ་ཡིན་ཞིང༌།།",
            ""
        ],
        [
            "སྤྲོས་མེད་མེད་པའི་སྤྲོས་པར་ཁས་ལེན་ན།།",
            "དྲི་པོའི་རང་ཚིག་འགལ་བར་མི་འགྱུར་རམ། །",
            "དངོས་པོར་མེད་པའི་ཆོས་སྐུ་སེམས་ཅན་ལ།།",
            "སྣང་བ་མེད་ཀྱང་ཆོས་དབྱིངས་འོད་གསལ་བའི། །",
            "ཐུགས་རྗེ་ལས་ནི་ལྷུན་གྲུབ་ཕྲིན་ལས་མཛད།།",
            "རྟོག་མེད་ཡིད་བཞིན་ནོར་བུའི་དགོས་པ་བཞིན། །",
            "འགྲོ་བའི་རེ་འདོད་འབད་མེད་ཉིད་དུ་སྐོང༌། །",
            "དེས་ན་རྒྱལ་བའི་ཕྲིན་ལས་བསམ་མི་ཁྱབ།།",
            "ཆོས་སྐུའི་གཤིས་ལ་གཟུགས་སྐུའི་རྣམ་རོལ་ནི། །",
            "དག་དང་མ་དག་འགྲོ་བའི་སྣང་ཚུལ་བཞིན། །",
            "གང་ལ་གང་འདུལ་དེ་ལ་དེར་སྣང་བའི། །",
            "ཚུལ་འདི་སོ་སོ་སྐྱེ་བོའི་བློ་ལས་འདས།། ",
            "ཡང་དག་རྫོགས་པའི་སངས་རྒྱས་ལ།།",
            ""
        ],
        [
            "འགྲོ་ལ་སྙིང་རྗེ་ཡོད་དམ་མེད།།",
            "ཡོད་ན་གཉིས་འཛིན་སེམས་ཡོད་ཅིང༌། །",
            "མེད་ན་ཐུགས་རྗེ་རྒྱུན་ཆད་འགྱུར།།",
            "སྨྲ་བ་འདི་ནི་སྙིང་རྗེ་ཟག་མེད་དང༌། །",
            "ཟག་པ་མེད་པའི་ཡེ་ཤེས་ལ་སོགས་པ། །",
            "རྫོགས་སངས་རྒྱས་ཀྱི་ཡོན་ཏན་ཆོས་རྣམས་ལ།།",
            "ལྐོག་ཏུ་གྱུར་པའི་དྲི་བ་ཡིན་ནམ་བསམ། །",
            "གཉིས་འཛིན་མེད་ཀྱང་ཐུགས་རྗེ་ཆེན་པོ་ནི། །",
            "འགྲོ་ལ་རྟག་ཏུ་རྒྱུན་ཆད་མི་མངའ་བ། །",
            "འདི་ནི་ཟག་པ་མེད་པའི་ཐུགས་རྗེ་སྟེ།།",
            "འདི་ཡང་བསམ་མི་ཁྱབ་པའི་གནས་ཡིན་ནོ།།",
            ""
        ],
        [
            "རྒྱལ་བ་དགོངས་པའི་བརྒྱུད་པ་ལ།།",
            "ཚིག་དང་ཡི་གེ་ཡོད་དམ་མེད།།",
            "མེད་ན་རྒྱུད་རྣམས་གང་ནས་བྱུང༌།།",
            "ཡོད་ན་དགོངས་པའི་བརྒྱུད་དང་འགལ།།",
            "ཟེར་མོད་འདི་ཡང་ཅུང་ཟད་བཤད་ཀྱིས་ཉོན།།",
            "རྒྱལ་བ་དགོངས་པའི་བརྒྱུད་ནི་ཡི་གེ་དང༌། །",
            "ཚིག་ལས་འདས་ཀྱང་དེ་དག་མཚོན་པའི་ཕྱིར། །",
            "བརྡ་དང་ཐབས་རྣམས་ཡི་གེར་རབ་ཤར་བ། །",
            "དེ་ནི་བརྗོད་མེད་ཨ་ཡིག་གཅིག་པུ་ལ།།",
            ""
        ],
        [
            "མ་ལུས་བརྗོད་གཞིར་བཤད་ལས་ཤེས་དགོས་ལ།།",
            "ཚིག་དང་ཡི་གེ་རྟོག་པའི་རི་མོ་ཡིན།།",
            "རྒྱལ་བའི་དགོངས་པ་རྣམ་རྟོག་ལས་འདས་ཕྱིར། །",
            "སྨྲ་བསམ་བརྗོད་མེད་གདོད་མའི་རང་བབས་སོ།།",
            "ཡི་གེ་མེད་ན་རྒྱུད་རྣམས་གང་ནས་བྱུང༌།།",
            "སྨྲ་འདི་བྱིས་ལ་ཅོ་འདྲིའི་ཚིག་མིན་ནམ། །",
            "ཡི་གེ་མིག་འཛུམས་ཚད་དུ་གནས་པར་བཤད།།",
            "རྒྱུད་ཅེས་བྱ་བ་རྒྱུན་མི་འཆད་པའི་དོན། །",
            "ཡིན་ཕྱིར་ཚིག་དང་ཡི་གེ་ལས་འདས་མོད།།",
            ""
        ],
        [
            "ཚིག་དང་ཡི་གེ་ཡོད་ན་དགོངས་པ་ཡི། །",
            "བརྒྱུད་དང་འགལ་ཞེས་ཟེར་བ་གྱི་ན་སྟེ།།",
            "སྣང་ཞིང་སྲིད་པའི་ཆོས་རྣམས་ཐམས་ཅད་ནི། །",
            "རྒྱལ་བ་རྣམས་ཀྱི་དགོངས་པས་སྤྲུལ་པ་ཡིན།།",
            "ཆོས་སྐུ་ང་ཡིས་རྩེད་མོ་བྱས་པ་ལ།།",
            "བྱིས་རྣམས་འཁྲུལ་ཞིང་ཨ་ཐང་ཆད་འདུག་ཅེས། །",
            "མདའ་བསྣུན་དབང་པོས་གསུངས་པ་དེ་ལ་སོམས།། ",
            "དོན་ལ་ལྟ་བ་ཡོད་དམ་མེད།།",
            "ཡོད་ན་མཚན་མར་གཟུང་བར་ངེས།།",
            ""
        ],
        [
            "མེད་ན་ལམ་མེད་འབྲས་བུ་མེད།།",
            "ཅེས་པའི་དྲི་བ་འདི་ལན་གོང་ཉིད་དུ། །",
            "སངས་རྒྱས་དོན་ལ་ཡོད་དམ་མེད་ཅེས་སོགས། །",
            "དྲིས་པའི་ལན་གྱིས་ཕལ་ཆེར་ཤེས་ནུས་ཀྱང༌། །",
            "དོན་ལ་ལྟ་བ་ཡོད་ན་མཚན་མ་རུ། །",
            "གཟུང་བར་ངེས་པའི་ལོག་རྟོག་འདི་བསལ་ལོ། །",
            "འཁོར་བར་སྣང་འདི་དོན་ལ་མེད་མོད་ཀྱང༌། །",
            "ཆོས་ཀྱི་དབྱིངས་འདི་དོན་ལ་མེད་པ་མིན།།",
            "ཆོས་དབྱིངས་དོན་དམ་བདེན་པར་མི་འདོད་ན།།",
            "བདེན་པ་གཉིས་ཀྱི་རྣམ་གཞག་ཇི་ལྟར་བྱེད།།",
            "དོན་ལ་མེད་ན་དོན་དམ་མིན་པར་འགྱུར།།",
            ""
        ],
        [
            "དོན་དམ་བདེན་དང་དོན་ལ་མེད་པ་འགལ།།",
            "ངེས་པའི་དོན་དུ་ཆོས་ཀྱི་དབྱིངས་ཁོ་ན།།",
            "ལྟ་བ་ཡིན་ཞིང་ལྟ་བའི་ཡུལ་ཡང་ཡིན།།",
            "ཆོས་དབྱིངས་དོན་དམ་ཡིན་ཕྱིར་མཐར་ཐུག་གི །",
            "ལྟ་བ་དོན་དམ་བདེན་པ་ཡིན་པས་ན།།",
            "དོན་ལ་ལྟ་བ་མེད་ཅེས་མ་སྨྲ་ཞིག །",
            "ཡོད་ན་མཚན་འཛིན་ཉིད་དུུ་ངེས་བཞིན་པར། །",
            "མེད་ན་"
        ],
        [
            "ལམ་མེད་འབྲས་བུ་མེད་ཟེར་བ། །",
            "འདི་ནི་དར་གྱི་སྲིན་བུའི་ཁ་ཆུ་བཞིན། །",
            "རང་གིས་རང་ཉིད་འཆིང་བའི་ཐབས་ཡིན་།",
            "ལམ་དང་འབྲས་བུ་མེད་པར་ཐལ་ལོ་ཞེས། །",
            "ལྟ་བ་དོན་ལ་མེད་པའི་རྟགས་བཀོད་ན།།",
            "འཁོར་གསུམ་དངོས་སུ་འགལ་བར་འགྱུར་ཕྱིར་རོ། །",
            " སེམས་ཅན་གསར་སྐྱེས་ཡོད་དམ་མེད།།",
            "ཡོད་ན་འཁོར་བ་མཐའ་ཅན་འགལ།།",
            "མེད་ན་གང་ཟག་དཔག་མེད་པ། །",
            "གྲོལ་ཙམ་སེམས་ཅན་ཡོངས་གྲོལ་རིགས། །",
            "ཟེར་མོད་སེམས་ཅན་གསར་སྐྱེས་མེད་ན་",
            ""
        ],
        [
            "ཡང༌། །",
            "སེམས་ཅན་མ་ལུས་གྲོལ་བའི་དུས་མེད་པ། །",
            "འདི་ནི་གྲོལ་བར་བྱ་རྒྱུའི་སེམས་ཅན་ལ།།",
            "ཚད་དང་མུ་མཐའ་མེད་པ་ཉིད་ཀྱིས་ཏེ།།",
            "ནམ་མཁའ་འདོམ་གྱིས་གཞལ་བས་ནམ་མཁའི་མཐའ། །",
            "རྟོགས་པར་མི་འགྱུར་བ་ཡི་དཔེ་བཞིན་ནོ།། ",
            "སངས་རྒྱས་ཐོག་མ་ཡོད་དམ་མེད།།",
            "ཡོད་ན་མེད་ཅེས་བཀའ་ལས་གསུངས།།",
            "མེད་ན་དཔག་མེད་བྱོན་པ་ཅི། །",
            "ཞེས་པའི་ལན་ཀྱང་འཁོར་འདས་གཉིས་ཀ་ལ།།",
            ""
        ],
        [
            "ཐོག་མ་མེད་པར་བཤད་པས་བཏབ་ཟིན་ཏོ།།",
            "ཐོག་མ་མེད་ཀྱང་དཔག་ཏུ་མེད་འབྱོན་པ། །",
            "འདི་ནི་ཆོས་ཀྱི་དབྱིངས་ཀྱི་མཐུ་ལས་སོ།། ",
            "ཡེ་ཐོག་དང་པོའི་སངས་རྒྱས་དང༌། །",
            "ཐོག་མར་བྱོན་པ་ཡོད་དམ་མེད།།",
            "མེད་ན་ཐོག་མའི་སངས་རྒྱས་འགལ།།",
            "ཡོད་ན་དེ་ལས་རྒྱུ་འབྲས་དང༌། །",
            "ཚོགས་ལམ་འབྲས་བུ་སྟོན་བྱེད་ཅིང༌། །",
            "དང་པོའི་སེམས་ནི་བསྐྱེད་པ་གང༌། །",
            "དེ་མཐའ་ངེས་པ་མེད་ཅེ་།",
            ""
        ],
        [
            "སེམས་མ་བསྐྱེད་ཅིང་རྒྱུ་འབྲས་མེད།།",
            "ཚོགས་གཉིས་ལམ་ལ་མ་བརྟེན་པའི། །",
            "དེ་འདྲའི་སངས་རྒྱས་ཇི་ལྟ་བུ། །",
            "ཞེས་པའི་དྲི་བ་འདི་ཡི་ལན་དེ་ཡང༌། །",
            "འཁོར་འདས་གཉིས་ཀའི་ཐོག་མ་མེད་དོ་ཞེས། །",
            "སྨྲས་པ་དེ་ཡིས་ལེགས་པར་བཏབ་ཟིན་མོད།།",
            "གདོད་ནས་སངས་རྒྱས་ཉིད་དུ་བཞུགས་པ་ལ།།",
            "ཐོག་མའི་སངས་རྒྱས་ཞེས་པའི་སྒྲར་བརྗོད་ཀྱང༌། །",
            "དེ་ནི་ཐོག་མར་བྱོན་པ་མ་ཡིན་ནོ།། ",
            "རྒྱལ་བ་དཀོན་མཆོག་གསུམ་པོ་དེས། །",
            "ཚོགས་གཉིས་ལམ་ལ་བརྟེན་མ་བརྟེན།།",
            "བརྟེན་ན་ཚོགས་གཉིས་ཏིལ་འབྲུ་ཙམ། །",
            "མ་བསགས་ཞེས་ནི་བཀའ་ལས་གསུངས།།",
            ""
        ],
        [
            "མ་བརྟེན་ཚོགས་གཉིས་ལམ་མེད་པའི། །",
            "དེ་འདྲའི་སངས་རྒྱས་གྲོལ་ཐོབ་གང༌། །",
            "ཟེར་མོད་ཐེག་པ་ཆེན་པོ་རྒྱུད་བླ་མར། །",
            "གནས་སྐབས་སྐྱབས་གསུམ་རྣམ་པར་གཞག་པ་དང༌། །",
            "མཐར་ཐུག་སྐྱབས་གཅིག་ཉིད་དུ་སྒྲུབ་པའི་ཚུལ། །",
            "གསུངས་ཕྱིར་དཀོན་མཆོག་གསུམ་ག་རྒྱལ་བ་རུ། །",
            "སྨྲས་ན་རྩིང་གེ་ཉིད་དུ་འགྱུར་རམ་སྙམ།།",
            "དུས་གསུམ་རྒྱལ་ཀུན་ཚོགས་གཉིས་བསགས་པ་ལས། །",
            "བྱུང་བར་གསུངས་དེ་ཀུན་རྫོབ་དབང་དུ་བྱས།།",
            "ཚོགས་གཉིས་ཏིལ་འབྲུ་ཙམ་ཡང་མ་བསགས་ཞེས། །",
            "གསུངས་པ་གང་དེ་དོན་དམ་དབང་བྱས་ཡིན།།",
            "དེས་ན་དོན་དམ་ཀུན་རྫོབ་མ་འདྲེས་པར། །",
            "སོ་སོར་ཕྱེ་ནས་དྲི་ལན་བྱེད་དགོས་སོ།། ",
            "ཆོས་སྐུ་འཁོར་ལོ་བཞུགས་མི་བཞུགས།།",
            "བཞུགས་ན་དམིགས་མེད་སྤྲོས་བྲལ་འགལ།།",
            ""
        ],
        [
            "མི་བཞུགས་ལོངས་སྤྲུལ་འཆར་གཞི་གང༌། །",
            "འདྲི་བའི་ཆོས་སྐུ་འཁོར་ལོ་ཞེས་ཟེར་བ། །",
            "འདི་འདྲ་རང་དགར་སྨྲས་པའི་ཚིག་ཡིན་ནམ། །",
            "ངེས་ཤེས་ཡོད་ན་ཆོས་སྐུ་འཁོར་ལོ་དེ། །",
            "འདི་ལ་ཟེར་ཞེས་མཚན་གཞི་ངོས་གཟུང་ཞིག །",
            "བཞུགས་ན་དམིགས་མེད་སྤྲོས་བྲལ་འགལ་ཞེས་པ། །",
            "ཡོད་ན་དམིགས་དང་སྤྲོས་བཅས་ཡིན་དགོས་སམ། །",
            "ཆོས་སྐུ་དམིགས་མེད་སྤྲོས་དང་བྲལ་ན་ཡང༌། །",
            "གདུལ་བྱའི་ལས་དང་སྐལ་བ་དང་འཚམས་པར། །",
            "ལོངས་སྤྱོད་རྫོགས་དང་སྤྲུལ་པའི་སྐུར་སྟོན་ཞེས། །",
            "གོང་དུ་བཤད་དེ་འདིར་ཡང་དྲན་པར་བྱོས།།",
            ""
        ],
        [
            "སྤྲུལ་སྐུ་སངས་རྒྱས་ཡིན་ནམ་མིན།།",
            "ཡིན་ན་ཞིང་འདིར་དཀའ་སྤྱད་ཀྱིས། །",
            "ཚུལ་བསྲུང་སྐྱེ་འཆི་འོང་བ་ཅི། །",
            "མིན་ན་ཤཱཀ་ཐུབ་ལ་སོགས་པ། །",
            "སངས་རྒྱས་མ་ཡིན་སུ་ཞིག་ཡིན།།",
            "དྲི་བ་འདི་ལན་གོང་དུ་བཏབ་ཟིན་ཏེ།།",
            "སྣང་དང་གནས་ཚུལ་ཇི་བཞིན་ཤེས་དགོས་པས། །",
            "སྤྲུལ་སྐུ་སངས་རྒྱས་ཡིན་མིན་དཔྱད་མི་འཚལ།།",
            "སྐྱེ་དང་དཀའ་སྤྱད་ཚུལ་ཁྲིམས་བསྲུང་བ་དང༌། །",
            "འཆི་སོགས་རང་རྒྱུད་པ་རུ་མི་འདོད་དེ།།",
            ""
        ],
        [
            "མཛད་པ་བཅུ་གཉིས་ཚུལ་སྟོན་ཞེས་གྲགས་སོ།། ",
            "བདེ་གཤེགས་ངོ་བོས་འགྲོ་ཀུན་ལ།།",
            "ཁྱབ་ན་སྐུ་དང་ཡེ་ཤེས་སོགས། །",
            "སེམས་ཅན་དུས་ན་རྫོགས་པར་རིགས། །",
            "ཡོན་ཏན་མཛད་པ་ཕྲིན་ལས་འོས།།",
            "མི་ཁྱབ་མདོ་སྔགས་ཀུན་ལས་ཀྱང༌། །",
            "ཁྱབ་ཅེས་གསུངས་པ་ཅི་ལྟ་བུ། །",
            "དྲི་བའི་བདེ་གཤེགས་ངོ་བོ་ཟེར་བ་འདི། །",
            "རྫོགས་པའི་སངས་རྒྱས་ཉིད་ལ་འདོད་དམ་ཅི། །",
            "དེ་ནི་ཀུན་ལ་ཁྱབ་པར་མི་འདོད་ཀྱང༌། །",
            "བདེ་བར་གཤེགས་སྙིང་འགྲོ་ཀུན་ལ་ཁྱབ་པ། །",
            "འདི་ནི་གཞི་ལ་བཞུགས་པའི་སངས་རྒྱས་ཡིན།།",
            "དེ་དག་དྲི་མའི་སྦུབས་སུ་སོན་པས་ན།།",
            "སྐུ་དང་ཡེ་ཤེས་སྤངས་རྟོགས་ཡོན་ཏན་དང༌། །",
            "མཛད་པ་ཕྲིན་ལས་ཡོངས་སུ་རྫོགས་པ་མིན།།",
            ""
        ],
        [
            "དྲི་མར་བཅས་པའི་སངས་རྒྱས་ཉིད་ཡིན་ཕྱིར། །",
            "དིང་སང་ཐུབ་པའི་མཛད་པ་མི་མཛད་ཀྱང༌། །",
            "དྲི་མེད་དག་པས་ཁྱབ་རྟག་ཕྲིན་ལས་མཛད།། ",
            "རྒྱུ་འབྲས་ངོ་བོ་གཅིག་མི་གཅིག །",
            "གཅིག་ན་སངས་རྒྱས་སེམས་ཅན་གཉིས། །",
            "མཚན་ཉིད་ཡོན་ཏན་མཉམ་པར་རིགས། །",
            "མི་གཅིག་ཅེ་ན་སངས་རྒྱས་དང༌། །",
            "སེམས་ཅན་རྒྱུ་འབྲས་མི་གཅིག་པས། །",
            "སེམས་ཅན་སངས་རྒྱས་མི་བཏུབ་འགྱུར།།",
            "དྲི་འདིའི་ལན་ཀྱང་སྔ་ནས་བཏབ་ཟིན་ཏེ།།",
            "དྲི་བཅས་སངས་རྒྱས་དྲི་མེད་སངས་རྒྱས་སོགས། །",
            "གཞི་དང་འབྲས་བུའི་རྣམ་གཞག་བཤད་དེར་ལྟོས།།",
            "རྒྱུ་འབྲས་ངོ་བོ་གཅིག་ན་སངས་རྒྱས་དང༌། །",
            "སེམས་ཅན་མཚན་ཉིད་ཡོན་ཏན་མཉམ་པར་རིགས། །",
            "ཟེར་བ་འདི་ཡང་གོང་དུ་བཤད་པ་ལྟར། །",
            "ངོ་བོ་རང་བཞིན་མཚན་ཉིད་ཅེས་བྱ་བའི། །",
            "རྣམ་པར་གཞག་པ་འདྲེས་པའི་དྲི་བ་ཡིན།།",
            "དེ་ལྟ་མོད་ཀྱང་གཞི་འབྲས་དབྱེར་མེད་ཅེས། །",
            "བཀའ་བརྒྱུད་རིན་ཆེན་འདི་ལ་ཡོངས་གྲགས་པ། །",
            "དེ་ཡི་གོ་དོན་ཅུང་ཟད་བཤད་ཀྱིས་ཉོན།།",
            ""
        ],
        [
            "གཞི་ཡི་དུས་ཀྱི་དྲི་བཅས་སངས་རྒྱས་དང༌། །",
            "འབྲས་བུའི་དུས་ཀྱི་དྲི་མེད་རྫོགས་སངས་རྒྱས། །",
            "དེ་དག་སྒྲིབ་པས་བསྒྲིབས་དང་མ་བསྒྲིབས་པའི། །",
            "ཁྱད་པར་ཙམ་ཡིན་ངོ་བོ་འགྱུར་བ་མིན།།",
            "བྲལ་དང་རྣམ་སྨིན་ཡོན་ཏན་དྲུག་ཅུ་བཞི། །",
            "གཞི་ལ་བཞུགས་ཚེ་སྒྲིབ་པ་དང་འགྲོགས་པས། །",
            "དེ་དང་དེ་ཡི་བྱེད་ལས་མི་མཛད་ཀྱང༌། །",
            "སྒྲིབ་པས་གོས་པ་ནམ་ཡང་མི་སྲིད་ཕྱིར། །",
            "འབྲས་བུའི་དུས་སུ་བཟང་དུ་མི་འགྲོ་བ། །",
            "ངོ་བོ་དབྱེར་མེད་ཡིན་པའི་གོ་དོན་ཡིན།།",
            "ངོ་བོའི་སྒོ་ནས་གཞི་འབྲས་དབྱེར་མེད་ཀྱང༌། །",
            "རྫོགས་སངས་རྒྱས་ཚེ་ཡོན་ཏན་དྲུག་ཅུ་བཞིས། །",
            "སོ་སོར་ནུས་པ་འབྱིན་ཞིང་རང་རང་གི །",
            "བྱེད་པའི་ལས་རྣམས་ཐོགས་པ་མེད་སྒྲུབ་པ། །",
            "དྲི་མ་བྲལ་བའི་མཐུ་ལས་བྱུང་བ་ཡིན།།",
            "རྒྱུ་དང་འབྲས་བུ་ངོ་བོ་མི་གཅིག་ན།།",
            "སེམས་ཅན་སངས་རྒྱས་མི་བཏུབ་འགྱུར་ཞེས་པ། །",
            "རྟགས་ཆོས་འབྲེལ་པ་མེད་པའི་ཚིག་འདི་འདྲ། །",
            "རིགས་པ་ཤེས་པས་སྨྲ་བར་མི་འོས་ཏེ།།",
            ""
        ],
        [
            "ས་བོན་མྱུ་གུ་ངོ་བོ་མི་གཅིག་ཀྱང༌། །",
            "ས་བོན་ལས་ནི་མྱུ་གུ་འབྱུང་ལ་སོམས།།",
            "དེ་བཞིན་ལྕགས་གསེར་ངོ་བོ་མི་གཅིག་ཀྱང༌། །",
            "ལྕགས་ལ་གསེར་འགྱུར་རྩི་ཡིས་བྱུགས་པ་ན།།",
            "ལྕགས་ཉིད་གསེར་དུ་འགྱུར་བ་མ་ཡིན་ནམ། །",
            "དེ་ལྟ་མོད་ཀྱང་གཞི་དུས་འབྲས་དུས་ཀྱི། །",
            "དེ་བཞིན་གཤེགས་སྙིང་ངོ་བོ་གཅིག་པ་དང༌། །",
            "འགལ་བའི་ཐེ་ཚོམ་བསྐྱེད་པར་མ་བྱེད་ཅིག། ",
            "མཉམ་རྗེས་ངོ་བོ་གཅིག་མི་གཅིག། །",
            "གཅིག་ན་གཉིས་སུ་ཕྱེ་བ་འགལ།།",
            "མི་གཅིག་དེ་གཉིས་དྲང་བ་ཡི། །",
            "རིག་པ་སོ་སོ་གཉིས་སུ་ཐལ།།",
            "ཟེར་མོད་དབྱེ་གཞི་གཅིག་ལས་དབྱེ་ངོ་ནི། །",
            "གཉིས་དང་གསུམ་སོགས་དུ་མར་འབྱེད་པའི་ཚུལ། །",
            "མདོ་སྔགས་ཀུན་ལ་གྲགས་དེ་"
        ],
        [
            "མ་ཐོས་སམ། །",
            "གཞན་ཡང་གཅིག་ལས་གཉིས་སུ་འབྱེད་པའི་ཚུལ། །",
            "མི་ཤིགས་ཐིག་ལེ་ཆེ་ལས་ཨེ་ཝཾ་དང༌། །",
            "དེ་ལས་མ་ཡ་ལ་སོགས་དུ་མ་རུ། །",
            "མཁས་པ་རྣམས་ལ་གྲགས་པ་དེ་ཉོན་ཞིག །",
            "མཉམ་རྗེས་སོ་སོར་འདྲེན་པའི་རིག་པ་དེ།།",
            "གཙོ་བོ་སེམས་ལས་འཕྲོས་པའི་སེམས་བྱུང་ཡིན།།",
            "དེ་ལ་དུ་མ་ཡོད་ཕྱིར་དོགས་གནས་དེ།།",
            "སེལ་བར་བྱས་ཀྱི་དངོས་ལན་འདི་ཉོན་ཞིག །",
            "དང་པོའི་ལས་ཅན་རྣམས་ལ་མཉམ་གཞག་དང༌། །",
            "རྗེས་ལས་ཐོབ་པ་སོ་སོར་ཡོད་མོད་ཀྱང༌། །",
            "རྟོགས་པ་མངོན་དུ་གྱུར་ནས་ཁྱད་པར་མེད།།",
            ""
        ],
        [
            "མདོ་ལས་བདག་ནི་མཉམ་པར་གཞག་པའམ། །",
            "ལངས་ཞེས་ལམ་ལ་རློམ་སེམས་མེད་གསུངས་པའི། །",
            "ལུང་ཉིད་དོན་དང་ལྡན་པར་ཤེས་དགོས་སོ།། ",
            "རྫོགས་ཆེན་དུས་འཁོར་ལ་སོགས་ནས།།",
            "འོད་གསལ་རྣམ་པ་མཆོག་ལྡན་ཉིད། །",
            "དོན་ལ་སྐུ་གསུམ་ཡིན་ནམ་མིན།།",
            "ཡིན་ན་རྣམ་བྱང་ཁ་དོག་དང༌། །",
            "དབང་པོ་མངོན་སུམ་མཐོང་བ་ཡི། །",
            "སྐུ་གསུམ་དེ་ཉིད་ཅི་ལྟ་བུ། །",
            "མིན་ན་འོད་གསལ་སྦྱངས་པ་ཡིས། །",
            "ཕྱི་ནང་སྣོད་བཅུད་གཅིག་ཏུ་སྨིན།།",
            "ཕུང་པོ་ལྷག་མེད་འགྲུབ་པའང་མཐོང༌།།",
            ""
        ],
        [
            "སྨྲ་བ་པོ་ཉོན་རྣམ་ཀུན་མཆོག་ལྡན་གྱི། །སྟོང་གཟུགས་རྫོགས་སངས་རྒྱས་སུ་ཁས་ལེན་པ། །དེ་ནི་ཀུན་མཁྱེན་ཇོ་ནང་པ་ཡི་ལུགས། །ཡིན་གྱི་",
            "བཀའ་བརྒྱུད་གོང་མའི་བཞེད་པ་ལ།།",
            "དེ་དག་གཞི་ལམ་འབྲས་བུར་ཕྱེ་བས་ན།།",
            "འོད་གསལ་རྣམ་པ་ཀུན་གྱི་མཆོག་ལྡན་པ། །",
            "དེ་ནི་གཞི་ལམ་འབྲས་བུའི་གནས་སྐབས་སུ། །",
            "མ་དག་མ་དག་དག་དང་དག་པ་ཡི། །",
            "སྐུ་གསུམ་ཡིན་མོད་དེ་ཡི་ཡུལ་ཅན་ནི། །",
            "རང་རིག་རྟོག་དང་བྲལ་ཞིང་མ་འཁྲུལ་པའི། །",
            "སྤྲོས་བྲལ་ཐིག་ལེ་ཡིན་ཞེས་གཞུང་ལས་གསུངས།།",
            "ཡུལ་དང་ཡུལ་ཅན་དབྱེར་མེད་གཅིག་ཡིན་པས། །",
            "གཞི་ཡི་དུས་སུ་མ་དག་སྐུ་གསུམ་དང༌། །",
            "ལམ་དུས་མ་དག་དག་པའི་སྐུ་གསུམ་སྟེ།།",
            "འབྲས་བུའི་དུས་སུ་རྣམ་དག་སྐུ་གསུམ་ཡིན།།",
            ""
        ],
        [
            "དེ་ལྟ་མོད་ཀྱང་སྟོང་པ་ཉིད་ཀྱི་གཟུགས། །",
            "ཁ་དོག་སྣ་ཚོགས་ཉིད་དུ་སྣང་བ་ནི། །",
            "ཁ་དོག་མེད་པའི་ཁ་དོག་ཅན་ཞེས་པ། །",
            "སྣ་ཚོགས་ཡུམ་གྱི་སྣང་བ་ཤར་བ་ཡིན།།",
            "འདི་ནི་གཟུགས་མེད་གཟུགས་བཟང་དམ་པ་སྟེ།།",
            "གཟུགས་སུ་སྣང་ཡང་རྡུལ་གྱི་ཆོས་ལས་འདས།།",
            "ཁ་དོག་མེད་ཀྱང་ཁ་དོག་ལྟར་སྣང་བ། །",
            "སེམས་ཀྱི་རང་འོད་སྣང་བའི་མཐུ་ལས་ཡིན།།",
            "འདི་དག་དུས་རྩའི་ནང་དུ་མཐོང་བའི་ཕྱིར། །",
            "མིག་གི་དབང་པོས་མཐོང་བ་མ་ཡིན་ཏེ།།",
            "མིག་གཞན་ཤ་ལ་སོགས་པས་མཐོང་ངོ་ཞེས། །",
            "དུས་ཀྱི་འཁོར་ལོའི་རྒྱུད་འགྲེལ་ཆེ་ལས་གསུངས།།",
            ""
        ],
        [
            "གཉིས་འཛིན་དྲི་མའི་བག་ཆགས་གོམས་པའི་མཐུས། །",
            "གཟུང་བར་མེད་ཀྱང་གཟུང་དོན་ལྟར་སྣང་ཡིན།།",
            "དབང་པོའི་མངོན་སུམ་གྱིས་ནི་མཐོང་བ་ཡི། །",
            "སྐུ་གསུམ་དེ་ཉིད་ཇི་ལྟ་བུ་ཞེས་པ། །",
            "ངོ་སྤྲོད་གནད་ལ་རྨོངས་ནས་དྲིས་སམ་སྙམ།།",
            "ལམ་གྱི་སྟོང་གཟུགས་སྐུ་གསུམ་དང་སྦྱར་བ། །",
            "ཟབ་མོ་ནང་གི་དོན་ལས་འདི་སྐད་ཐོས།།",
            "ངོ་བོ་སྟོང་པ་ཆོས་ཀྱི་སྐུ་ཡིན་ཞིང༌།།",
            "རང་བཞིན་གསལ་བ་ལོངས་སྤྱོད་རྫོགས་པའི་སྐུ། །",
            "འགག་མེད་ཐུགས་རྗེས་ཅིར་ཡང་འཆར་བ་ནི། །",
            "སྤྲུལ་པའི་སྐུ་ཞེས་ཡུལ་ཅན་ལ་གསུངས་པ། །",
            "ཡུལ་དང་ཡུལ་ཅན་དབྱེར་མེད་ཉིད་ལ་དགོངས།།",
            "ལོངས་སྤྱོད་རྫོགས་དང་སྤྲུལ་པའི་སྐུ་གཉིས་པོ། །",
            "དག་པའི་སོ་སོ་སྐྱེ་དང་བྱང་འཕགས་ཀྱི། །",
            "དབང་པོའི་མངོན་སུམ་ལ་ནི་སྣང་བའི་ཚུལ། །",
            "ཤེས་རབ་ཕ་རོལ་ཕྱིན་པ་ལས་ཀྱང་བཤད།།",
            ""
        ],
        [
            "བདག་གི་བླ་མ་རྒྱལ་བའི་དབང་པོ་ནི། །",
            "གཟུགས་སྐུ་གཉིས་ཀྱང་སྟོང་པའི་གཟུགས་ཡིན་ཕྱིར། །",
            "སེམས་ཅན་རྣམས་ཀྱི་དབང་པོའི་མངོན་སུམ་གྱིས། །",
            "བསྐལ་པར་བལྟས་ཀྱང་ཇི་བཞིན་མི་མཐོང་གསུངས།།",
            "གདུལ་བྱའི་སྣང་ཚུལ་མཁྱེན་པ་སངས་རྒྱས་ཀྱི། །",
            "ཇི་སྙེད་རིག་པ་དབང་པོའི་མངོན་སུམ་གྱིས། །",
            "སྐུ་གསུམ་ཡོན་ཏན་དང་བཅས་རྒྱལ་བ་ལ།།",
            "ཇི་ལྟར་མངའ་བ་བཞིན་དུ་གསལ་བར་མཁྱེན།།",
            "ཇི་ལྟའི་དོན་ལ་རྩེ་གཅིག་མཉམ་གཞག་པའི། །",
            "སངས་རྒྱས་རང་སྣང་ལ་ནི་ཆོས་སྐུ་ལས། །",
            "གཞན་པའི་སྣང་བ་ཅུང་ཟད་མི་མངའ་བ། །",
            "དེ་ལ་ལོངས་སྤྱོད་རྫོགས་དང་སྤྲུལ་སྐུ་ཡང༌། །",
            "ཆོས་སྐུའི་ངང་དུ་སྤྲོས་དང་བྲལ་བར་སྣང༌།།",
            "ཚུར་མཐོང་མིག་ལ་སྣང་བའི་གཟུགས་འདི་ཡང༌། །",
            "རང་གི་སེམས་ཉིད་སྣང་བ་ཡིན་པས་ན།།",
            "བདག་གི་བླ་མ་སྟོང་གཟུགས་ཉིད་དུ་བཞེད།།",
            ""
        ],
        [
            "དེ་ཕྱིར་འདི་ལ་ངེས་པ་འདྲེན་པ་གཅེས།།",
            "འོད་གསལ་སྦྱངས་པས་ཕྱི་ནང་སྣོད་བཅུད་རྣམས། །",
            "གཅིག་ཏུ་སྨིན་ཞེས་དེ་ལ་བསྟོད་བྱེད་ན།།",
            "སྒྲིབ་པ་སྦྱངས་པས་སངས་རྒྱས་འགྲུབ་པའི་ཕྱིར། །",
            "སྒྲིབ་པ་སངས་རྒྱས་ཡིན་པར་ཐལ་ལོ་ཞེས། །",
            "མཚུངས་པའི་ལན་དེའང་ཁྱོད་ཀྱིས་ལྡོན་དགོས་ཤིང༌། །",
            "ཕུང་པོ་ལྷག་མེད་འགྲུབ་ཙམ་ཉན་ཐོས་དང༌། །",
            "རང་སངས་རྒྱས་ཀྱི་ལམ་ལའང་ཡོད་པས་ན།།",
            "འོད་གསལ་སྦྱངས་པས་ལྷག་མེད་འགྲུབ་པའི་ཕྱིར། །",
            "ཆེད་དུ་བསྔགས་པའི་ཚིག་ཀྱང་གྱ་ཚོམས་ཡིན།། ",
            "སྡོམ་གསུམ་ངོ་བོ་གཅིག་མི་གཅིག །",
            "གཅིག་ན་དེ་ཉིད་རང་ས་ཡི། །",
            "རང་ལྡོག་མ་འདྲེས་སོ་སོ་སྟེ།།",
            "ཉན་ཐོས་ལྷུང་བཟེད་ངུར་སྨྲིག་དང༌། །",
            "རབ་བྱུང་རྟགས་དང་ཆ་ལུགས་འཛིན།།",
            ""
        ],
        [
            "བླ་མེད་སྟག་ཤམ་ཀོ་རློན་དང༌། །",
            "ཞིང་ལྤགས་ཐོད་ཤལ་ཐོད་ཁྲག་དང༌། །",
            "རྐང་གླིང་མཆོག་ཕུར་ལ་སོགས་པའི། །",
            "ལོངས་སྐུའི་རྟགས་དང་ཆ་ལུགས་འཛིན།།",
            "མངོན་སུམ་འགལ་བར་མི་འགྱུར་རམ། །",
            "གཅིག་ན་ལུགས་གཅིག་རྒྱུ་མཚན་གང༌། །",
            "མི་གཅིག་གསང་འདུས་རྒྱུད་དྲུག་སོགས། །",
            "བླ་མེད་རྒྱུད་སྡེ་ཀུན་དང་འགལ།།",
            "ཟེར་བ་འདི་ལན་ཕྱེ་ནས་བཤད་པར་བྱ།། ",
            "སྡོམ་གསུམ་ངོ་བོ་གཅིག་དང་ཐ་དད་ཅེས། །",
            "བོད་ཀྱི་ཡུལ་འདིར་གྲུབ་མཐའ་ལ་ཞུགས་པའི། །",
            "མཁས་རྨོངས་ཀུན་གྱིས་དོགས་དཔྱོད་དུ་མ་མཛད།།",
            "རྗེ་བཙུན་ཆེན་པོ་གྲགས་པ་རྒྱལ་མཚན་གྱིས། །",
            "རྩ་ལྟུང་རྒྱ་ཆེར་འཆད་བྱེད་འཁྲུལ་སྤོང་ལས། །",
            "དགེ་སློང་གིས་ནི་བྱང་ཆུབ་སེམས་བསྐྱེད་ཚེ། །",
            "སོ་ཐར་ཐམས་ཅད་བྱང་སེམས་སྡོམ་པར་འགྱུར།།",
            ""
        ],
        [
            "དེ་དག་དཀྱིལ་འཁོར་དུ་ནི་ཞུགས་པའི་ཚེ། །",
            "སྡོམ་པ་ཐམས་ཅད་རིག་འཛིན་སྡོམ་པ་སྟེ།།",
            "འབུམ་པའི་རྒྱུད་ལས་རྡོ་ཡི་རིགས་ཀྱི་ནི། །",
            "བྱེ་བྲག་བཞུས་པས་ལྕགས་དང་ཟངས་དངུལ་འབྱུང༌།།",
            "གསེར་འགྱུར་རྩི་ཡི་དངོས་པོ་དང་སྦྱར་བས། །",
            "དེ་དག་ཀུན་ཀྱང་གསེར་དུ་བསྒྱུར་བར་བྱེད།།",
            "དེ་བཞིན་དུ་ནི་སེམས་ཀྱི་བྱེ་བྲག་གིས། །",
            "རིགས་ཅན་གསུམ་གྱི་སྡོམ་པའང་དཀྱིལ་འཁོར་ནི། །",
            "ཆེན་པོར་ཞུགས་ན་རྡོ་རྗེ་འཛིན་ཞེས་བྱ།།",
            "གསུངས་ཕྱིར་དཔེ་རུ་བཀོད་པའི་རྡོ་དེ་ནི། །",
            "སྐྱེ་བོ་ཕལ་པ་ཡིན་ཞིང་ལྕགས་ཀྱི་དཔེས། །",
            "ཉན་ཐོས་བསླབ་བྱ་ཟངས་ནི་རང་རྒྱལ་བསླབ།།",
            ""
        ],
        [
            "དངུལ་ནི་བྱང་ཆུབ་སེམས་དཔའི་བསླབ་བྱ་སྟེ།།",
            "གསེར་འགྱུར་རྩི་ནི་རྡོ་རྗེ་ཐེག་པ་ཡི། །",
            "བསླབ་བྱ་ཡིན་ཞེས་གསུངས་པས་རྗེས་འབྲང་འགས། །",
            "སྡོམ་གསུམ་གནས་གྱུར་ངོ་བོ་གཅིག་པར་འདོད།།",
            "དེ་ལ་བི་བྷཱུ་ཙནྡྲས་སྐྱོན་བརྗོད་ཚེ། །",
            "འབུམ་པའི་རྒྱུད་ཚིག་དྲངས་ནས་དེ་དོན་ལ།།",
            "ཁ་ཅིག་སྡོམ་གསུམ་གནས་གྱུར་ངོ་བོ་གཅིག །",
            "སྡོམ་པ་གོང་མའི་རྩ་ལྟུང་བྱུང་བ་ན།།",
            "འོག་མ་གཏོང་ཞེས་གཞན་ལ་སྒྲོག་པར་བྱེད།།",
            "བུད་མེད་ལ་དམོད་རྩ་ལྟུང་བྱུང་བ་ན།།",
            ""
        ],
        [
            "རེག་པ་བསྲུང་བའི་སྡོམ་པ་འཆོར་རམ་ཅི། །",
            "དེ་ལྟ་ན་ནི་ཧ་ཅང་ཐལ་འགྱུར་ཏེ།།",
            "ནམ་མཁའ་ལ་ནི་སྤྲིན་ཆེན་འཁྲིགས་པ་ཡིས། །",
            "ས་ཡི་ལོ་ཐོག་སྐེམས་པར་འགྱུར་ཞེས་བསྒྲེ། །",
            "གཞན་ཡང་ཉི་མའི་དཀྱིལ་འཁོར་འོད་འབར་བ། །",
            "གངྒཱའི་ཆུ་བོར་འགྱུར་བར་ཐལ་ཞེས་བཀོད།།",
            "རྒྱལ་དབང་ཆོས་གྲགས་རྒྱ་མཚོའི་ཞལ་སྔ་ནས།།",
            "གནས་གྱུར་པ་དང་ངོ་བོ་གཅིག་པ་འགལ།།",
            "དཔེར་ན་ལྕགས་ལ་གསེར་འགྱུར་རྩི་བྱུགས་པས། །",
            "ལྕགས་དེ་གསེར་དུ་འགྱུར་བ་ཡིན་མོད་ཀྱང༌། །",
            "ལྕགས་གསེར་ངོ་བོ་གཅིག་པ་མི་སྲིད་དེ།།",
            "ལྕགས་ཀྱི་ཚེ་ན་གསེར་གྱི་ངོ་བོ་མེད།།",
            ""
        ],
        [
            "གསེར་དུ་གྱུར་ཚེ་ལྕགས་ཉིད་དམིགས་སུ་མེད།།",
            "གཞན་ཡང་ཀུན་གཞིའི་རྣམ་པར་ཤེས་པ་ནི། །",
            "མེ་ལོང་ཡེ་ཤེས་ཉིད་དུ་གནས་གྱུར་ཚེ། །",
            "དེ་གཉིས་ངོ་བོ་གཅིག་པ་མ་ཡིན་ནོ།།",
            "ངོ་བོ་གཅིག་ལ་གནས་གྱུར་མི་རུང་སྟེ།།",
            "ལྕགས་གསེར་ངོ་བོ་གཅིག་ན་སླར་ཡང་ནི། །",
            "ལྕགས་དེ་གསེར་དུ་འགྱུར་མི་དགོས་པ་བཞིན། །",
            "གལ་ཏེ་མ་གྱུར་གོང་དུ་མི་གཅིག་ཀྱང༌། །",
            "གནས་གྱུར་ཚེ་ན་ངོ་བོ་གཅིག་ཟེར་།",
            "ལྕགས་ཉིད་གསེར་གྱི་ངོ་བོར་གྱུར་པའི་ཚེ། །",
            "ལྕགས་ཀྱི་ངོ་བོར་མེད་པས་མི་གཅིག་།",
            "གནས་གྱུར་ཚེ་ན་ངོ་བོ་གཅིག་ཡིན་ན།།",
            ""
        ],
        [
            "མ་གྱུར་ཚེ་ཡང་ངོ་བོ་གཅིག་པ་རུ། །",
            "འགྱུར་བར་ཁས་ལེན་དགོས་ཞེས་གསུང་བར་སྣང༌།།",
            "དཔལ་ལྡན་འབྲི་ཁུང་པ་ཡི་དགོངས་གཅིག་ཏུ། །",
            "རྡོ་རྗེའི་གསུང་ལས་བདག་པོ་འཕོས་པ་ལས། །",
            "སྡོམ་པ་གསུམ་དུ་འོང་ཞེས་བྱ་བ་བཞུགས།།",
            "ཞེས་དང་སྡོམ་པ་གསུམ་པོ་ཐམས་ཅད་ཀྱིས། །",
            "མི་དགེ་བཅུ་པོ་འཁོར་བཅས་སྤོང་བ་དང༌། །",
            "དགེ་བཅུ་འཁོར་དང་བཅས་པ་བསྒྲུབས་པས་ན།།",
            "སྡོམ་པའི་ངོ་བོ་ཐ་དད་ཅུང་ཟད་མེད།།",
            "འོ་ན་སྡོམ་པ་གསུམ་ཞེས་བྱ་བ་རུ། །",
            "གཞག་ཏུ་མེད་དམ་ཞེ་ན་སྐབས་འདིར་ནི། །",
            "བསྲུང་རྒྱུ་གཅིག་ཀྱང་བདག་པོ་འཕོས་པ་ཡིས། །",
            "སྡོམ་པ་གསུམ་ཞེས་བྱ་བར་འགྱུར་བའི་དཔེ། །",
            "གཡུའམ་གསེར་སྦྲམ་རྒྱན་དུ་འོས་པ་ཞིག །",
            "ཕལ་པའི་མགུལ་དུ་བཏགས་ན་",
            ""
        ],
        [
            "རྒྱན་དེ་ལ། །",
            "ཀུན་གྱིས་རེག་ཏུ་ཡོད་ཅིང་རྒྱན་དེ་ཡང༌། །",
            "འབངས་ཀྱི་རྒྱན་ཞེས་བྱ་བར་རུང་བ་ཡིན།།",
            "བློན་པོའི་མགུལ་དུ་བཏགས་ན་ཕལ་གྱིས་ནི། །",
            "རེག་ཏུ་མེད་ཅིང་བློན་པོའི་རྒྱན་དུ་འོང༌།།",
            "དེ་དག་རྒྱལ་པོའི་མགུལ་དུ་བཏགས་པ་ན།།",
            "གཞན་གྱིས་བལྟ་རུ་ཡོད་ཀྱང་རེག་ཏུ་མེད།།",
            "རྒྱལ་པོའི་རྒྱན་དུ་འོང་ཡང་རྒྱན་དེ་ཡི། །",
            "ངོ་བོ་ལ་ནི་ཁྱད་པར་ཅི་ཡང་མེད།།",
            "འདོགས་ས་གསུམ་གྱི་དབྱེ་བས་གསུམ་དུ་བྱུང༌།།",
            ""
        ],
        [
            "དེ་བཞིན་བྱེད་པའི་ལས་སམ་བསྒྲུབ་བྱ་ཡང༌། །",
            "སེམས་ཅན་གསུམ་ལ་སྦྱར་བ་དཔེར་བཀོད་ནས།།",
            "མི་དགེ་བཅུ་ཡང་སྡོམ་གསུམ་ཉམས་ལེན་པའི། །",
            "གང་ཟག་གསུམ་གྱི་སྤོང་ལུགས་ཐ་དད་པས། །",
            "འབྲས་བུ་གསུམ་ཡང་ཐ་དད་སོ་སོར་ཐོབ།།",
            "བསྲུང་བྱ་མི་དགེ་བཅུ་དང་ཉམས་ལེན་ལ།།",
            "ཁྱད་པར་བྱེ་བྲག་རྡུལ་ཙམ་མེད་མོད་ཀྱང༌། །",
            "ཉམས་སུ་ལེན་མཁན་བདག་པོ་གསུམ་གྱི་ནི། །",
            "ཁྱད་པར་ཡོད་པས་སྡོམ་པ་གསུམ་དུ་བྱུང༌།།",
            "ཞེས་གསུངས་སྐབས་འདིར་འཆད་ཚུལ་ཐ་དད་ཀྱང༌། །",
            "སྡོམ་གསུམ་ངོ་བོ་གཅིག་པར་ས་འབྲི་མཐུན།།",
            "ངོ་བོ་གཅིག་ལ་རང་ལྡོག་མ་འདྲེས་པའི། །",
            "སྐྱོན་གྱིས་དགག་པར་ནུས་པ་མ་ཡིན་ཏེ།།",
            ""
        ],
        [
            "བདག་ཉིད་གཅིག་ལ་ལྡགོ་པ་ཐ་དད་པའི། །",
            "སྐྱོན་གྱིས་འགོག་ནུས་མིན་པ་ཇི་བཞིན་ནོ།།",
            "དེ་ལྟ་མོད་ཀྱི་ངོ་བོ་གཅིག་པ་ལ།།",
            "རྟགས་དང་ཆ་ལུགས་འགལ་བའི་སྐྱོན་བརྗོད་པ། །",
            "ཁྱེད་ཅག་ཆ་ལུགས་དགེ་བར་འདོད་དམ་ཅི། །",
            "སྡོམ་པ་གསུམ་ནི་དགེ་བ་ཁོ་ན་སྟེ།།",
            "ཆ་ལུགས་རྣམས་ནི་ལུང་མ་བསྟན་དུ་འདོད།།",
            "སྟག་ཤམ་ཀོ་རློན་ཞིང་ལྤགས་ཐོད་ཤལ་དང༌། །",
            "ཐོད་ཁྲག་རྐང་གླིང་མཆོག་ཕུར་ལ་སོགས་པ། །",
            "ལོངས་སྐུའི་རྟགས་དང་ཆ་ལུགས་ཡིན་ནོ་ཞེས། །",
            "སྨྲ་པོས་ལོངས་སྤྱོད་རྫོགས་པའི་མཚན་ཉིད་དུ། །",
            "ངེས་པ་ལྔ་ལྡན་གསུངས་པ་མ་འཚལ་བར། །",
            "སྤྲུལ་དང་ལོངས་སྐུ་འདྲེས་པའི་བབ་ཅོལ་ཡིན།། ",
            "སྡོམ་གསུམ་རྣམ་གཞག་རྩོམ་མཛད་དགེ་ལྡན་པས། །",
            "ལི་སྡེར་དངས་པར་ཆུ་གཙུང་བླུག་པའི་ནང༌། །",
            "ཨིནྡྲ་ནཱི་ལ་བཞག་ན་"
        ],
        [
            "ཆུ་དང་སྣོད། །",
            "སྔོན་པོར་འགྱུར་བས་ཨིནྡྲ་ནཱི་ལ་ཡི། །",
            "ཡན་ལག་ཉིད་དུ་འགྱུར་ཀྱང་ཆུ་དང་སྣོད། །",
            "ནོར་བུ་གསུམ་ཀ་ངོ་བོ་ཐ་དད་ཡིན།།",
            "དེ་བཞིན་ཐ་དད་ཆོགས་ཐོབ་པ་ཡི། །",
            "སྡོམ་གསུམ་མི་གཅིག་ན་ཡང་གོང་མ་ཡི། །",
            "སྡོམ་པས་ཟིན་ཚེ་འགོ་མའང་གོང་མ་ཡི། །",
            "ཡན་ལག་ཏུ་ནི་འགྱུར་ཞེས་དམ་བཅས་ནས།།",
            "དེ་ཡི་ཤེས་བྱེད་བྱང་ཆུབ་སེམས་དཔའི་སར། །",
            "སོ་ཐར་བྱང་སེམས་སྡོམ་པའི་ཕྱོགས་གཅིག་ཏུ། །",
            "རིག་པར་བྱ་ཞེས་གསུངས་པའི་ལུང་ཡང་དྲངས། །",
            " དེ་ལ་རྒྱལ་བའི་དབང་པོས་འདི་སྐད་གསུང༌།།",
            "སྡོམ་པ་འོག་མ་གཉིས་པོ་སྔགས་སྡོམ་གྱི། །",
            "ཡན་ལག་ཡིན་པར་འདོད་ན་འོག་མ་གཉིས། །",
            "མ་ཐོབ་པ་དང་བཏང་བའི་གང་ཟག་ལ།།",
            "གོང་མའི་ཡན་ལག་མ་ཚངས་པ་དང་ནི། །",
            "བཏང་བའི་སྐྱོན་དུ་འགྱུར་བར་ཁས་ལེན་དགོས།།",
            "གཞན་ཡང་འོག་མ་གཉིས་པོ་གོང་མ་ཡི། །",
            "ཡན་ལག་ཡིན་ཕྱིར་གོང་མ་ཐོབ་བྱེད་ཀྱི། །",
            "ཆོ་ག་ལས་ཀྱང་ཐོབ་པར་བྱེད་དགོས་སམ། །",
            "དེ་ལྟ་ན་ནི་འོག་མ་གཉིས་པོ་ཡང༌། །",
            "སྔགས་སྡོམ་ཉིད་ལས་གཞན་དུ་མི་འགྱུར་བས། །",
            "སྡོམ་གསུམ་ངོ་བོ་ཐ་དད་ཇི་ལྟར་སྨྲ།།",
            ""
        ],
        [
            "གཏོང་ཐོབ་ཐ་དད་པར་ཡང་མི་རུང་ངོ༌།།",
            "དེ་ཡི་ཉེས་སྤོང་གོང་མས་མ་ཟིན་པ། །",
            "ཡན་ལག་མིན་ཡང་ཟིན་པས་ཡན་ལག་ཏུ། །",
            "འགྱུར་ཕྱིར་སྐྱོན་དེ་མེད་དོ་ཞེས་ཟེར་།",
            "ཟིན་པའི་སྡོམ་པ་འོག་མ་བཏང་བ་ན།།",
            "གོང་མའི་ཡན་ལག་བཏང་བར་འགྱུར་བ་སོགས། །",
            "སྐྱོན་ལས་ནམ་ཡང་ཐར་བ་མ་ཡིན་ནོ།། ",
            "༄༅། །དྲིས་ལན་མཐོང་བ་དོན་ཡོད་ཅེས་བྱ་བ་",
            "མཆེད་གསུམ་པའི་དྲིས་ལན་དང་པོ་བཞུགས་སོ།། ",
            "ན་མཤྩིཏྟ་བཛྲཱ་ཡ། ",
            "ཐམས་ཅད་མཁྱེན་པའི་ཡེ་ཤེས་ཉི་མ་ནི། །",
            "སྒྲིབ་བྲལ་ཆོས་དབྱིངས་མཁའ་ལ་རབ་ཤར་ནས།།",
            ""
        ],
        [
            "སྲིད་འདིར་སྡུག་བསྔལ་མུན་པ་ཀུན་བསལ་ཏེ།།",
            "བདེ་ཆེན་ཐར་ལམ་སྣང་མཛད་དེ་ལ་འདུད། །",
            "གནས་དང་གནས་མིན་མཁྱེན་པ་ཐུགས་རྗེའི་སྤྱན། །",
            "སྲིད་ཞིའི་ཤེས་བྱ་ཀུན་ལ་རབ་རྒྱས་པས། །",
            "བླང་དོར་རྒྱུ་འབྲས་ཐམས་ཅད་གཟིགས་པའི་དཔལ། །",
            "ཀུན་མཁྱེན་རྒྱལ་བའི་དབང་པོ་དེ་ལ་འདུད། །",
            " ཕྲ་ཞིང་རྟོགས་པར་དཀའ་བ་ཟབ་མོའི་དོན། །",
            "དཀར་དང་ནག་པོའི་ལས་ཀྱི་རྒྱུ་འབྲས་ལ།།",
            "སློབ་འདོད་དད་དང་བརྩོན་འགྲུས་ལྡན་པ་དེས། །",
            "དྲིས་པའི་ལན་ལྡོན་བགྱིད་ལ་སྤྲོ་བ་བརྟས། །",
            "ཡེ་ནས་རྣམ་དག་གདོད་མའི་ཐིག་ལེ་མཆོག །",
            "འཁོར་དང་མྱང་འདས་གང་དུའང་མ་གྲུབ་མོད།།",
            "གཉིས་སྣང་ཀུན་ཏུ་རྟོག་པའི་རི་མོ་ལ།།",
            "འཁོར་འདས་ཤེས་བྱའི་སྣང་བ་སོ་སོར་ཤར།།",
            ""
        ],
        [
            "འཁོར་བ་ན་ཡང་འགྲོ་བ་རྣམ་དྲུག་སྟེ།།",
            "དེ་ལས་དམྱལ་བ་བརྒྱད་དང་བཅྭ་བརྒྱད་ཅེས། །",
            "རྒྱུད་དང་མདོ་ལས་གསུངས་ཚུལ་ཅུང་ཟད་བཤད།། ",
            "དེ་ལྟར་མཆོད་པར་བརྗོད་པ་དང་",
            "བཤད་པར་དམ་བཅའ་བ་སྔོན་དུ་བཏང་ནས་",
            "སྐབས་སུ་འབབ་པ་ནི། ",
            "དྲི་བ་བཞི་ལས། ",
            "དང་པོ་གཉིས་ནི། ",
            "རྡོ་རྗེ་དམྱལ་བ་དང༌། ",
            "དམྱལ་བ་མནར་མེད་གཅིག་མི་གཅིག་དང༌། ",
            "རྡོ་རྗེ་དམྱལ་བ་ཞེས་པའི་ཐ་སྙད་འདི་",
            "མདོ་སྔགས་གང་གི་།",
            "ཞེས་པའི་ལན་།",
            "དངོས་ལན་དང༌། ",
            "ཅུང་ཟད་སྤྲོས་ནས་",
            ""
        ],
        [
            "བཤད་པ་གཉིས་ལས། ",
            "དང་པོ་ནི། ",
            "དམྱལ་བ་མནར་མེད་ཅེས་པའི་",
            "མིང་ཙམ་ནི་མདོ་སྔགས་གཉིས་ཀར་བྱུང་ཡང༌། ",
            "ནང་ཚན་གྱི་དབྱེ་བ་།",
            "མདོའི་ཕྱོགས་ནས་དམྱལ་བ་བཅྭ་བརྒྱད་སོགས་སུ་གསུངས་པའི་",
            "ཡ་གྱལ་དུ་མནར་མེད་བགྲངས་ཤིང༌། ",
            "སྔགས་ཀྱི་ཕྱོགས་ལས་དམྱལ་བ་ཆེན་པོ་བརྒྱད་དུ་གསུངས་པའི་",
            "ཡ་གྱལ་དུ་མནར་མེད་མ་བགྲངས་།",
            "སྔགས་ལས་ཀྱང་སྤྱིར་བསྟན་ཙམ་དུ་",
            "རྡོ་རྗེ་དམྱལ་བ་ཞེས་པ་མང་པོར་བྱུང་ཡང༌། ",
            "དམྱལ་བ་ཆེན་པོ་བརྒྱད་ཀྱི་ནང་ཚན་དུ་དེ་མ་བགྲངས་པས། ",
            "རྡོ་རྗེ་དམྱལ་བ་ནི་སྤྱི་མིང་ཡིན་ལ",
            "མདོ་ཕྱོགས་ནས་དམྱལ་བ་བཅྭ་བརྒྱད་ཀྱི་ནང་ཚན་དུ་",
            "མནར་མེད་བགྲངས་པས། ",
            "དེ་ནི་བྱེ་བྲག་གི་མིང་ངོ༌།།",
            "དེས་ན་ཐ་སྙད་རྣམ་འཇོག་ལ་མནར་མེད་དང་",
            "རྡོ་རྗེ་དམྱལ་བ་གཅིག་པར་མི་འདོད་དོ།།",
            "མདོ་སྔགས་གཉིས་སུ་འཆད་ཚུལ་མི་འདྲ་བ་",
            "སོ་སོར་འབྱུང་བའི་དོན་ཡང༌། ",
            "གདུལ་བྱའི་བསམ་པ་ལ་ལྟོས་ནས་གསུངས་པ་།",
            ""
        ],
        [
            "བཅོམ་ལྡན་འདས་ཀྱིས་",
            "ཆོས་ཀྱི་སྒོ་མོ་ཇི་སྙེད་ཅིག་གསུངས་པ་",
            "ཐམས་ཅད་གདུལ་བྱ་སོ་སོའི་བློ་དང་",
            "འཚམ་པར་གསུངས་པས་སོ།།",
            "དེས་ན་ངེས་དོན་དུ་དམྱལ་བ་",
            "དེ་གཉིས་གཅིག་དང་",
            "ཐ་དད་ལས་འདས་པར་འདོད་ཅིང༌། ",
            "རྡོ་རྗེ་དམྱལ་བའི་ཐ་སྙད་ནི་",
            "སྔགས་ཕྱོགས་ནས་འབྱུང་གི་",
            "མདོ་ཕྱོགས་ནས་མི་འབྱུང་ངོ༌།།",
            "དེ་ལྟ་མོད་ཀྱང་བཀའ་གདམས་པ་དང་",
            "འབྲི་གུང་པས་དེ་གཉིས་གཅིག་པར་གསུངས་པ་ནི་",
            "སྡུག་བསྔལ་ཤིན་ཏུ་ཆེ་བར་འདྲ་བས་",
            "དེ་སྐད་དུ་གསུངས་པ་ཡིན་ནམ་བསམ་མོ། །",
            " གཉིས་པ་༼ཅུང་ཟད་སྤྲོས་ནས་",
            "བཤད་པ་༽ལ་ལྔ། ",
            "མངོན་པ་ལས་ཇི་ལྟར་གསུངས་པ་དང༌། ",
            "དུས་འཁོར་ལས་ཇི་ལྟར་གསུངས་པ། ",
            "ཐ་སྙད་དུ་དེ་ལྟར་གསུངས་པའི་རྒྱུ་མཚན། ",
            "ངེས་དོན་དུ་གཉིས་ཀ་སེམས་སྣང་ཙམ་དུ་བསྟན་པ། ",
            "བཀའ་འབྲིའི་གསུང་འགོད་པའོ།།",
            "དང་པོ་ནི། ",
            "མངོན་པ་ནས་ཚ་དམྱལ་བརྒྱད་དང༌། ",
            "གྲང་དམྱལ་བརྒྱད་དང༌། ",
            "ཉི་ཚེ་བའི་དམྱལ་བ་དང༌། ",
            "ཉེ་འཁོར་བའི་དམྱལ་བ་སྟེ་",
            "བཅྭ་བརྒྱད་དུ་གསུངས་པ་ཡིན་ལ",
            "ཚ་དམྱལ་བརྒྱད་ནི། ",
            "ཡང་སོས་དང༌། ",
            "ཐིག་ནག་དང༌། ",
            "བསྡུས་འཇོམས་དང༌། ",
            "ངུ་འབོད་དང༌། ",
            "ངུ་འབོད་ཆེན་པོ་དང༌། ",
            "ཚ་བ་དང༌། ",
            "རབ་ཏུ་ཚ་བ་དང༌། ",
            "མནར་མེད་པ་སྟེ་བརྒྱད་དོ།།",
            ""
        ],
        [
            "གྲང་དམྱལ་བརྒྱད་ནི། ",
            "ཆུ་བུར་ཅན་དང༌། ",
            "ཆུ་བུར་བརྡོལ་པ་ཅན་དང༌། ",
            "ཨ་ཆུུ་ཟེར་བ་དང༌། ",
            "ཀྱི་ཧུད་ཟརེ་བ་དང༌། ",
            "སོ་ཐམ་ཐམ་པ་དང༌། ",
            "ཨུཏྤལ་ལྟར་གས་པ་དང༌། ",
            "པདྨ་ལྟར་གས་པ་དང༌། ",
            "པདྨ་ཆེན་པོ་ལྟར་གས་པ་སྟེ་བརྒྱད་དོ།།",
            "ཉེ་འཁོར་བའི་དམྱལ་བ་།",
            "ནང་སེལ་དུ། ",
            "མེ་མར་མུར་གྱི་དམྱལ་བ་དང༌། ",
            "རོ་མྱགས་ཀྱི་དམྱལ་བ་དང༌། ",
            "སྤུ་གྲིའི་ལམ་གྱི་དམྱལ་བ་སོགས་དང༌། ",
            "ཐལ་ཚན་གྱི་ཆུ་བོའི་དམྱལ་བ་ཞེས་བཤད་ཀྱང༌། ",
            "དམྱལ་ཁམས་བཅྭ་བརྒྱད་དུ་བགྲང་བའི་ཚེ། ",
            "བཞི་ག་ལ་ཉེ་འཁོར་བའི་དམྱལ་བ་ཞེས་",
            "གཅིག་ཏུ་བགྲང་ཞིང༌",
            "དེ་བཞིན་དུ་ཉི་ཚེ་བའི་དམྱལ་བ་ལའང༌། ",
            "ནང་སེལ་དུ། ",
            "མི་འདྲ་བ་མང་པོ་ཡོད་རུང་",
            "གཅིག་ཏུ་བགྲངས་པ་ཡིན་ནོ།། ",
            "གཉིས་པ་༼དུས་འཁོར་ལས་ཇི་ལྟར་གསུངས་པ་༽ནི། ",
            "དུས་འཁོར་ལས། ",
            "གསེག་མའི་ཆུའི་དམྱལ་བ་དང༌། ",
            "བྱེ་མའི་ཆུའི་དམྱལ་བ་དང༌། ",
            "འདམ་གྱི་ཆུའི་དམྱལ་བ་དང༌། ",
            "མི་བཟད་པའི་དུ་བའི་དམྱལ་བ་དང༌། ",
            "མེའི་དམྱལ་བ་དང༌། ",
            "མུན་པ་ཆེན་པོའི་དམྱལ་བ་དང༌། ",
            "ངུ་འབོད་ཆེན་པོའི་དམྱལ་བ་དང༌། ",
            "རྡོ་རྗེ་མེ་ལྕེ་དང་བཅས་པ་རྡོ་རྗེ་ཁབ་རྩེའི་དམྱལ་བ་།",
            "དམྱལ་བ་ཆེན་པོ་བརྒྱད། ",
            "ས་འོག་ན་གནས་པར་གསུངས་པའི་དང་པོ་།",
            ""
        ],
        [
            "ཆུའི་དམྱལ་བ་དང༌། ",
            "དེ་ནས་གཉིས་ལ་གྲང་དམྱལ་དང༌། ",
            "དེ་ནས་གཉིས་ལ་ཚ་དམྱལ་དང༌། ",
            "དེ་ནས་གཉིས་ལ་",
            "དྲག་པོའི་རླུང་གི་དམྱལ་བར་གསུངས་ལ",
            "ཐ་མ་ལ། ",
            "གངས་ཅན་གྱི་ལྗོངས་འདིར། ",
            "རྡོ་རྗེ་དམྱལ་བར་བཞེད་པ་མང་མོད་ཀྱང༌། ",
            "འདིར་གསུངས་པའི་ཚ་གྲང་གི་དམྱལ་བ་གཉིས་དང༌། ",
            "མངོན་པ་ནས་བཤད་པའི་ཚ་གྲང་གི་",
            "དམྱལ་བ་བཅུ་དྲུག་གི་འཆད་ཚུལ་མི་འདྲ་ཞིང༌",
            "རྡོ་རྗེའི་དམྱལ་བར་བཞེད་པ་འདི་ཡང༌། ",
            "ཚ་དམྱལ་བརྒྱད་ཀྱི་མཐའ་མ་དང་",
            "འཆད་ཚུལ་མི་འདྲའོ།། ",
            "གསུམ་པ་༼ཐ་སྙད་དུ་དེ་ལྟར་གསུངས་པའི་རྒྱུ་མཚན༽ནི། ",
            "སྔགས་ཀྱི་སྐབས་འདིར་རྡོ་རྗེ་དམྱལ་བ་ཞེས་གྲགས་པ་ནི། ",
            "དྲི་ཡིག་ན་འཁོད་འདུག་པ་བཞིན། ",
            "དམྱལ་བ་དེར་སྐྱེས་པའི་སེམས་ཅན་དེ་དང༌། ",
            "དེའི་སྡུག་བསྔལ་དབྱེར་མི་ཕྱེད་པ་ལྟ་བུར་ཡོད་པས་",
            "དེ་སྐད་དུ་གྲགས་པ་ཡིན་ཏེ",
            "རྡོ་རྗེའི་དོན་མི་ཕྱེད་པ་དང༌། ",
            "མི་ཤིགས་པ་དང༌། ",
            "མི་ཆོད་པ་སོགས་སུ་གསུངས་ཤིང༌། ",
            "དམྱལ་བའི་སྐད་དོད་དུ། ",
            "ན་ར་ཀ་ཞེས་པ་",
            "ལོ་ཙ་བ་རྣམས་ཀྱིས་",
            "དམྱལ་བ་ཞེས་བསྒྱུར་བའི་དོན་ཡང༌། ",
            "སྡུག་བསྔལ་འབའ་ཞིག་ལ་",
            "སྤྱོད་པས་དེ་ལྟར་དུ་བསྒྱུར་བའོ།།",
            "མདོར་ན་མནར་མེད་དང་",
            "རྡོ་རྗེ་དམྱལ་བ་སྡུག་བསྔལ་ཆེ་བའི་ཆ་ནས་འདྲ་བ་ལྟར་སྣང་ན",
            ""
        ],
        [
            "འང༌། ",
            "ཐ་སྙད་རྣམ་པར་འཇོག་པའི་ཚེ་ན་",
            "དེ་གཉིས་གཅིག་པར་ནི་མི་འདོད་དེ",
            "གང་ལས་བཤད་པའི་གཞུང་ཡང་མི་།",
            "གང་ན་གནས་པའི་གནས་ཀྱང་མི་།",
            "ཇི་འདྲ་བ་ཉམས་སུ་མྱོང་བའི་སྡུག་བསྔལ་ཡང་མི་།",
            "སྤྱི་དང་བྱེ་བྲག་གི་བཤད་ཚུལ་ཡང་མི་འདྲ་བས་སོ།།",
            "དེའི་ཕྱིར་རྡོ་རྗེ་དམྱལ་བ་ཞེས་པ་ནི་",
            "སྔགས་ཁོ་ནའི་ལུགས་ཡིན་གྱི། ",
            "མདོ་ལུགས་།",
            ""
        ],
        [
            "རྡོ་རྗེ་དམྱལ་བ་ཞེས་པའི་བཤད་པ་སྐབས་སུ་མི་བབ་།",
            "དཔེར་ན། ",
            "གཞིའི་དུས་སུ་སེམས་ཀྱི་རྡོ་རྗེ་དང༌། ",
            "ལམ་གྱི་དུས་སུ་རྡོ་རྗེ་ཐེག་པ་དང༌། ",
            "འབྲས་བུའི་དུས་སུ་རྡོ་རྗེ་འཆང་ཆེན་ཞེས་པ་བཞིན་ནོ།། ",
            "བཞི་པ་༼ངེས་དོན་དུ་གཉིས་ཀ་སེམས་སྣང་ཙམ་དུ་བསྟན་པ༽ནི། ",
            "དེ་ལྟར་བཞེད་པ་གཉིས་ཡོད་ཀྱང༌། ",
            "ངེས་པའི་དོན་དུ་དམྱལ་བ་རང་གི་མཚན་ཉིད་ཀྱིས་གྲུབ་པ་ནི་མེད་།",
            "སྡིག་པ་བྱས་པའི་རྣམ་སྨིན་གྱིས་",
            "གང་ཟག་དེའི་སེམས་ཀྱི་འཁྲུལ་བའི་སྣང་བ་ལ་",
            "རང་ཉིད་དམྱལ་བར་སྐྱེས་ནས་",
            "སྡུག་བསྔལ་དཔག་ཏུ་མེད་པ་ཉམས་སུ་མྱོང་བའི་",
            "སྣང་བ་ཤར་བ་ལ་",
            "དམྱལ་བར་སྐྱེས་པ་ཞེས་པའི་ཐ་སྙད་བྱས་པ་།",
            "སྤྱོད་འཇུག་ལས། ",
            "ལྕགས་བསྲེགས་ས་གཞི་སུ་ཡིས་བྱས།།",
            ""
        ],
        [
            "མེ་ཚོགས་དེ་དག་ཅི་ལས་བྱུང༌།། ",
            "དེ་འདྲ་དེ་དག་ཐམས་ཅད་ཀྱང༌། །",
            " ཞེས་འབྱུང་བས་སོ།།",
            "དེ་ལྟ་མོད་ཀྱང་མདོ་ཕྱོགས་།",
            "དམྱལ་བའི་རིགས་བཅྭ་བརྒྱད་དུ་གསུངས་པ་དང༌། ",
            "སྔགས་ཕྱོགས་ནས་དམྱལ་བ་ཆེན་པོ་བརྒྱད་དུ་བཤད་པའང་",
            "སེམས་ཅན་གྱི་བསམ་པ་ལ་ལྟོས་ནས་",
            "གསུངས་པས་འགལ་བ་མེད་།",
            "བཅྭ་བརྒྱད་པོ་གང་རུང་མྱོང་བར་འགྱུར་བའི་ལས་ཅན་ལ་",
            "དེ་དང་དེའི་འཁྲུལ་སྣང་འཆར་།",
            "དམྱལ་བ་ཆེན་པོ་བརྒྱད་པོ་གང་རུང་མྱོང་འགྱུར་གྱི་ལས་ཅན་ལ་",
            "དེ་དང་དེའི་སྣང་བ་འཆར་བ་ཡིན་།"
        ],
        [
            "དམྱལ་བ་མྱོང་འགྱུར་གྱི་ལས་བག་ཆགས་དང་",
            "བཅས་པ་ཟད་པར་སྤངས་པའི་སངས་རྒྱས་ལ་ནི་",
            "དམྱལ་བའི་སྣང་བ་གང་ཡང་མེད་དོ།།",
            "དེ་ལྟར་ན་བཅྭ་བརྒྱད་དང་",
            "བརྒྱད་ལ་སགོས་པར་གསུངས་པ་དང་འགལ་ལོ་སྙམ་།",
            "མི་འགལ་།",
            "སངས་རྒྱས་ཀྱི་རང་སྣང་ལ་དམྱལ་བ་མི་སྣང་ཡང༌། ",
            "སངས་རྒྱས་ཀྱིས་གདུལ་བྱའི་སྣང་ཚུལ་རྒྱུ་དང་བཅས་པ་",
            "ལེགས་པར་མཁྱེན་པས་འཁྲུལ་སྣང་ཅན་",
            "དེ་དང་དེའི་ངོར་སྣང་ཚུལ་ལ་ལྟོས་ནས་དེ་ལྟར་གསུངས་སོ།།"
        ],
        [
            "དཔེར་ན་སྒྱུ་མ་མཁན་ལ་རྡེའུ་དང་",
            "ཤིང་བུ་རྟ་གླང་དུ་མི་སྣང་ཡང༌། ",
            "གཞན་ངོར་རྡེའུ་དང་ཤིང་བུ་རྟ་གླང་དུ་སྤྲུལ་པ་བཞིན་ནོ།། ",
            "ལྔ་པ་༼བཀའ་འབྲིའི་གསུང་འགོད་།",
            "བཀའ་གདམས་པའི་བཞེད་པ་ནི། ",
            "༄༅། །དྲིས་ལན་སྣང་གསལ་སྒྲོན་མེ་ཞེས་བྱ་བ་",
            "ར་ཏི་དགོན་པའི་གཟིམས་ཁང་བའི་དྲིས་ལན་བཞུགས་སོ།། ",
            "རྒྱ་ཆེན་ཆོས་ཀྱི་དཀྱིལ་འཁོར་ཡོངས་གང་ཞིང༌།། ",
            "སྙན་གྲགས་ཐུགས་རྗེའི་འོད་དཀར་ཕྲེང་བ་ཡིས། །",
            " ཐུབ་བསྟན་རྒྱ་མཚོའི་གོས་ཅན་གསལ་མཛད་པ། །",
            " རྒྱལ་བའི་དབང་པོ་ཟླ་བ་དེ་ལ་འདུད། །",
            " རབ་ཡངས་མང་དུ་ཐོས་པའི་ཆུ་གཏེར་དུ། །",
            " ལུང་རིགས་གཤོག་ཡངས་དཀར་པོ་རབ་བསྐྱོད་ནས། ",
            "ལེགས་བཤད་མགྲིན་པའི་རྫ་རྔ་བརྡུང་མཁས་པ། །",
            " ངང་པའི་དེད་དཔོན་མཆེད་དང་བཅས་དེ་",
            ""
        ],
        [
            "ཡིས། །",
            " དྲི་ཚིག་སྙན་པའི་ང་རོ་གླུར་བླངས་པ། །",
            " དེ་ལན་བདག་འདྲས་ཕྱོགས་ཙམ་སྨོས་ཅི་དགོས།། ",
            "དེ་ལྟ་ན་ཡང་མཁས་པས་དྲིས་པ་ལ།། ",
            "བཏང་སྙོམས་སྤང་ཕྱིར་ཅུང་ཟད་སྤྲོ་བར་བྱ།། ",
            "དེ་ལྟར་མཆོད་པར་བརྗོད་ཅིང་རྩོམ་པར་",
            "དམ་བཅའ་བ་སྔོན་དུ་བཏང་ནས་གསོལ་བ། ",
            "བདག་ཐོས་པ་རྒྱ་མཚོའི་ཕ་རོལ་དུའང་མ་སོན་།",
            "ལུང་དང་རིགས་པའི་རྣམ་གཞག་ལའང་མཁས་པར་",
            "རློམ་པའི་མངོན་པའི་ང་རྒྱལ་ཅུང་ཟད་ཀྱང་མེད་ཅིང༌། ",
            "སྐྱེ་ཐོབ་ཀྱི་རྣམ་དཔྱོད་ཀྱང་དམན་པས། ",
            "མཁས་པའི་དབང་པོ་མཁྱེན་རབ་ཀྱི་སྤྱན་ཡངས་རྣམས་ཀྱི་དྲི་བ་ལ་",
            "ལན་འབུལ་བར་སྤོབས་པ་མེད་ལགས་ཀྱང༌། ",
            "ཐུགས་ཀྱི་ལྷག་བསམ་རྣམ་པར་དག་པས་",
            "དྲི་བར་མཛད་པ་ལ་ལན་ཅུང་ཟད་ཙམ་མ་ཕུལ་ན་",
            "ཆམ་སྐྱུར་དུ་སོང་དོགས་པས་མི་ཤེས་བཞིན་དུ་སྤྱི་བརྟོལ་བསྐྱེད་དེ",
            ""
        ],
        [
            "ཚིག་འགའ་སྙན་གྱི་དབང་པོར་",
            "གསོལ་བར་བྱ་ལགས་སོ། །",
            "དེ་ཡང་རྟོག་དཔྱོད་དང་ལྡན་པ་རྣམས་",
            "དཔྱད་པ་བྱ་སླ་བར་བསམས་།",
            "དྲི་བའི་ཚིག་ཚན་པ་ཚན་པར་བཅད་ནས་",
            "བཀོད་ཅིང་ལན་གདབ་པར་བྱའོ།།",
            "དེ་ལྟ་བས་ན་དྲི་ཡིག་ལས། ",
            "སླར་ཞུས་འཁོར་ལོ་བསྒྱུར་བའི་རྒྱལ་ཆེན་ལ།། ",
            "རང་གི་གླང་རྫིས་དྲིས་པ་ཇི་བཞིན་དུ། །",
            " གཞན་བློའི་ཡུལ་མིན་ཉིད་ལ་མངོན་སུམ་པའི། །",
            " ཞེས་ཚིགས་སུ་བཅད་པ་གཅིག་གིས་ཁེངས་བསྐྱུངས་ནས་",
            "དྲི་བར་དམ་བཅས་།",
            "ཡིད་ལ་ཟུངས་ཤིག་ཅེས་གདམས་པ་ལས་",
            "བརྩམས་པའི་ལན་ནི། ",
            "བློ་གསལ་ཉེ་དབང་མང་པོའི་མདུན་ས་རུ། །",
            "འཆད་རྩོད་རྩོམ་པའི་གསེར་ཁྲིལ་འདུག་།",
            "ལེགས་བཤད་ཆོས་ཀྱི་དགའ་སྟོན་ཆེར་འགྱེད་པ། །",
            "མཁས་པ་ལྷ་ཡི་དབང་པོ་གང་དེ་ཡིས། །",
            "གྱི་ནར་སྨྲ་བ་བདག་ལ་ཅོ་འདྲིའི་སླད། །",
            "གསེར་གྱི་འཁོར་ལོ་བསྒྱུར་བའི་རྒྱལ་པོ་ལ།།",
            ""
        ],
        [
            "བ་གླང་རྫི་བོས་འདྲི་བ་དཔེར་བཀོད་པ། །",
            "རི་རབ་ཏིལ་འབྲུས་མཚོན་དང་མཚུངས་སམ་སྙམ།།",
            "གཞན་བློའི་ཡུལ་མིན་བདག་ལ་མངོན་སུམ་པ། །",
            "དེ་ནི་རི་བོང་རྭ་དང་མཚུངས་པ་སྟེ།།",
            "ཡུལ་གྱི་མཚན་ཉིད་བློས་རིག་བྱ་བ་ཡིན།།",
            "དེ་སླད་གཅམ་བུའི་ཚིག་ལ་དགྱེས་བྲལ་མཛོད། །",
            "ཅེས་སྨྲའོ།། ",
            "ཡང་དྲི་ཡིག་ལས། ",
            "ཐོགས་མེད་མཆེད་དང་ཕྱོགས་གླང་ཆོས་གྲགས་གཉིས། །",
            " ནང་སྡེའི་གྲུབ་མཐའ་སྨྲ་བ་བཞི་པོ་རུ། །",
            " སོ་སོར་གང་དུ་གཟུང་དང་རང་རྒྱུད་དུ། །",
            " བརྩམས་པའི་བསྟན་བཅོས་མངོན་པ་གོང་འོག་དང༌། །",
            " མདོ་བཅས་ཚད་མ་སྡེ་བདུན་ཞེས་གྲགས་པ། །",
            " སྡེ་བཞི་གང་གི་ཐུན་མོང་མིན་པ་ཡི། །",
            " གཞུང་དུ་རྒྱུ་མཚན་གང་གིས་འཇོག་པ་དང༌། །",
            " ཞེས་ཚིགས་བཅད་གཉིས་ཀྱིས་དྲི་བ་བཅུ་གཉིས་སམ། ",
            "བསྡུ་ན་གསུམ་མཛད་པའི་ལན་ནི། ",
            "ཐོགས་མེད་ལ་སོགས་པཎ་ཆེན་དེ་བཞི་པོ། །",
            "ལྟ་བ་རྒྱུད་ལ་འཁྲུངས་པའི་དབུ་མ་པ། །",
            "ཡིན་ཕྱིར་དངོས་སྨྲ་བ་རུ་མི་འདོད་དོ།།",
            ""
        ],
        [
            "ཅི་སླད་ཅེ་ན་གྲུབ་ཐོབ་བརྒྱ་ཅུ་ཡི། །",
            "སྒྲུབ་ཐབས་ལས་ནི་དེ་བཞིའི་སྒྲུབ་ཐབས་དང༌། །",
            "རྡོ་རྗེའི་གླུ་དང་ཚོགས་ཀྱི་འཁོར་ལོ་སོགས། །",
            "གྲུབ་ཐོབ་གཞན་མ་རྣམས་དང་འདྲ་བར་གསུངས།།",
            "སངས་རྒྱས་ས་དང་མི་གཡོ་རབ་དགའི་ས། །",
            "གྲུབ་ཐོབ་ཆེ་འབྲིང་ཆུང་ངུའི་སར་གསུངས་པས། །",
            "རབ་ཏུ་དགའ་བ་ཡན་གྱི་སར་གནས་པ། །",
            "དེ་ཡི་རྒྱུད་ལ་འཁྲུངས་པའི་ལྟ་བ་ནི། །",
            "དབུ་མའི་ལྟ་བ་ཡིན་པར་བདག་འདོད་དོ།།",
            "དེ་ལྟ་ན་ནི་འགྲེལ་བ་དོན་གསལ་གྱི། །",
            "འགྲེལ་བཤད་དག་ལས་འཕགས་པ་ཐོགས་མེད་ཀྱིས། །",
            "དེ་ཉིད་རྣམ་པར་ངེས་པར་ཤེར་ཕྱིན་ཡུམ། །",
            "རྣམ་པར་རིག་པའི་ཚུལ་དུ་བཀྲལ་བར་བཤད།།",
            "འགའ་ཞིག་ཁོ་ནས་མ་རྙེད་ཅེས་པ་ཡང༌། །",
            "ཐོགས་མེད་དབྱིག་གཉེན་བཙུན་པ་དང་བཅས་ལ།།",
            "ཟུར་ཟའི་ཚིག་ཏུ་བཀོད་པ་མ་ཡིན་ནམ། །",
            "རང་གི་མོས་པ་གཙོ་བོར་བྱེད་པ་ཡིས། །",
            "ཤེས་བྱ་ནང་གི་གྲུབ་མཐའ་ལ་བརྟེན་ནས།།",
            "ཡུམ་དོན་རྣམ་རིག་ཙམ་དུ་བཀྲལ་ཞེས་པ། །",
            "དབྱིག་གཉེན་ལ་ནི་རྒོལ་བའི་ཚིག་མིན་ནམ། །",
            "ཟླ་བ་གྲགས་པས་འཇུག་པའི་རང་འགྲེལ་དུ། །",
            "གནས་བརྟན་དབྱིག་གཉེན་དཔལ་ལྡན་ཆོས་སྐྱོང་དང༌། །",
            "ཕྱོགས་ཀྱི་གླང་པོས་ཀླུ་སྒྲུབ་བཞེད་པ་ཡི། །",
            "ཟབ་མོ་དབུ་མའི་ལམ་འདི་དོར་རོ་ཞེས། །",
            "གསུངས་པའི་ལུང་རིགས་དང་ཡང་མི་འགལ་ལམ། །",
            "ཟེར་བ་སྲིད་མོད་དབུ་མ་པ་ལ་ནི། །",
            "ངོ་བོ་ཉིད་མེད་སྨྲ་བའི་དབུ་མ་དང༌། །",
            "ཟུང་འཇུག་རབ་ཏུ་མི་གནས་པ་ཡི་ནི། །",
            "དབུ་མ་ཆེན་པོ་གཉིས་སུ་མཁས་ལ་",
            ""
        ],
        [
            "གྲགས།།",
            "དཔལ་ལྡན་ས་ར་ཧ་དང་ཀླུ་སྒྲུབ་ཀྱི། །",
            "བཞེད་པའི་མཐར་ཐུག་དོ་ཧ་སྐོར་གསུམ་དང༌། །",
            "བྱང་ཆུབ་སེམས་འགྲེལ་ཆོས་དབྱིངས་བསྟོད་པ་སོགས། །",
            "བྱམས་ཆོས་རྗེས་འབྲང་བཅས་དང་གནད་གཅིག་པར། །",
            "བཀའ་བརྒྱུད་གོང་མ་རྣམས་ཀྱི་དགོངས་པའི་གནད། །",
            "མགྲིན་དང་དབྱངས་གཅིག་ཉིད་དུ་གསུངས་པ་ཡི། །",
            "དབུ་མ་དེ་ནི་དབུ་མ་ཆེན་པོ་སྟེ།།",
            "ཕྱག་རྒྱ་ཆེ་དང་དེ་ལ་ཁྱད་པར་མེད།། ",
            "༄༅། །དྲིས་ལན་རྣམ་པར་ཐར་པའི་དོན་བསྡུས་བཞུགས་སོ།། ",
            "རང་སེམས་དག་པའི་སྣང་བ་ལ།། ",
            "བླ་མ་དམ་པའི་སྐུར་སྣང་བ། །",
            " དེ་ཡི་ཞབས་ལ་ཕྱག་བྱས་ནས།།",
            ""
        ],
        [
            "རྣམ་ཐར་དྲིས་པའི་ལན་ལྡོན་བྱ།། ",
            "༄༅། །དྲིས་ལན་རབ་གསལ་ཟླ་བ་ཞེས་པ་",
            "དཔལ་བསྣམས་ནང་སོའི་དྲིས་ལན་སྔ་མ་བཞུགས་སོ།། ",
            "ཡང་དག་པར་རྫོགས་པའི་སངས་རྒྱས་ལ་ཕྱག་འཚལ་ལོ། །",
            "བདག་ཤེས་རབ་དམན་ཞིང་",
            "བརྩོན་འགྲུས་བུལ་བས་ཐོས་བསམ་སྒོམ་གསུམ་",
            "མཐར་མ་ཕྱིན་པའི་ངང་དུ་རྒས་ཤིང་འཁོགས། ",
            "དབང་པོ་རྣམས་སྡུད་པའི་སྐབས་ལ་ཐུག་འདུག་པས། ",
            "མཁྱེན་པའི་སྤྱན་རབ་ཏུ་ཡངས་པ་རྣམས་ཀྱི་དྲི་བ་ལ་",
            "ལན་འབུལ་བར་སྤོབས་པ་མེད་ལགས་ཀྱང༌། ",
            "རྒྱལ་པོ་བཀའ་བཙན་པའི་ཕྱིར་བཀོག་ཏུ་མེད་པས། ",
            "མི་ཤེས་བཞིན་དུ་ཅི་བརྟོལ་བསྐྱེད་དེ",
            "གྱིན་བའི་ཚིག་འགའ་ཞིག་བརྗོད་པར་བྱ་བ་ལགས་སོ། །",
            " དེ་ལ་དྲི་ཚིག་རྣམས་སོ་སོར་བཀོད་།",
            "ལན་ཀྱང་དེ་ཉིད་དུ་བྲི་བར་བྱ་བ་ཡིན་པ་ལས། ",
            "དྲི་བ་དང་པོ། ",
            "དོན་དམ་ཀུན་རྫོབ་གཉིས་ཀྱི་སངས་རྒྱས་ངོས་འཛིན་།",
            ""
        ],
        [
            "དོན་དམ་པའི་ཆོས་དང་དགེ་འདུན་ངོས་འཛིན་འདི་།",
            "བརྗོད་བདེ་ཅར་བ་ཞིག་ག་འདྲ་ཞིག་བགྱིད། ",
            "ཅེས་པའི་ལན་ནི། ",
            "རྒྱུ་འབྲས་ཀྱི་ཐེག་པ་གཉིས་ལས། ",
            "ཕ་རོལ་ཏུ་ཕྱིན་པའི་ལུགས་ལ་རང་སྟོང་སྨྲ་བ་རྣམས་",
            "དོན་དམ་པར་གྲུབ་པ་རྟགས་ཀྱི་དགག་བྱར་འདོད་པ་མང་བས། ",
            "དེ་དག་གི་ངོར་དོན་དམ་པའི་དཀོན་མཆོག་གསུམ་",
            "ཡོད་མེད་དཔྱད་པར་བྱ་བ་ཡིན་ན་ཡང༌། ",
            "རྒྱུད་བླ་མ་ལས། ",
            "དམ་པའི་དོན་དུ་འགྲོ་བ་ཡི། །",
            "སྐྱབས་ནི་སངས་རྒྱས་ཉག་ཅིག་ཡིན།།",
            "ཞེས་གསུངས་པས། ",
            "དམ་པའི་དོན་དུ། ",
            "འགྲོ་བ་སེམས་ཅན་རྣམས་ཀྱི་སྐྱབས་སུ་",
            "གྱུར་པའི་ཆོས་དཀོན་མཆོག་ནི། ",
            "སངས་རྒྱས་ཀྱི་སའི་འགོག་བདེན་དང་",
            "ལམ་བདེན་རྣམས་ཡིན་ལ",
            "དེའི་དགེ་འདུན་དཀོན་མཆོག་ནི་",
            "སངས་རྒྱས་འཕགས་པ་རྣམས་སོ།།",
            "ཡང་ན་སངས་རྒྱས་ཀྱི་ཆོས་སྐུ་ཆོས་དཀོན་མཆོག་དང༌། ",
            "གཟུགས་སྐུ་དགེ་འདུན་དཀོན་མཆོག་།",
            ""
        ],
        [
            "སྔགས་ལུགས་ནི། ",
            "ཕྱག་རྒྱ་ཆེན་པོའི་ཆོས་སྐད་།",
            "སེམས་ཀྱི་གཤིས་སྐྱེ་མེད་དེ་",
            "དོན་དམ་པའི་སངས་རྒྱས་དཀོན་མཆོགདེའི་གདངས་འགག་མེད་དེ་",
            "དོན་དམ་པའི་ཆོས་དཀོན་མཆོགདེའི་རྩལ་ཅིར་ཡང་འཆར་བ་དེ་",
            "དོན་དམ་པའི་དགེ་འདུན་དཀོན་མཆོག་ཡིན་ལ",
            "སེམས་ཀྱི་གཤིས་གདངས་རྩལ་གསུམ་པོ་ཕྱིན་ཅི་མ་ལོག་པར་ངོ་འཕྲོད་པ་དེ་",
            "དོན་དམ་པའི་དཀོན་མཆོག་གསུམ་ལ་སྐྱབས་སུ་སོང་བ་།",
            "དེས་ན་སེམས་ངོ་དཔྱིས་ཕྱིན་པར་འཕྲོད་པ་དེ་།",
            "རྩ་བའི་སྐྱབས་འགྲོ་ཐོབ་པ་ཞེས་བྱ་།",
            "དེ་ལྟ་བུའི་རྣལ་འབྱོར་པ་དེས་ལྟར་སྣང་དུ་བྱ་བ་མ་ཡིན་པ་ལ་",
            "འཇུག་པ་ལྟར་སྣང་བ་སྲིད་ནའང༌། ",
            "སྡིག་པའི་ལས་ཀྱིས་གོས་མི་སྲིད་པར་བཞེད་དེ",
            ""
        ],
        [
            "དོ་ཧ་ལས། ",
            "གང་ལྟར་རྩ་བའི་རྣལ་འབྱོར་སྐྱབས་འགྲོ་བ། །",
            "དུག་གི་སྔགས་ཅན་དུག་གིས་ག་ལ་ཚུགས།།",
            "ཤེས་གསུངས་པས་སོ།།",
            "དེའི་ཕྱིར་རྩ་བའི་སྐྱབས་འགྲོ་ཐོབ་ནས་",
            "ནི་དོན་དམ་པའི་བྱང་ཆུབ་སེམས་དཔའ་ཞེས་བྱ་བའི་གྲངས་སུ་",
            "བགྲང་བར་བྱ་བ་ཡིན་ནོ།།",
            "ཞེས་བཞེད་།",
            "རྒྱུད་བླ་མར་ནི་རྒྱུའི་སྐྱབས་ཡུལ་གྱི་དཀོན་མཆོག་གསུམ་གསུངས་།",
            "དོ་ཧར་ནི། ",
            "འབྲས་བུའི་སྐྱབས་ཡུལ་གྱི་དཀོན་མཆོག་གསུམ་གསུངས་པས། ",
            "རྒྱུ་འབྲས་ཀྱི་ཐེག་པ་གཉིས་པོའི་བཞེད་པ་",
            "མ་འདྲེས་པར་བཤད་པ་ཡིན་ནོ།།",
            ""
        ],
        [
            "ཡང་དོན་ཡོད་ཞགས་པའི་རྟོག་པ་ལས་",
            "བཤད་པའི་གསོ་སྦྱོང་རང་གིས་བླང་བའི་ཆོ་ག་ཞེས་པ། ",
            "རྒྱུད་སྡེ་ནས་བཤད་པའི་གསོ་སྦྱོང་དུ་འདུག་པ་།",
            "ལེན་པའི་ཡུལ། ",
            "སོ་ཐར་དགེ་སློང་དགེ་ཚུལ་ལས་།",
            "འདུལ་བའི་སྡོམ་རྒྱུན་བྱེད་པ་ཇི་ལྟར་།",
            "ཞེས་པའི་ལན་ནི། ",
            "དེ་ལྟར་འདོད་པའི་མཁས་པ་ནི་མི་སྲིད། ",
            "བླུན་པོ་དག་གི་འདོད་པ་ལ་བཀག་པ་མེད་པའི་ཕྱིར། ",
            "དེ་འདྲ་བ་སུ་དག་གི་ཁས་ལེན་ཡིན་རུང༌། ",
            "ནོར་བ་ཡིན་ནོ།།",
            "དོན་ཞགས་ནི་བྱ་བའི་རྒྱུད་ཡིན་།",
            "དེ་ནས་བཤད་པའི་གསོ་སྦྱོང་རང་གིས་བླང་བའི་ཆོ་ག་ནི། ",
            "དིང་སང་སྨྱུང་གནས་བྱེད་མི་རྣམས་ལ་གྲགས་པའི། ",
            "དེ་ཉིད་བཅུ་དྲུག་གི་ཆོ་ག་ལས། ",
            "གསོ་སྦྱོང་གི་དེ་ཉིད་ཅེས་པ་དེའི་བརྗོད་དོན་།",
            ""
        ],
        [
            "དེ་ལེན་པའི་ཚུལ་ནི། ",
            "ནངས་པར་ལྟ་བུ། ",
            "རང་ཁྲུས་དང་གཙང་སྦྲ་ལ་གནས་པས་",
            "རྟེན་གྱི་དྲུང་དུ་མཆོད་པ་བཤམས་།",
            "ལུས་འདུད་པ་དང་བཅས་པའམ། ",
            "ཕྱག་འཚལ་བའི་ཚིག་སྔོན་དུ་འགྲོ་བས། ",
            "གསོ་སྦྱོང་ལེན་པའི་ཚིགཇི་ལྟར། ",
            "ཞེས་པ་།",
            "ངེས་པར་ཡང་དག་པར་བླང་བར་བགྱིའོ།།",
            "ཞེས་པའི་བར་ལན་གསུམ་དང༌། ",
            "བསླབ་པ་བརྗོད་པའི་ཚབ། ",
            "དེང་ནས་སྲོག་གཅོད་མི་བྱ་ཞིང༌།།",
            "ཞེས་པ་།",
            "སྲིད་པའི་མཚོ་ལས་སྒྲོལ་བར་།",
            ""
        ],
        [
            "ཅེས་པའི་བར་ལན་གཅིག་བརྗོད་།",
            "དེའི་ཚིག་ཟིན་གྱི་ཡན་ལག་བརྒྱད་པོ་བསྲུང་བའི་ཞར་ལས། ",
            "དཀར་གསུམ་ཁོ་ན་ཟ་ཞིང་ཁྲུས་དང་གཙང་སྦྲ་བྱེད་དགོས་པས་",
            "འབགས་ལངས་སོགས་མི་།",
            "མྱོས་འགྱུར་གྱི་ཞར་བྱུང་སིངས་པོ་ཐེམ་བུ་ལ་འགྲིམས་པའང་སྤང་བ་ནི་",
            "བསྙེན་གནས་པའི་བསྲུང་བྱ་ཡིན་།",
            "སྨྱུང་བར་གནས་པ་དག་གིས་ནི། ",
            "ཆུ་ཐིགས་གཅིག་ཡན་ཆད་ཟས་སྐོམ་གང་ཡང་",
            "ལོངས་མི་སྤྱོད་པར་སྨྲ་བཅད་ལ་སོགས་པ་བྱེད་དོ།།",
            "ལུགས་འདི་ལ་འདུལ་བའི་སྡོམ་རྒྱུན་ནི་སྦྱར་བའི་དོན་མེད་།",
            "དངོས་སུ་བླངས་པ་ནི་རྟེན་ལ་ཡིན་པས་",
            "སྡོམ་རྒྱུན་གྱི་བཤད་པ་མི་དགོས་སོ།།",
            ""
        ],
        [
            "ཡང་བྱང་སེམས་ཀྱི་སྤྱོད་པའི་བསླབ་བྱ་འདྲ་།",
            "ལས་གང་བྱེད་བསམ་པས་བསྒྱུར་ནུས་པ། ",
            "སྐས་འཛེག་སྒོ་འབྱེད་བྱིན་ལ་གསུངས་འདུག་པ། ",
            "དེ་དུག་གསུམ་གྱི་ལས་བྱེད་ཐམས་ཅད་ལ་སྦྱར་རུང་ངམ། ",
            "རུང་ན་དེ་བཞིན་དུ་ངེས་པར་ཨེ་།",
            "ལུང་རིགས་གང༌། ",
            "ཞེས་པའི་ལན་ནི། ",
            "སྤྱོད་ཡུལ་ཡོངས་སུ་དག་པའི་མདོ་དང༌། ",
            "དེའི་རྗེས་སུ་འབྲངས་པ་ལས་དང་པོ་པའི་ཡི་དམ་ལེན་པའི་མན་ངག་འགའ་ཞིག་ཏུ། ",
            "སྐས་འཛེག་པའི་ཚེ་ཐར་པའི་ཁང་བཟང་དུ་",
            "འཛེག་པར་བྱའོ་སྙམ་པ་དང༌། ",
            "སྒོ་འབྱེད་པའི་ཚེ་ཆོས་ཀྱི་སྒོ་མོ་དབྱེ་བར་བྱའོ་སྙམ་པ་དང༌། ",
            "སྒོ་གཅོད་པའི་ཚེ་ངན་སོང་གི་སྒོ་མོ་བཅད་པར་བྱའོ་",
            "སྙམ་པ་བྱེད་པར་གསུངས་པ་ནི། ",
            "ལས་དང་པོ་པའི་གང་ཟག་འདུན་པ་དང་མོས་པ་དང་",
            "གོམས་པ་ལམ་དུ་བྱ་བར་འོས་པ་རྣམས་རྗེས་སུ་གཟུང་བའི་ཕྱིར་དུ་ཡིན་ཏེ",
            "དཔེར་ན། ",
            "རྟ་གསར་པ་སྒ་སྲབ་ལ་གོམས་སུ་འཇུག་པ་དང༌། ",
            "རྨོན་པ་སྣ་ཁྲིད་ནས་གོམས་སུ་འཇུག་པ་བཞིན་ནོ།།",
            "དེ་རྗེས་མཐུན་པ་ཙམ་དུག་གསུམ་གྱིས་བསླང་བའི་ལས་འགའ་ཞིག་ལ་",
            "སྦྱོར་བའི་སྔགས་པ་འགའ་ཞིག་སྣང་།",
            ""
        ],
        [
            "རྒྱུད་སྡེ་ལས་འབྱུང་བའི་ཕྱག་རྒྱ་བཞིའི་ཉམས་ལེན་",
            "ཇི་ལྟ་བ་བཞིན་མི་ཤེས་ཀྱང༌། ",
            "ཆགས་ལམ་ལ་དགའ་བ་དག་འདུ་ཤེས་གསུམ་དང་",
            "ལྡན་པས་མཁའ་གསང་བྱིན་གྱིས་རློབས་པར་གྲག་ལ",
            "སྒྲོལ་ལམ་ལ་དགའ་བ་དག་དགྲ་བོ་སངས་རྒྱས་ཀྱི་ཞིང་དུ་",
            "བསྒྲལ་བར་བྱའོ།།",
            "ཞེས་ཁ་ཏོན་དུ་འདོན་བཞིན་པས། ",
            "ཞེ་སྡང་གིས་ལས་ལ་འཇུག་པ་མཐོང་།",
            "གནས་ལུགས་ཀྱི་རྟོགས་པ་བསྐྱེད་པའི་སྦྱོར་བ་",
            "ཉེར་བསྡོགས་སུ་དྲན་ཡིད་བྱེད་ཐམས་ཅད་འགོག་པར་སྣང་བས་སོ།།",
            "དེ་དུག་གསུམ་གྱི་ལས་བྱེད་ཐམས་ཅད་ལ་སྦྱར་དུ་ག་ལ་རུང་།",
            "དེ་སྦྱར་བས་དུག་གསུམ་དགེ་བར་འགྱུར་བ་མི་སྲིད་ཅིང༌། ",
            "དུག་གསུམ་རྒྱས་པའི་སྐབས་སུ་འདུན་པས་",
            "བསྒྱུར་ནུས་པ་འགའ་ཡང་མེད་།",
            ""
        ],
        [
            "སྐས་འཛེག་སྒོ་འབྱེད་སོགས་དང༌། ",
            "དུག་གསུམ་གྱི་ལས་བྱེད་པ་རིགས་པ་མི་མཚུངས་པའི་ཕྱིར་རོ། །",
            " དེ་ཡང་དམིགས་པ་དང་འདུན་པ་གང་གིས་ཀྱང་",
            "དུག་གསུམ་དགེ་བར་འགྱུར་བ་གཏན་ནས་མི་སྲིད་།",
            "དུག་གསུམ་གང་རུང་ཡིན་ན་",
            "མི་དགེ་བ་ཚན་པོ་ཆེ་ལས་མ་འདས་པས་སོ།།",
            "དཔེར་ན་སྣམ་བུ་ནག་པོ་ཚོས་ཀྱིས་ཁ་དོག་གང་དུ་ཡང་",
            "བསྒྱུར་མི་རུང་བ་བཞིན་ནོ།།",
            "དུག་གསུམ་རྒྱས་པའི་སྐབས་སུ་འདུན་པས་",
            "གཞན་དུ་བསྒྱུར་ནུས་པ་སུ་ཡང་མེད་།",
            "ཆགས་སྡང་གཉིས་ནི་སེམས་ཀྱི་གསལ་བའི་རང་གདངས་ངར་ཤིན་ཏུ་ཆེ་བས་",
            "དྲག་ཏུ་འབབ་བཞིན་པའི་སྐབས་སུ་",
            "ཀོག་བྱེད་ཀྱི་གཉེན་པོའི་ཆ་མི་སྲིད་པས་སོ།།",
            "དཔེར་ན་རི་གཟར་གྱི་ངོས་ལ་དྲག་ཏུ་",
            "འབབ་པའི་ཆུ་གྱེན་ལ་བཀོག་མི་ནུས་པ་བཞིན་ནོ།།",
            ""
        ],
        [
            "གཏི་མུག་ནི་རྨོངས་པའི་རང་བཞིན་ཡིན་པའི་ཕྱིར་དེ་",
            "རྒྱས་པའི་སྐབས་སུ་བྱ་བ་དང་བྱ་བ་མ་ཡིན་པ་དྲན་པར་མི་ནུས་པས་སོ།།",
            "དཔེར་ན་གཉིད་ཐུག་པོས་ར་རོ་བ་བཞིན་ནོ།།",
            "སྐས་འཛེག་སྒོ་འབྱེད་སོགས་དང་དུག་གསུམ་རིགས་པ་མི་མཚུངས་།",
            "སྐས་འཛེག་སྒོ་འབྱེད་སོགས་ཀྱི་རང་ལྡོག་ལུང་མ་བསྟན་ཡིན་པས། ",
            "གྲོགས་དགེ་མི་དགེའི་དབང་གིས་གཞན་དུ་བསྒྱུར་བར་སླ་།",
            "དུག་གསུམ་པོའི་རང་ལྡོག་མི་དགེ་བ་ཡིན་པས། ",
            "གྲོགས་ཀྱི་དབང་གིས་དགེ་བར་བསྒྱུར་མི་ནུས་པས་སོ།།",
            "དཔེར་ན་སྣམ་བུ་དཀར་པོ་ཁ་དོག་གཞན་དུ་བསྒྱུར་བར་ནུས་ཀྱང༌། ",
            "སྣམ་བུ་ནག་པོའི་ཁ་དོག་བསྒྱུར་མི་ནུས་པ་བཞིན་ནོ།།",
            ""
        ],
        [
            "ཡང་གཉིད་དུ་འགྲོ་ཁར་དགེ་བའི་ཡིད་འགྱུའི་ངང་ནས་གཉིད་དུ་སོང་།",
            "གཉིད་དེ་ཐམས་ཅད་དགེ་བར་འགྱུར་གསུང་པའི་ལུགས་འདུག་པ། ",
            "འགྱུར་རམ་མི་།",
            "འགྱུར་ན་འདི་ལ་ལུང་རིགས་ཡིད་ཆེས་ཚད་མ་ཅི་།",
            "ཅེས་པའི་ལན་ནི། ",
            "སེམས་བྱུང་ལྔ་བཅུ་རྩ་གཅིག་གི་ནང་ནས་",
            "གཉིད་འགྱོད་རྟོག་དཔྱོད་རྣམས་ལ་",
            "གཞན་འགྱུར་བཞི་ཞེས་གསུངས་།",
            "དེ་བཞི་པོ་རེ་རེ་བཞིན་དགེ་སོགས་གསུམ་གྱིས་ཀས་ཕྱེ་བའི་ལུང་མ་བསྟན་ཡིན་ཀྱང༌། ",
            "ངོ་བོ་ཉིད་ཀྱིས་ལུང་མ་བསྟན་མ་ཡིན་པས། ",
            "རྐྱེན་ལ་ལྟོས་པའི་དབང་གིས་དགེ་མི་དགེ་ཅི་རིགས་པར་འགྱུར་བའི་ཕྱིར། ",
            "གཞན་འགྱུར་ཞེས་པའི་སྒྲར་གསུངས་པར་མངོན་ནོ།། ",
            "དེས་ན་སྤྱིར་བཏང་ཙམ་དུ་དགེ་སེམས་ཀྱིས་གཉིད་ན་གཉིད་",
            "དགེ་བར་འགྱུར་བ་དང༌། ",
            "སྡིག་སེམས་ཀྱིས་གཉིད་ན་གཉིད་སྡིག་པར་འགྱུར་བ་དང༌། ",
            "དེ་གང་ཡང་མིན་པས་གཉིད་ན་གཉིད་ལུང་མ་བསྟན་དུ་",
            "འགྱུར་བའི་ལུང་རིགས་ནི། ",
            "མདོ་སྡེ་ཟབ་མོ་འགའ་ཞིག་དང༌། ",
            "བྱམས་ཆོས་རྗེས་འབྲང་དང་བཅས་པ་དང༌། ",
            "མངོན་པའི་གཞུང་ལས་ཤེས་པར་བྱའོ།།",
            ""
        ],
        [
            "ཡིད་ཆེས་པའི་ཚད་མ་ནི་མཁས་པའི་འདུན་ས་རྣམས་སུ་",
            "གྲགས་པའི་རྟགས་ལས་རྗེས་སུ་དཔག་པར་བྱའོ།། ",
            "དགེ་བའི་ཡིད་འགྱུའི་ངང་ནས་",
            "གཉིད་དུ་སོང་ངོ་ཅོག་དགེ་བ་ཡིན་མིན་ལ་",
            "དམིགས་བསལ་ཤེས་དགོས་།",
            "དང་པོར་དགེ་བའི་གཉིད་དུ་སོང་ཡང༌། ",
            "ར་རོ་བའི་ཚེ་ལུང་མ་བསྟན་དང་རྨི་ལམ་གྱིས་བསྒྱུར་ནས་",
            "མི་དགེ་བར་ཡང་འགྱུར་སྲིད་དོ།།",
            "གཉིད་ཁོ་ནར་མ་ཟད། ",
            "རྨི་ལམ་ལའང་དགེ་སོགས་གསུམ་ག་སྲིད་པས། ",
            "མཁས་གྲུབ་གོང་མ་རྣམས་ཀྱིས་རྨི་ལམ་གྱི་གདམས་པ་",
            "ཐུགས་ཉམས་སུ་བཞེད་པར་གོར་མ་ཆག་།",
            "དེ་བཞིན་དུ། ",
            "དགེ་བ་ལ་འགྱོད་ན་མི་དགེ་བ་དང༌། ",
            "མི་དགེ་བ་ལ་འགྱོད་ན་དགེ་བར་འགྱུར་།",
            "ལུང་མ་བསྟན་ལ་འགྱོད་པས་ལུང་མ་བསྟན་དུ་བསྒྱུར་བ་ཡོད་།",
            ""
        ],
        [
            "དེའི་རིགས་པས། ",
            "སེམས་རྩིང་པོའི་རྣམ་པས་འཇུག་པ་རྟོག་པ་དང༌། ",
            "ཞིབ་མོའི་རྣམ་པས་འཇུག་པ་དཔྱོད་པ་ཡང་",
            "དགེ་སོགས་ཅི་རིགས་པར་འགྱུར་བའི་ཚུལ་ཤེས་པར་བྱའོ།། ",
            "ཡང་རྡོ་རྗེ་སེམས་དཔའི་སྒོམ་བཀས་ལ་",
            "བསྙེན་སྒྲུབ་ཡན་ལག་བཞི་མ་ཚང་ན་ཨེ་སྐྱོན། ",
            "ཞེས་པའི་ལན་ནི། ",
            "སྤྱིར་བཏང་དུ་ལྷ་གང་དང་གང་སྒོམ་ཡང༌། ",
            "རྒྱས་པ། ཤིན་།",
            "འབྲིང་པོ། །",
            "ཤིན་བསྡུས་སོགས་སེམས་ཅན་གྱི་བསམ་པའི་དབང་གིས་",
            "སྣ་ཚོགས་ཤིག་གསུངས་འདུག་པས། ",
            "བསྡུས་པ་མན་ལ་ཡན་ལག་བཞི་",
            "རྫོགས་ཚིག་ཟིན་ལ་དངོས་སུ་མེད་པ་།",
            "དེས་མཚོན་ནས་སྐྱེད་ཚུལ་ཡང་མངོན་བྱང་ལྔས་བསྐྱེད་དང༌། ",
            "རྡོ་རྗེ་ཆོ་ག་བཞིས་བསྐྱེད་དང༌། ",
            "གསུམ་བསྐྱེད་སོགས་མེད་པའི་སྐྱེད་ཆོག་བསྡུས་པ་མང་པོ་གསུངས་པས། ",
            "ཚིག་ལ་མི་རྟོན་དོན་ལ་།",
            "ཞེས་པའི་ཆོས་སྐད་ཀྱི་གསང་དང་གནད་ཤེས་པ་གཅིག་ལ་",
            "བསྙེན་སྒྲུབ་ཡན་ལག་བཞི་ཚིག་ཟིན་ལ་མ་བྱུང་རུང༌། ",
            "ཉམས་སུ་ལེན་པའི་ཚེ་ལྷ་གང་སྒོམ་ཡང༌། ",
            "ཡན་ལག་བཞི་རྫོགས་སུ་བསྒོམ་ཤེས་པ་འབྱུང་བས། ",
            "བཤད་པ་མི་གཙོ་ལག་ལེན་གཙོ་བ་ཞིག་དགོས་སོ།།",
            ""
        ],
        [
            "ཇི་སྐད་དུ། ",
            "རྗེ་བཙུན་ཆེན་པོས་ཀྱང༌། ",
            "སློབ་དཔོན་བིརྺ་པའི་བཞེད་པས་བསྙེན་སྒྲུབ་ཡན་ལག་བཞི་མ་ཚང་བའི་མངོན་པར་",
            "རྟོགས་པ་མཆོག་ཐུན་མོང་གང་ལ་ཡང་མི་བཞེད་དོ།།",
            "ཞེས་གསུངས་སོ།།",
            "དམིགས་བསལ་རྡོ་རྗེ་སེམས་དཔའི་སྒོམ་བཀས་ལ་ཡང་",
            "དངོས་བསྟན་ཚིག་ཟིན་ལ་བསྙེན་སྒྲུབ་ཡན་ལག་བཞི་མ་ཚང་ཡང་མི་སྐྱོན་།",
            "སེམས་དཔའ་ཆེན་པོས་མཛད་པའི་ཡན་ལག་དྲུག་པ་ལས། ",
            "རྡོ་རྗེ་སེམས་དཔའི་སྒོམ་བཀས་ལ་དབང་བསྐུར་སྒྲུབ་པ་ཆེན་པོའི་ཡན་ལག་ཚིག་ཟིན་ལ་",
            "མ་བྱུང་ཡང་སྐྱོན་མེད་པ་བཞིན་ནོ།། ",
            "ཡང་ཀུ་རུ་ཀུལླེ་ལྟ་བུའི་དབང་ལྷ་དེ་",
            "སྤྲུལ་ལོངས་གང་དུ་བསམ་ཞེས་པའི་ལན་ནི། ",
            "འདིར་དབང་ལྷ་ཞེས་གསུངས་པ་འདི་",
            "དབང་བསྐུར་བའི་ལྷ་ལ་ཐུགས་རྩེ་མ་གཏད་པར། ",
            "རྒྱས་གདབ་ཀྱི་རིགས་བདག་དེ་",
            "སྤྲུལ་ལོངས་གང་དུ་བསམ་ཞེས་དྲི་བཞེད་པ་ཡིན་ནམ་བསམ་པས། ",
            "ཐོག་མར་འདི་ལ་ལན་གདབ་པར་བྱའོ།།",
            "སྤྱིར་རྒྱས་བཏབ་ཀྱི་ཚུལ་རྒྱུད་སྡེ་རྣམས་ལས་",
            "ངོ་བོ་ཉིད་ལ་ངོ་བོ་ཉིད་ཀྱིས་རྒྱས་བཏབ་པ་དང༌། ",
            "རྒྱུ་ལ་འབྲས་བུས་རྒྱས་བཏབ་པ། ",
            "འབྲས་བུ་ལ་རྒྱུས་རྒྱས་བཏབ་པ། ",
            "ཐབས་ལ་ཤེས་རབ་ཀྱིས་རྒྱས་བཏབ་པ། ",
            "ཤེས་རབ་ལ་ཐབས་ཀྱིས་རྒྱས་བཏབ་པ། ",
            "ལུས་ལ་བསམ་པས་རྒྱས་བཏབ་པ། ",
            "བསམ་པ་ལ་ལུས་ཀྱིས་རྒྱས་བཏབ་པ། ",
            "འཁོར་ལ་གཙོ་བོས་རྒྱས་བཏབ་པ། ",
            "དེ་བཞིན་དུ་སྟེང་འོག་གཡས་གཡོན་ཤར་ནུབ་ལྷོ་བྱང་སོགས་",
            "རྒྱས་བཏབ་ཀྱི་རྣམ་གཞག་བསམ་པའི་ར་བ་",
            "ལས་འདས་པ་ཞིག་གསུངས་འདུག་པ། ",
            "རྡོ་རྗེ་ཐེག་པའི་ལམ་གྱི་རྩ་བ་སྦྱང་གཞི་སྦྱོང་བྱེད་ཀྱི་གནད་ཤེས་པ་ལ་",
            "ཤིན་ཏུ་གལ་ཆེ་བར་སྣང་ཡང༌། ",
            "ཚིག་མངས་སུ་དོགས་པས་མི་སྤྲོ། ",
            "བྱེ་བྲག་ཏུ་ཀུ་རུ་ཀུལླེ་ལ་མཚོན་།",
            ""
        ],
        [
            "འཕགས་པ་རིན་པོ་ཆེས་མཛད་པའི་སྒྲུབ་ཐབས་སུ། ",
            "ཆུ་ལྷག་མ་ཡར་ལུད་པ་ལས་འོད་དཔག་མེད་",
            "སྤྲུལ་སྐུའི་ཆ་ལུགས་ཅན་གྱིས་དབུ་བརྒྱན་པར་།",
            "ཞེས་དངོས་སུ་གསུངས་ཤིང༌། ",
            "སྤྱན་རས་གཟིགས་དང་སྒྲོལ་མ་དཀར་སྔོའི་སྐུ་འདྲ་རྣམས་ལ་",
            "ཡང་སྟེང་ཞལ་དམར་པོ་གཙུག་ཏོར་དང་",
            "བཅས་པ་མངོན་སུམ་དུ་མཐོང་།",
            "དེ་ལ་ཨ་མི་དེ་བ་ཞེས་ཡོངས་སུ་གྲགས་ཀྱང༌། ",
            "འོད་དཔག་མེད་ཀྱི་སྐད་དོད་ཨ་མི་ཏཱ་བྷ་ཞེས་",
            "འབྱུང་བའི་ཟུར་ཉམས་པ་ཡིན་ནམ་བསམ་མོ། །",
            "དེ་ནི་ལྟ་བུའི་ཚིག་ཟུར་གྱི་ལན་ནོ།།",
            "གལ་ཏེ་དབང་བསྐུར་བར་སྤྱན་དྲངས་པའི་ལྷ་ཚོགས་ལ་",
            "དབང་ལྷ་ཞེས་ཡོངས་སུ་གྲགས་པ་ལྟར། ",
            "ཀུ་རུ་ཀུལླེ་ལ་དབང་བསྐུར་བར་མཛད་པའི་དབང་ལྷ་",
            "དེ་དག་སྤྲུལ་ལོངས་གང་དུ་བསམ། ",
            "ཞེས་དྲི་བར་བཞེད་ན",
            "དེ་ལ་ནི་གདན་གསུམ་ཚང་དགོས་པས། ",
            "སྤྲུལ་ལོངས་གཉིས་ཀའི་ཆ་ཡོད་པར་བསམ་པ་རིགས་སོ།། ",
            "ཡང་བུམ་ཆུ་།",
            ""
        ],
        [
            "ངོ་བོ་ཡེ་ཤེས་སུ་ལོས་བྱེད་ནའང༌། ",
            "རྣམ་པ་ཆུའི་རྣམ་པའམ། ",
            "འོད་ཀྱི་རང་བཞིན་ལྟ་བུ་གང་།",
            "དེའི་ལུང་རིགས་གང༌། ",
            "ཞེས་པའི་ལན་ནི། ",
            "དབང་བསྐུར་ལེན་གྱི་བུམ་ཆུ་དེ་",
            "རྣམ་པ་ཆུར་བསྒོམ་ཡང༌། ",
            "ཆུ་རང་མཚན་པར་མི་།",
            "ཡེ་ཤེས་ཀྱི་བདུད་རྩིའི་ཆུར་བསྒོམ་པ་ཡིན་པས། ",
            "འོད་ཀྱི་རང་བཞིན་གསུངས་པ་དེ་དང་ཡང་རྗེས་སུ་།",
            "ལྷའི་བདུད་རྩི་དང་ཡེ་ཤེས་ཀྱི་བདུད་རྩི་ལ་ཁྱད་པར་ཡོད་།",
            "ལྷའི་བདུད་རྩི་དེ་རྫས་སུ་གྲུབ་པའི་དངོས་པོ་",
            "རང་མཚན་པ་ཟག་བཅས་ཀྱི་བདེ་བ་སྐྱེད་བྱེད་དབང་པའོ་སྤྱོད་ཡུལ་།",
            "ཡེ་ཤེས་ཀྱི་བདུད་རྩི་དེ་སྣང་ལ་རང་བཞིན་མེད་པ་",
            "སོ་སོ་རང་རིག་པའི་ཡེ་ཤེས་ཀྱི་",
            "སྤྱོད་ཡུལ་ཟག་མེད་ཀྱི་བདེ་བ་སྐྱེད་བྱེད་ཡིན་ནོ།།",
            ""
        ],
        [
            "འདིའི་ལུང་ནི་ཆུ་དབང་འཆད་པར་བྱེད་པའི་རྒྱུད་སྡེ་བཞི་ཅར་ཡིན་།",
            "བྱ་སྤྱོད་ནས་ཀྱང་ཆུའི་དབང་གསུངས་པས་སོ།། ",
            "རིགས་པ་ནི། ",
            "བུམ་བསྐྱེད་ཀྱི་སྐབས་སུ། ",
            "ཐོག་མར་བུམ་པ་མཚན་ཉིད་དང་ལྡན་པ་དྭང་ཞིང་ཐོགས་པ་མེད་པར་བསྐྱེད་པའི་ནང་དུ་བུམ་རྫས་དང་ཆུ་བསྐྱེད་པའི་དབུས་སུ་ལྷ་།",
            "བཀས་པའི་སྐབས་སུ་སྔགས་ཕྲེང་ཟུངས་ཐག་ལ་འཁྲིལ་ནས་སོང་བ་བུམ་ལྷའི་ཐུགས་ཀར་ཕོག་པས་རྒྱུད་།",
            "སྐུའི་ཆ་ཐམས་ཅད་ནས་བདུད་རྩི་བབ་པས་བུམ་པ་གང་བར་བསམ། ",
            "ཐུན་བསྡུ་བའི་ཚེ། ",
            "ལྷ་ཞུ་བ་ལས་བྱུང་བའི་བདུད་རྩིའི་ཆུར་བསམ་པར་གསུངས་པ་དང༌། ",
            "བླ་མེད་རྣམས་སུ་དབང་རྫས་ཀྱི་བསྐྱེད་ཆོག་ལ་",
            "བུམ་ཆུ་མི་བསྐྱོད་པ་ཡབ་ཡུམ་དུ་ཡན་ལག་བཞི་རྫོགས་པར་བསྐྱེད་ནས",
            ""
        ],
        [
            "དེ་ཞུ་བ་ལས་བྱུང་བའི་ཆུར་བསམ་དགོས་པ་དང༌། ",
            "འདོན་ཆ་ལ་ཡང་ཆུ་ལྷག་མ་ཡར་ལུད་ཅེས་འབྱུང་བ་དང༌། ",
            "མི་བསྐྱོད་པའི་སྒོ་ནས་ཆུ་དབང་བསྐུར་བའི་དོན་ཡང༌། ",
            "མི་བསྐྱོད་པའི་རོ་མཉམ་མཱ་མ་ཀཱི་ནི་འབྱུང་བ་ཆུ་རྣམ་པར་དག་པའི་རང་བཞིན་ཡིན་པས། ",
            "ཐབས་ཤེས་ཀྱི་རྣམ་དག་ལ་དགོངས་པ་སོགས་རིགས་པའི་རྣམ་གྲངས་མཐའ་ཡས་སོ།། ",
            "ཡང་སྐབས་ཐོབ་ལོས་གཙོ་ནའང༌། ",
            "སྤྱིར་བཏང་དུ་རྨི་ལམ་སྒྱུ་མར་དྲན་པ་དང༌། ",
            "ལྟ་བ་སྒོམ་པ། ",
            "གཞན་ཡང་དྲན་པ་བསྟེན་པ་གཅིག་བྱ་བ་།",
            "གང་རང་ཕན་ཡོན་།",
            "ཞེས་པའི་ལན་ནི། ",
            "མཉམ་རྗེས་བགྲོད་པ་གཅིག་པའི་སར་མ་སླེབ་ཀྱི་བར་ལ་ཉམས་ལེན་རྣལ་མ་ཞིག་བྱེད་།",
            "མཉམ་གཞག་ཏུ་ལྟ་བ་བསྒོམ་པ་དང༌། ",
            "རྗེས་ཐོབ་ཏུ་རྨི་ལམ་སྒྱུ་མར་དྲན་པ་གཉིས་རེ་མོས་སུ་མི་དགོས་ཀ་མེད་ཡིན་པས། ",
            "མཉམ་རྗེས་ལ་གང་སྦྱར་བའི་ཁྱད་པར་ཙམ་མ་གཏོགས་འདི་གཉིས་ལ་ནི་གཅེས་ལོད་ཀྱི་ཁྱད་པར་ཅུང་ཟད་ཙམ་ཡང་མེད་དེ",
            "འདི་དག་ཟུང་དུ་འཇུག་པ་ནི་གནས་ལུགས་མངོན་དུ་བྱེད་པའི་ལམ་གྱི་མིག་དང་སྲོག་དང་སྙིང་ལྟ་བུ་ཉེ་ལམ་མཐར་ཐུག་ལགས། ",
            "དྲན་པ་བསྟེན་པ་རྣམས་ཀྱི་ནང་ནས་ཕན་ཡོན་ཆེ་ཤོས་ནི་",
            "ཕྱག་རྒྱ་ཆེན་པོའི་ངང་མི་གཡོ་བ་འཛིན་མེད་ཀྱི་དྲན་པས་མ་ཡེངས་ཙམ་དུ་སྐྱོང་བ་འདི་ཁོ་ན་ཡིན་ཏེ",
            ""
        ],
        [
            "ཆོས་ཀྱི་སྒོ་མོ་བརྒྱད་ཁྲི་བཞི་སྟོང་རྩ་བ་བྱང་ཆུབ་ཀྱི་སེམས་ལ་འདུས་ཞེས་གསུངས་པའི་གོ་དོན། ",
            "དོན་དམ་བྱང་ཆུབ་ཀྱི་སེམས་དང་མ་བྲལ་བ་དགོས་པའི་དོན་ཡིན་ལ",
            "དེའི་གནད་ལ་འདི་བས་ཟབ་པ་གཞན་མ་མཆིས་ལགས་སོ། །",
            " ཡང་རྡོ་རྗེའི་གླུ་ཕྲེང་ལས། ",
            "ལུང་མ་བསྟན་ལྟ་བའི་གོལ་ས་།",
            "གསུངས་པ་འདི་ཤིན་ཏུ་མད་ཅིང་གནད་ཆེ་སྙམ་པ། ",
            "དངོས་པོ་ལ་སོགས་པའི་ཐོག་ཏུ་དགེ་སྡིག་ལུང་གསུམ་དབྱེ་བ་སླ་ཡང༌། ",
            "སེམས་སྟེང་གི་ལུང་མ་བསྟན་དང༌། ",
            "ལྟ་བའི་ཁྱད་གང་གིས་།",
            "ཅེས་པའི་ལན་ནི། ཁོ་བོ་ཅག་གི་རྣམ་པར་རྟོག་པ་།",
            "གླུ་ཕྲེང་གི་ཚིག་དྲངས་མ་ཐག་པ་དེའི་བརྗོད་དོན་གྱི་ལུང་མ་བསྟན་།",
            "དགེ་མི་དགེ་ལུང་མ་བསྟན་གསུམ་གྱིས་ཀས་ཕྱེ་བའི་ལུང་མ་བསྟན་མིན་པར་སེམས་སོ།།",
            ""
        ],
        [
            "ཅི་སྟེ་།",
            "ལྟ་བའི་གོལ་སར་གསུངས་པས་སོ།།",
            "དེའི་ཕྱིར་གླུ་ཕྲེང་གི་ལུང་དེའི་ཚིག་དོན་མདོ་ཙམ་བཤད་།",
            "བཅོམ་ལྡན་འདས་ཀྱིས་ལན་དངོས་སུ་ལུང་དུ་མ་བསྟན་པའི་ལྟ་བ་ལོག་པ་བཅུ་བཞི་ནི་",
            "ཡང་དག་པའི་ལྟ་བ་བསྒོམ་པར་འདོད་པ་རྣམས་གོལ་བར་འགྱུར་བའི་གོལ་ས་ཆེན་པོ་ཡིན་པས། ",
            "དེར་མ་ལྷུང་བ་དགོས་སོ།།",
            "ཞེས་འདོམས་པའམ། ",
            "ཡང་ན་ལྟ་བ་བསྒོམ་པ་ན་ཟུང་འཇུག་བསྒོམ་གྱི་དྲན་པ་དང་ཡིད་ལ་བྱེད་པ་ཧ་ཅང་བཀག་དྲགས་།",
            "འཇིག་རྟེན་པའི་ལམ་གྱི་ཞི་གནས་སམ། ",
            "ཞི་གནས་ལྟེངས་པོར་འཆོར་བས། ",
            "དེ་ནི་ལུང་མ་བསྟན་གྱི་ལྟ་བ་འགའ་ཞིག་དང་འདྲ་བར་ལྟ་བའི་གོལ་ས་ཆེན་པོར་འགྱུར་དུ་དོགས་སོ།།",
            ""
        ],
        [
            "ཞེས་དགོངས་པ་ཡིན་ནམ་བསམ་མོ། །",
            "དེས་ན་རྨོངས་པ་ཁ་འབྱམས་སམ། ",
            "ཅང་མེད་ཅི་མེད་དམ། ",
            "བླུན་སྒོམ་ཁོ་ནར་ཐལ་ན་",
            "ཧྭ་ཤང་མ་ཧཱ་ཡཱ་ནའི་སྒོམ་དུ་གོལ་དོགས་པར་དགོངས་སོ།། ",
            "ད་ནི་དེའི་འཕྲོས་དོན་ཅུང་ཟད་ཙམ་ཞིག་བཤད་པར་བྱ་།",
            "ལྟ་བའི་སྒྲར་བརྗོད་དུ་རུང་ཙམ་མང་ན་ཡང་ལྟ་བ་དངོས་ནི་གཉིས་།",
            "ཡང་དག་པའི་ལྟ་བ་དང༌། ",
            "ལོག་པའི་ལྟ་བའོ།།",
            "དང་པོའི་ཁོངས་སུ་གཏོགས་སོ་ཅོག་དགེ་སོགས་གསུམ་གྱིས་ཀས་ཕྱེ་བའི་དགེ་བ་ཤ་སྟག་ཡིན་།",
            ""
        ],
        [
            "ལོག་ལྟ་རྣམས་ནི་དེའི་ཀས་ཕྱེ་བའི་མི་དགེ་བ་ཁོ་ནའོ།།",
            "དེའི་ཕྱིར་ལྟ་བ་དངོས་ལ་ནི། ",
            "དགེ་སོགས་གསུམ་གྱིས་ཀས་ཕྱེ་བའི་ལུང་མ་བསྟན་མི་སྲིད་དོ།།",
            "གཞན་དག་གི་བསམ་པ་ལ་ལུང་མ་བསྟན་གྱི་ལྟ་བ་བཅུ་བཞི་གསུངས་པས། ",
            "དགེ་སོགས་གསུམ་གྱིས་ཀས་ཕྱེ་བའི་ལུང་མ་བསྟན་ཡིན་པའི་ལྟ་བ་ཡང་བཅུ་བཞི་ཡོད་དོ།།",
            "སྙམ་དུ་རྟོག་།",
            "དེ་ལ་བརྗོད་པར་བྱ་།",
            "ཚངས་པ་དྲྭ་བའི་མདོ་ལས། ",
            "ལྟ་བ་ལོག་པ་དྲུག་ཅུ་རྩ་བཞི་གསུངས་པ་རྣམས་དབུ་མ་དང་ཕར་ཕྱིན་གྱི་བཤད་པ་རྣམས་སུ་",
            "ལུང་མ་བསྟན་གྱི་ལྟ་བ་བཅུ་བཞིར་བསྡུས་ནས་",
            ""
        ],
        [
            "གསུངས་ལདེ་ཡང་།",
            "འདུ།",
            "བཀྲམ།",
            "བཅུམ་གྱི་ལྟ་བ་བཞིར་འདུས་སོ།།",
            "ལྟ་བ་བཅུ་བཞི་པོ་དེ་དག་ནི་",
            "མུ་སྟེགས་པས་བརྟགས་པའི་ལོག་པར་ལྟ་བ་ཡིན་པའི་ཕྱིར། ",
            "མི་དགེ་བའི་ནང་ནས་ཀྱང་ངན་པ་ཐ་ཤལ་བ་ཡིན་པས། ",
            "དགེ་སོགས་གསུམ་གྱིས་ཀས་ཕྱེ་བའི་ལུང་མ་བསྟན་དུ་མི་རིགས་སོ།།",
            ""
        ],
        [
            "འོ་ན་ལུང་མ་བསྟན་གྱི་ལྟ་བ་ཞེས་བརྗོད་པར་ཡང་མི་རིགས་སམ་ཞེ་།",
            "དེ་ལྟར་ཡང་མཚུངས་པ་མ་ཡིན་།",
            "བཅུ་བཞི་པོ་དེ་དག་ལུང་མ་བསྟན་ཡིན་ནས་",
            "ལུང་མ་བསྟན་གྱི་ལྟ་བར་འབོད་པ་མ་ཡིན་གྱི། ",
            "ལྟ་ལོག་བཅུ་བཞི་པོ་དེ་ལས་བརྩམས་པའི་དྲི་བ་ལ་སངས་རྒྱས་ཀྱིས་དངོས་སུ་ལན་ལུང་དུ་མ་བསྟན་པས་།",
            "ལུང་མ་བསྟན་གྱི་ལྟ་བ་ཞེས་འབོད་པར་བྱས་པས་སོ།།",
            "ཇི་སྐད་དུ། འཇིག་རྟེན་མཐའ་དང་ལྡན་ནམ་ཞེས། །",
            "ཞུས་ན་རྒྱལ་བ་མི་གསུང་བཞུགས།།",
            ""
        ],
        [
            "དེ་ཡི་ཕྱིར་ན་མཁས་རྣམས་ཀྱིས། །",
            "ཐུབ་དབང་ཐམས་ཅད་མཁྱེན་པར་ཁུམས།།",
            "ཤེས་འབྱུང་ངོ༌།།",
            "འོ་ན་དགེ་བ་དང་མི་དགེ་བ་དང་ལུང་མ་བསྟན་ཞེས་པ་དེ་ཇི་ལྟ་བུ་ཞེ་།",
            "དེ་གསུམ་གྱི་མཚན་གཞི་ནི། ",
            "ཕར་ཕྱིན་དུ་དགེ་སྦྱོང་གི་ཚུལ་དང༌། ",
            "སྲོག་གཅོད་པ་དང༌། ",
            "ལུང་དུ་མ་བསྟན་པའི་ལུས་ཀྱི་ལས་ལ་སོགས་པ་ལ་བཤད་ཅིང༌། ",
            "༄༅། །དྲིས་ལན་ཉུང་ངུ་རྣམ་གསལ་ཞེས་པ་དཔལ་བསྣམས་ནང་སོའི་དྲི་ལན་གཉིས་པ་བཞུགས་སོ།། ",
            "ན་མོ་བུདྡྷ་ཡ། ",
            "དྲི་བ་དང་པོ། ",
            "ལྷའི་ས་བོན་ཐིག་ལེས་བརྒྱན་པ་བྱུང་།",
            "ཀ་ཚེས་ཐིག་ལེ་ནཱ་ད་རྣམས་ངེས་པར་དགོས་བྱ་བ་དང༌། ",
            "འགའ་ཞིག་དེ་མཐའ་གཅིག་ཏུ་ངེས་པ་མེད་ཟེར་བ་གང་དག ",
            "ཅེས་པའི་ལན་ནི། ",
            "ལྷའི་ས་བོན་ཐིག་ལེས་བརྒྱན་པ་བྱུང་།",
            ""
        ],
        [
            "ཀ་ཚེས་ཐིག་ལེ་ནཱ་ད་རྣམས་ངེས་པར་དགོས་ཟེར་བའི་ལུང་དང་",
            "རིགས་པ་བདག་གིས་མཐོང་ཐོས་མ་བྱུང་།",
            "དུས་འཁོར་ལས། ",
            "ཨེ་ཝཾ་གཟུགས་སྒྲུབ་ཀྱི་སྐབས་སུ་ཀ་ཚེས་ཐིག་ལེའིི་བཤད་པ་འབྱུང་བ་ནི། ",
            "སྟོང་པ་ཆེན་པོ་ཡི་གེ་ལྔ། །",
            "ཞེས་པའི་ཡི་གེ་ལྔ་ལས་ཝཾ་ཡིག་སྒྲུབ་དགོས་པས། ",
            "གྲི་གུག་དབྱུག་པ་ཐོང་གཤོལ་ལྟ་བུ་གསུམ་དང༌། ",
            "ཐིག་ལེ་གཉིས་པ་དང༌། ",
            "ཐིག་ལེ་གཅིག་པ་།",
            "ཡི་གེ་དེ་ལྔའི་ནང་ནས་ཐིག་ལེ་གཉིས་པ་སོ་སོར་ཅུང་ཟད་བརྐྱང་ནས་བརྩེགས་པའི་ཀ་ཚེས་དང༌། ",
            "ཐིག་ལེ་གཅིག་པ་ཀ་ཚེས་ཀྱི་སྟེང་དུ་བརྩེགས་པས་རྗེས་སུ་ང་རོ་ཞེས་བྱ་བ། ",
            "བོད་པ་རྣམས་ཀླད་ཀོར་ཟེར་བ་དེའི་གཟུགས་ཀ་ཚེས་ཐིག་ལེས་བརྒྱན་པ་འབྱུང་ཞིང༌",
            "ནཱ་ད་ནི། ",
            "སྔར་སྨོས་པའི་ཡི་གེ་ལྔ་པོ་གང་ཡང་མ་ཡིན་མོད། ",
            "ཐིག་ལེ་དེའི་འགག་པ་མེད་པའི་རང་གདངས་མཚོན་པའི་ཕྱིར་",
            "དུ་ཐིག་ལེའི་རྩེ་མོ་སུམ་སྐྱོག་གི་རྣམ་པ་ཇེ་ཕྲ་ཇེ་ཕྲ་ལ་སོང་ནས་",
            "ཡལ་སྣའི་རྣམ་པར་ཟད་པ་དེ་ལ་ནཱ་ད་ཞེས་པའི་ཐ་སྙད་སྦྱར་བ་ཙམ་ཡིན་གྱི། ",
            "ས་བོན་ཝཾ་ཡིག་མས་རིམ་གྱིས་འོད་དུ་བཏུལ་བའི་ཚེ། ",
            "ས་བོན་གྱི་ཁོག་པ་འོད་དུ་ཡལ་ནས་མགོ་བོ་ལ་ཐིམ། ",
            "མགོ་བོ་འོད་དུ་ཡལ་ནས་ཀ་ཚེས་ལ་ཐིམ། ",
            "དེ་ཡལ་ནས་ཐིག་ལེ་ལ་ཐིམ། ",
            "དེ་ཡལ་ནས་ནཱ་ད་ལ་ཐིམ། ",
            "ནཱ་ད་ཡལ་ནས་སྟོང་པར་སོང་བའི་སྣང་མཆེད་ཐོབ་གསུམ་སྟོང་པ་ལ་ཞུགས་པའི་དག་སྦྱོར་ཡིན་པས་དེ་གསུམ་པོ་རྒྱ་གར་བའི་ཡི་གེའི་དབང་དུ་བྱེད་ན",
            "སྡུད་རིམ་གྱི་སྐབས་སུ་འཆར་བའི་སྣང་མཆེད་ཐོབ་གསུམ་གྱི་དག་སྦྱོར་མཚོན་པའི་དབང་དུ་མཛད་ཀྱི། ",
            "བོད་དུ་ནི་ལམ་འབྲས་ལས། ",
            "རྩ་ཡི་གེ་ཞེས་པའི་འཆད་ལུགས་།",
            ""
        ],
        [
            "རྒྱ་གར་དུ་རྩ་ཐམས་ཅད་རྒྱ་གར་བའི་ཡི་གེའི་གཟུགས་དང༌། ",
            "བོད་དུ་རྩ་ཐམས་ཅད་བོད་ཡིག་གི་གཟུགས་སུ་ཡོད་པ་སོགས་",
            "ཡུལ་གང་དང་གང་གི་ཆུ་ཡུན་རིང་དུ་བཏུངས་པའི་དབང་གིས་ཡུལ་དེ་དང་དེར་རྩ་ཐམས་ཅད་",
            "ཡུལ་དེ་དང་དེའི་ཡི་གེའི་གཟུགས་སུ་ཡོད་པར་འཆད་དགོས་པས། ",
            "ས་བོན་གྱི་ཡི་གེ་ལུས་ལ་བཀོད་ནས་",
            "བསྒོམ་པའི་ཚེ། ",
            "རྩ་ཡི་གེའི་གཟུགས་སུ་ཡོད་པའི་རྩ་ཡིག་དེ་ཉིད་ས་བོན་གྱི་ཡི་གེར་བསྒོམ་པ་ཡིན་པས་བོད་དུ་ལྷའི་ས་བོན་ཐམས་ཅད་བོད་ཡིག་གི་གཟུགས་སུ་བསྒོམ་།",
            "དེའི་ཕྱིར་བོད་ཡིག་གི་ཀླད་ཀོར་ཐམས་ཅད་།",
            "ཀ་ཚེས། ",
            "ཐིག་ལེ། ",
            "ནཱ་ད་གསུམ་བརྩེགས་པ་སྲིད་པ་ཙམ་མ་གཏོགས། ",
            "ཕལ་ཆེར་ལ་དེ་གསུམ་ཚོགས་མེད་པ་།",
            "འགའ་ཞིག་ཏུ་ཀ་ཚེས་ཀྱང་མེད་པར། ",
            "ཐིག་ལེ་རྐྱང་པ་ཀླད་ཀོར་ལ་བྲིས་པ་མང་བས། ",
            "བོད་ཡིག་ཏུ་བྲིས་པའི་ཡི་གེ་དང༌། ",
            "བོད་པས་བསྒོམ་པའི་ས་བོན་གྱི་ཡི་གེ་གཟུགས་མི་འདྲ་བ་ཁོ་ནར་སྨྲ་དགོས་པར་འགྱུར་རོ་སྙམ་པས། ",
            "ཁོ་བོ་ཅག་ས་བོན་གྱི་ཐིག་ལེ་ལ་དེས་ཁྱབ་པར་མི་སེམས་སོ།།",
            "དེས་ན་དེ་མཐའ་གཅིག་ཏུ་ངེས་པ་མེད་ཟེར་བ་དེ་དག་པར་སེམས་ལགས། ",
            "དྲི་བ་གཉིས་པ། ",
            "ལྷག་པར་འཇམ་དབྱངས། ",
            "ཕྱག་རྡོར། ",
            "སྒྲོལ་མ་རྣམས་ཀྱི་ས་བོན་།",
            ""
        ],
        [
            "ཀ་ཚེས། ",
            "ནཱ་ད་ཇི་ལྟར་།",
            "ཅེས་པའི་ལན་ནི། ",
            "འཇམ་དབྱངས་ཀྱི་ས་བོན་ལ་མཱུ་ཡོད་པ་རྣམས་ལ་ཀླད་ཀོར་འབྱུང་བས། ",
            "གོང་དུ་རྒྱས་པར་བཤད་པ་དང་འདྲ་།",
            "ས་བོན་དྷཱིཿཡོད་པ་རྣམས་།",
            "ཀ་ཚེས་ཐིག་ལེ་ནཱ་ད་བྲིས་ན་དྷཱིཿྂཞེས་པར་འགྱུར་བས། ",
            "མ་དག་པ་།",
            "ཕྱག་རྡོར་གྱི་ས་བོན་ཧཱུཾ་ཡིག་དང༌། ",
            "སྒྲོལ་མ་ཕལ་ཆེ་བའི་ས་བོན་ཏཱཾ་ཡིག་ཡིན་པས། ",
            "དེ་གཉིས་ལ་ནི་གོང་དུ་བཤད་པ་དང་།",
            "སྒྲོལ་མ་དམར་མོ་ཀུ་རུ་ཀུལླེའི་ས་བོན་ཧྲཱིཿཡིན་པས། ",
            "འདི་ལའང་ཀ་ཚེས་ཐིག་ལེ་ནཱ་ད་སྦྱར་ན་མ་དག་པར་འགྲོ་བསམ་ལགས། ",
            "འཇམ་དབྱངས་ཀྱི་ས་བོན་ཡང་ཐམས་ཅད་མཱུཾ་དང་དྷཱིཿཁོ་ནར་མ་།",
            ""
        ],
        [
            "ཡི་གེ་གཞན་ལས་བསྐྱེད་པའང་ཡོད་།",
            "དེ་བཞིན་དུ་ཕྱག་རྡོར་ཐམས་ཅད་ལ་ས་བོན་ཧཱུཾ་ཡིག་ལས་བསྐྱེད་པར་མ་ངེས་པ་དང༌། ",
            "སྒྲོལ་མའི་རིགས་ཐམས་ཅད་ཀྱང་ཏཱཾ་ངཾ་ཧྲཱིཿ་གང་རུང་ལས་བསྐྱེད་པར་མ་ངེས་པས་དེ་གསུམ་གྱི་ས་བོན་ལ་ཀ་ཚེས་ནཱ་ད་མི་ཐོབ་པའང་ཡོད་པར་སེམས་ལགས། ",
            "དྲི་བ་གསུམ་པ། ",
            "དབྱངས་ཅན་མའི་ས་བོན་ཧྲིཿཾཐུང་ངུ་ཡིན་ནམ། ",
            "ཧྲཱིཿཾརིང་པོ་ཚེག་དྲག་ཅན་།",
            "ཞེས་པའི་ལན་ནི། ",
            "དབྱངས་ཅན་མ་ཕྱི་ནང་ཐུན་མོང་བའི་ཡི་དམ་གྱི་ལྷ་ཡིན་པས། ",
            "དེའི་ས་བོན་ཧྲཱིཿཾརིང་པོ་ཚེག་དྲག་ཅན་འདི་ནང་པ་སངས་རྒྱས་པའི་ལུགས་ལ་ངེས་པར་།",
            "དེ་ཡང་སྤྱན་རས་གཟིགས་ཀྱི་ཚེམས་ལ",
            "ས་དབྱངས་ཅན་མ་འཁྲུངས་པར་འདོད་པས། ",
            "སྤྱན་རས་གཟིགས་ཀྱི་ས་བོན་ཧྲིཿཾཡིན་པ་འདི་དང་དོན་གྱིས་གནད་གཅིགཕྱི་རོལ་པའི་ལུགས་ལ་དབྱངས་ཅན་མ་ལྷ་ཚངས་པའི་ཞལ་ལས་འཁྲུངས་པར་འདོད་པས། ",
            "ནང་པའི་ལུགས་དེ་འདྲ་བའི་རྒྱུ་མཚན་འགོད་རྒྱུ་མེད་པས་ས་བོན་ཧྲཱིཿཾཾརིང་པོར་འདོད་པའི་ངེས་པ་མེད་ཅིང༌། ",
            "སྐུ་ཡི་རྡོ་རྗེ་འཛིན་ཚངས་པ། །",
            "ཞེས་འབྱུང་བས། ",
            "སྐུ་རྡོ་རྗེའི་ས་བོན་ལ་ཨོཾ་ཡིག་བསྒོམ་པ་དང༌། ",
            "འབྲི་བ་འདི་གཏི་མུག་གི་རང་བཞིན་དུ་གྱུར་པ་ཚངས་པ་བཅོམ་པ་ལས། ",
            "སྐུ་རྡོ་རྗེ་འགྲུབ་པའི་དོན་ཡིན་པས་ཕྱི་ནང་རྒྱུ་མཚན་དང་རྒྱུ་མཚན་ཅན་འདྲ་བ་ཡིན་ན",
            "ཕྱི་པའི་ལུགས་ལ་དབྱངས་ཅན་མའི་ས་བོན་ཨོཾ་ཡིག་ཏུ་འདོད་པར་རིགས་ནའང༌། ",
            "ཕྱི་ནང་རྒྱུ་མཚན་དང་རྒྱུ་མཚན་ཅན་སྦྱོར་ཚུལ་འདྲ་བའི་ངེས་པ་མེད་དམ་བསམ། ",
            "དེས་ན་དབྱངས་ཅན་མའི་ས་བོན་ཧྲིཿཾཐུང་ངུ་དང་རིང་པོ་གང་ཡིན་ལེགས་པར་དཔྱོད་དཀའ་བ་འདྲ་སྙམ་ལགས། ",
            "དེ་ལྟའི་དྲི་བ་གསུམ་ལ་ལན་བཏབ་པ། །",
            "འདི་ནི་རང་གི་རྣམ་རྟོག་ཡིན་མོད་ཀྱང༌། །",
            "རྒྱལ་བའི་གསུང་རབ་བརྡ་དང་མཐུན་ནམ་བསམ། །",
            "མ་མཐུན་གྱུར་ན་"
        ],
        [
            "མཁས་ལ་",
            "བཟོད་པར་གསོལ།།",
            "ཞེས་ཀརྨཱ་ཕྲིན་ལས་པས་སྨྲས་པའོ།།",
            "ཤུབྷམསྟུསརྦྦཛགཏཱཾ། །",
            " ༄༅། །དྲིས་ལན་དངུལ་དཀར་མེ་ལོང་ཞེས་བྱ་བ་བཞུགས་སོ།། ",
            "ན་མཤྩིཏྟ་བཛྲཱ་ཡ། ",
            "སྲས་བཅས་ཉན་ཐོས་རང་སངས་རྒྱས་རྣམས་དང༌། །",
            "མ་འདྲེས་དྲན་པ་ཉེར་བཞག་བརྙེས་པའི་མཐུས། །",
            "ཕྱོགས་བཅུའི་དྲི་བ་ཀུན་ལ་གཅིག་ཅར་ལན། །",
            "འདེབས་མཛད་ཤཱཀྱ་ཐུབ་པ་ལ་ཕྱག་འཚལ།།",
            "མཐའ་མེད་འགྲོ་བའི་དོན་དུ་ཁྱོད་ཀྱིས་ནི། །",
            "ཆོས་ཀྱི་སྒོ་འཕར་ཡངས་པོ་དུང་ཕྱུར་བདུན། །",
            "བྱེ་བ་ས་ཡ་བདུན་བདུན་འབུམ་ཕྲག་དྲུག །",
            "ཕྱེ་ནས་"
        ],
        [
            "ཐར་པའི་ཁང་བཟང་དམ་པར་ཁྲིད།།",
            "སྣ་ཚོགས་སྐད་དུ་གསུངས་ཀྱང་དགོངས་པའི་དོན། །",
            "སྙིང་པོ་ལས་ཀྱང་སྙིང་པོར་གྱུར་པ་ནི། །",
            "ཟབ་མོ་ལྷན་ཅིག་སྐྱེས་པའི་ཡེ་ཤེས་ཏེ།།",
            "དེ་དག་རྡོ་རྗེའི་ཚིག་ཏུ་སྦས་ནས་གསུངས།།",
            "དེ་ཚུལ་གབ་དང་བརླིང་པས་རྟོགས་དཀའ་བ། །",
            "རྟོགས་པར་བྱ་ཕྱིར་དྲི་དང་ལན་ལྡོན་པའི། །",
            "ཚུལ་འདི་མཁས་གྲུབ་རྣམས་ཀྱི་བཤུལ་ཡིན་ཕྱིར། །",
            "རྡོ་རྗེའི་གསུང་དུ་དྲིས་པའི་ལེགས་བཤད་འདི། །",
            "བདག་འདྲའི་སྤྱོད་ཡུལ་ཡིན་པར་མི་རློམ་ཀྱང༌། །",
            "སྐལ་བ་མཉམ་དང་རང་ལས་དམན་རྣམས་ལ།།",
            "ཕན་པ་སྲིད་སྙམ་འདི་ལ་སྤྲོ་བ་སྐྱེས།།",
            "དེ་བས་གོ་རིམ་བཞིན་དུ་ལན་ལྡོན་བྱ།།",
            ""
        ],
        [
            "དེ་ལྟར་མཆོད་པར་བརྗོད་པ་དང་རྩོམ་པར་དམ་བཅའ་བ་སྔོན་དུ་བཏང་ནས་དྲི་ལན་དངོས་ལ་འཇུག་པར་བྱ་།",
            "དཔྱོད་པ་དང་ལྡན་པ་རྣམས་ཀྱིས་དཔྱད་པར་བྱ་སླ་བའི་ཕྱིར་དུ་",
            "གོ་རིམ་བཞིན་དུ་དྲི་བ་དང་ལན་སྤེལ་མར་བརྗོད་པར་བྱའོ།། ",
            "དེ།",
            "དྲི་བ་ཉེར་དྲུག་གི་དང་པོ། ",
            "རང་གི་སེམས་འདི་གདོད་ནས་གྲོལ་ན་",
            "ད་དུང་འཁོར་བར་འཁྱམ་དེ་ཅི། །",
            "ཞེས་དྲིས་པའི་ལན་ནི། ",
            "ཀུན་གཞི་ཡེ་ཤེས་བདེ་བཤེགས་སྙིང་པོ་ནི། །",
            "སྒྲིབ་པས་གདོད་ནས་གོས་པར་མ་གྱུར་པ། །",
            "དེ་ལ་དང་པོའི་སངས་རྒྱས་ཞེས་བྱ་།",
            "གཞི་ལ་བཞུགས་པའི་སངས་རྒྱས་ཉིད་ཡིན་ནོ།།",
            ""
        ],
        [
            "རང་གི་ངོ་བོ་སྒྲིབ་མེད་ཡེ་ཤེས་ཉིད། །",
            "ཡིན་ཀྱང་སྒྲིབ་པའི་སྦུབས་སུ་སོན་པའི་ཕྱིར། །",
            "དེ་ལས་གྲོལ་བའི་ཡེ་ཤེས་མིན་ཀྭ་ཡེ། །",
            "སྒྲིབ་པ་མེད་ཀྱང་དེ་ལས་མ་གྲོལ་བ། །",
            "འདི་ནི་བསམ་མི་ཁྱབ་པའི་གནས་ཡིན་།",
            "རྒྱལ་བ་བྱམས་པས་ཐེག་ཆེན་རྒྱུད་བླ་མར། །",
            "དག་དང་ཉོན་མོངས་དང་ལྡན་ཕྱིར་ཞེས་སོགས། །",
            "བསམ་མི་ཁྱབ་པའི་གནས་བཞི་གསུངས་ལ་",
            "གཟིགས།།",
            "དེས་ན་སེམས་ཅན་རང་གི་སེམས་ཉིད་འདི། །",
            "གདོད་ནས་གྲོལ་བའི་ཡེ་ཤེས་མ་ཡིན་ཀྱང༌། །",
            "རང་གི་ངོ་བོ་སྒྲིབ་པས་མ་གོས་པའི། །",
            "ཕྱིར་ན་གཞི་ཉིད་སྒྲིབ་མེད་ཡེ་ཤེས་ཏེ།།",
            "སྒྲིབ་པའི་སྦུབས་ན་བཞུགས་ཕྱིར་གཞི་དེ་ནི། །",
            "སྒྲིབ་པའི་སྦུབས་ལས་གྲོལ་བ་མིན་པར་འགྲུབ།།",
            "ངོ་བོ་སྒྲིབ་མེད་ཡེ་ཤེས་ཡིན་ན་",
            ""
        ],
        [
            "ཡང༌། །",
            "རྟེན་གྱི་གང་ཟག་འཁོར་བར་འཁྱམ་དགོས་པ། །",
            "དེ་ནི་འཐུམ་བྱེད་སྦུབས་ཀྱི་དབང་ལས་བྱུང༌།།",
            "ཞེས་བྱའོ།། ",
            "གཉིས་པ། ",
            "འཁོར་བར་འཁྱམས་འདི་ འཁྲུལ་གཟུགས་ཡིན་ན་",
            "ཀུན་ལ་བདེན་དངོས་དེ་ཁོ་ན།།",
            "འཁྲུལ་གཟུགས་རང་མཚན་ཅི་བཞིན་",
            "གོ་ཡང་མ་སྒོམས་མངོན་དུ་མི་འགྱུར་ཅི། །",
            "ཞེས་པའི་ལན་ནི། ",
            "གོ་བ་ཉམས་དང་རྟོགས་པ་ཞེས་བྱ་གསུམ། །",
            "སྔ་མ་དམན་ཞིང་ཕྱི་མ་མཆོག་ཡིན་ཞེས། །",
            "བཀའ་བརྒྱུད་རིན་ཆེན་འདི་ལ་ཡོངས་སུ་གྲགས།།",
            "ཚད་མའི་གཞུང་ལུགས་འཆད་རྣམས་གོ་བ་དང༌། །",
            "རྟོགས་པ་རྣམ་གྲངས་སྒྲ་ཡིན་ཉམས་ཞེས་པ། །",
            "ཉམས་མྱོང་ཡིན་ན་སེམས་ཡོད་ཀུན་ལ་ཡོད།།",
            ""
        ],
        [
            "གསུང་འདི་ཕ་རོལ་ཕྱིན་ལ་ཞེན་པས་ཡིན།།",
            "ཕྱག་ཆེན་མངོན་སུམ་ལམ་དུ་བྱེད་པས་ན།།",
            "ཐོག་མར་དོན་སྤྱི་ཙམ་དུ་གོ་བའི་དོན། །",
            "ཉམས་སུ་བླངས་པས་ཉམས་ཀྱི་སྣང་བ་ལ།།",
            "བན་བུན་ལང་ལོང་མི་འཆར་ཅི་ཡང་མེད།།",
            "དེ་ཕྱིར་དབྱར་ཁའི་ས་ལ་སྣ་ཚོགས་སྔོ།།",
            "མི་སྐྱེ་མེད་པ་བཞིན་དུ་རྣལ་འབྱོར་པའི། །",
            "ཉམས་ལ་མི་འཆར་མེད་ཅེས་རླུང་ལྟར་གྲགས།།",
            ""
        ],
        [
            "ཉམས་དེ་བླ་མ་དམ་པའི་བྱིན་རླབས་དང༌། །",
            "རང་གི་བསོད་ནམས་ལ་སོགས་རྟེན་འབྲེལ་གྱི། །",
            "མཐུ་དང་བརྡ་ཐབས་དཔེ་དང་བརྩོན་འགྲུས་ཀྱིས། །",
            "དཔྱད་དང་འཇོག་སྒོམ་ཉིད་དུ་ཉམས་བླངས་པས། །",
            "གནས་ལུགས་མངོན་སུམ་མིག་གིས་མཐོང་བར་འགྱུར།།",
            "དེ་ཚེ་ཉམས་རྣམས་རྟོགས་པར་བོགས་ཐོན་པས། །",
            "བྱམས་པས་ཇི་ལྟར་སྔར་བཞིན་ཕྱིས་དེ་བཞིན། །",
            "འགྱུར་བ་མེད་པའི་ཆོས་ཉིད་ཅེས་གསུངས་པ། །",
            "འཕོ་འགྱུར་མེད་པའི་རྟོགས་པ་དེ་ལ་ནི། །",
            "དངོས་སུ་ཕྱག་མཛུབ་བཙུགས་པའི་གསུང་ཡིན་།",
            "ཤེས་རབ་མཐར་ཕྱིན་བློ་གྲོས་སེང་གེས་ཀྱང༌། །",
            "རྟོགས་པ་སྐྱེད་མེད་པ་ཞེས་ཡང་ཡང་གསུངས།།",
            "དོ་ཧ་ལས་ཀྱང་ལས་ཟིན་པ་ཡི་ནི། །",
            "སྐྱེས་བུའི་དྲུང་དུ་སེམས་ཐག་ཆོད་གསུངས་པ། །",
            "རྟོགས་པ་ཤར་ཚེ་སེམས་ཐག་ཆོད་དགོས་པའི། །",
            "དོན་དུ་གྲུབ་པའི་དབང་ཕྱུག་རྣམས་བཞེད་ཅིང༌། །",
            "གླང་ཆེན་ལོམ་ནས་སེམས་ཚགས་ཚུད་པས་ན།།",
            "དེར་ནི་འགྲོ་འོང་བཅད་ནས་དལ་བ་ལྟར། །",
            "འདི་ལྟར་རྟོགས་ནས་གང་དུའང་འདྲི་ས་མེད།།",
            "ཅེས་གསུངས་པ་ཡི་དོན་ཀྱང་འདི་ཉིད་དོ།།",
            ""
        ],
        [
            "དེས་ན་འཁྲུལ་གཟུགས་རང་མཚན་ཅི་བཞིན་དུ། །",
            "གོ་ཡང་དེ་དག་རྟོགས་པར་བོགས་འདོན་པའི། །",
            "དོན་དུ་རྡོ་རུས་གཏུགས་ནས་བསྒོམ་དགོས་སོ།།",
            "ཞེའོ། །",
            " གསུམ་པ། ",
            "མངོན་འགྱུར་རྣམས་ལའང་ཕྱོགས་འདྲ་མ་གཏོགས་",
            "ཇི་བཞིན་བརྗོད་རྒྱུ་མེད་པ་གང༌། །",
            "ཞེས་པའི་ལན་ནི། ",
            "རང་ཉིད་རྟོགས་པ་མངོན་དུ་གྱུར་ན་ཡང༌། །",
            "གཞན་ལ་ཇི་བཞིན་བརྗོད་པར་མི་ནུས་པ། །",
            "འདི་ནི་བརྗོད་རྒྱུ་མེད་པས་མ་ཡིན་།",
            "སྒྲ་དང་རྟོག་པ་ཡུལ་ལ་སེལ་བ་ཡིས། །",
            "འཇུག་ཕྱིར་འཆད་པོའི་སྒྲ་ཡིས་བརྗོད་མ་ནུས། །",
            "ཉན་པོའི་རྟོག་པས་མཚོན་པར་མི་ནུས་པས། །",
            "བརྗོད་རྒྱུ་མེད་པ་ལྟ་བུར་འཁྲུལ་བར་ཟད།།",
            "ཅེས་བྱའོ།།",
            ""
        ],
        [
            "བཞི་པ། ",
            "འཁོར་བར་འཁོར་མེད་བླ་མས་བསྟན་ཀྱང་",
            "ཡིད་དགའ་མ་གཏོགས་ཆ་མེད་ཅི། །",
            "ཞེས་པའི་ལན་ནི། ",
            "འཁོར་བར་འཁོར་མེད་བླ་མས་བསྟན་ཞེས་པ། །",
            "འཁོར་བའི་གནས་ལུགས་བསྟན་ལ་དགོངས་པ་སྟེ། །",
            "གནས་ལུགས་སྒྲ་རྟོག་ཡུལ་དུ་མི་མཚོན་པས། །",
            "བླ་མའི་གསུང་ལ་ཡིད་དགའ་མ་གཏོགས་པ། །",
            "ཕལ་ལ་ཆ་མེད་རྒྱུས་མེད་ཡིན་པས་ན།།",
            "འཁོར་བའི་གནས་ལུགས་ཆོས་ཉིད་དེ་བཞིན་ཉིད། །",
            "སྒོམ་བྱུང་མངོན་སུམ་མིག་གིས་བལྟ་དགོས་ཏེ།།",
            "དེ་ཉིད་མཐོང་ན་ཆ་རྒྱུས་དེ་ལ་ཡོད།།",
            "ཞེའོ། །",
            " ལྔ་པ། ",
            "དང་པོར་དག་པ་བར་དུ་འཁྲུལ་ན་",
            "ད་དུང་དག་ཀྱང་ཅི་འདྲ་ཨང༌། །",
            "ཞེས་པའི་ལན་ནི། ",
            "སེམས་ཉིད་དང་པོར་སྒྲིབ་པས་དག་ཅེས་པ། །",
            "ངོ་བོ་སྒྲིབ་མེད་ཡིན་ཕྱིར་དེ་སྐད་གསུངས།།",
            "བར་དང་མཐར་ཡང་སེམས་ཀྱི་ངོ་བོ་ལ།།",
            ""
        ],
        [
            "སྒྲིབ་པས་གོས་པ་ནམ་ཡང་མི་སྲིད་པས། །",
            "བར་དུ་འཁྲུལ་པར་འགྱུར་བ་མ་ཡིན་ནོ།།",
            "གཞི་ལམ་དུས་ཀྱི་བདེ་གཤེགས་སྙིང་པོ་ནི། །",
            "སྒྲིབ་པའི་སྦུབས་ཀྱིས་གཏུམས་ཕྱིར་འཁྲུལ་སྣང་སྲིད། །",
            "དེ་འདྲ་ད་དུང་དག་པར་བྱེད་དགོས་མོད།།",
            "འཐུམ་བྱེད་སྒྲིབ་པའི་སྦུབས་ལས་གྲོལ་བ་ཡི། །",
            "འབྲས་དུས་བདེ་གཤེགས་སྙིང་པོ་འཁྲུལ་མི་སྲིད། །",
            "དེས་ན་ད་དུང་དག་ཀྱང་ཅི་འདྲ་ཨང༌། །",
            "སྙམ་པའི་དོགས་པ་སྐྱེ་བར་མ་མཛད་།",
            "ཅེའོ། ། ",
            "དྲུག་པ། ",
            "འཁོར་བའི་སྡུག་བསྔལ་འདི་ཀ་བདེན་ན་",
            "སྐྱབས་ཆེན་རྣམས་ཀྱི་ཕྲིན་ལས་གང༌། །",
            "ཞེས་པའི་ལན་ནི། ",
            "འཁོར་བར་འཁྱམས་པའི་སྡུག་བསྔལ་སྣ་ཚོགས་འདི། །",
            "ཀུན་རྫོབ་སྣང་ཚུལ་ཙམ་དུ་བདེན་ན་ཡང༌། །",
            "གནས་ཚུལ་དོན་དམ་བདེན་པར་གྲུབ་པ་མེད།།",
            ""
        ],
        [
            "དེས་ན་སྐྱབས་ཆེན་རྣམས་ཀྱི་ཐུགས་རྗེ་དང༌། །",
            "ཕྲིན་ལས་ཀྱིས་ནི་འཁྲུལ་སྣང་ཀུན་རྫོབ་ཀྱི། །",
            "ར་རི་སྦྱངས་ནས་གནས་ཚུལ་དོན་དམ་པའི། །",
            "བདེན་པ་ཆོས་དབྱིངས་རྟོགས་པའི་དོན་བྱེད་དོ།།",
            "ཞེའོ། །",
            " བདུན་པ། ",
            "རང་རང་ལས་ལ་ནུས་པ་མེད་ན་",
            "ཐུབ་རྣམས་བྱོན་པས་ཅི་ཞིག་རུང༌། །",
            "ཞེས་པའི་ལན་ནི། ",
            "སེམས་ཅན་རང་རང་ལས་ལ་སྤྱོད་པ་ལ།།",
            "རྒྱལ་བའི་ཐུགས་རྗེས་སྐྱོབ་ནུས་མེད་པ་མིན།།",
            "ནུས་པ་ཡོད་ཀྱང་ཐུགས་རྗེ་མི་འཇུག་པ། །",
            "དེ་འདྲ་གདུལ་བྱ་རང་གི་ལས་ཡིན་ཏེ།།",
            ""
        ],
        [
            "དཔེར་ན་ཉི་མའི་འོད་ཟེར་ས་གཞི་ལ།།",
            "རྟག་ཏུ་ཉེ་རིང་མེད་པར་འཆར་ན་ཡང༌། །",
            "བྱང་ལྟའི་ཕུག་པར་ཉི་འོད་མི་འབྱུང་བཞིན། །",
            "དེ་ལྟ་ན་ཡང་ཐུབ་པ་སངས་རྒྱས་རྣམས། །",
            "བྱོན་པས་སྐལ་བར་ལྡན་རྣམས་དངོས་སུ་འདྲེན། །",
            "སྐལ་ངན་རྣམས་ལ་སྣ་ཚོགས་ཐབས་ཀྱི་སྒོ། །",
            "དུ་མ་བསྟན་པས་རིམ་པ་བཞིན་དུ་ནི། །",
            "བརྒྱུད་ནས་བརྒྱུད་མར་ཕན་དང་བདེ་རུང་ངོ།།",
            "ཞེའོ། ། ",
            "བརྒྱད་པ་སྐྱེ་བ་བར་མ་ཆད་དུ་འབྱུང་ན་",
            "རྨི་ལམ་སྐྱེ་རྒྱུན་མེད་པ་ཅི། ཞེས་པའི་ལན་ནི། ",
            "མ་རིག་པ་ནས་རྒ་ཤིའི་བར་དུ་ནི། ",
            "རྟེན་འབྲེལ་བཅུ་གཉིས་བར་མ་ཆད་འབྱུང་བས། །",
            "སྐྱེ་སྲིད་བར་མ་ཆད་དུ་འབྱུང་བ་ཡིན།།",
            "དེ་བཞིན་རྨི་ལམ་གྱི་ནི་སྐྱེ་བ་ཡང༌། །",
            "འཁོར་བ་མ་སྟོང་བར་དུ་རྒྱུན་མི་འཆད།།",
            "མཚན་མོ་ ཞིག་གི་རྨི་ལམ་དུ་སྐྱེས་པར། །",
            "རྨིས་པའི་སྐྱེ་བ་དེ་རྒྱུན་སད་ཙམ་གྱིས། །",
            "ཆད་ཀྱང་དེ་གཉིས་སྤྱི་དང་བྱེ་བྲག་གི །",
            "ཁྱད་པར་ཡོད་ཕྱིར་རྨི་ལམ་དུ་སྐྱེས་པའི། །",
            "སྐྱེ་རྒྱུན་ཆད་པར་དེ་ཡིས་མི་འགྲུབ་བོ། །",
            "དཔེར་ན་སོ་སྐྱེ་གཅིག་གིས་གནས་ལུགས་དོན། །",
            "མངོན་སུམ་མཐོང་ཚེ་མཐོང་བ་པོ་དེ་ཡི། །",
            "ལས་དང་ཉོན་མོངས་མ་ལུས་རྒྱུན་ཆད་ཀྱང༌། །",
            "འཁོར་བའི་ལས་དང་ཉོན་མོངས་མ་ལུས་པ། །",
            "རྒྱུན་ཆད་ཅེས་པར་སུ་ཞིག་ཁས་ལེན་བྱེད།།",
            ""
        ],
        [
            "དེས་ན་མཚན་གཞི་གཅིག་ལ་བཅར་བ་ཡི། །",
            "གང་ཟག་གཅིག་གི་སྐྱེ་བ་རྒྱུན་ཆད་ཀྱང༌། །",
            "འཁོར་བའི་སྐྱེ་རྒྱུན་ཆད་པ་མི་སྲིད་དོ།།",
            "དེ་བཞིན་མཚན་གཞི་གཅིག་ལ་བཅར་བ་ཡི། །",
            "རྨི་ལམ་གྱི་ནི་སྐྱེ་བ་རྒྱུན་ཆད་པས། །",
            "རྨི་ལམ་སྐྱེ་རྒྱུན་ཆད་པ་མ་ཡིན་ནོ།།",
            "ཞེའོ། །",
            " དགུ་པ། ",
            "དེ་གཉིས་མི་མཚུངས་ཟེར་བའི་ཐ་སྙད་མཁན་ཚོ་སྙིང་རྗེ་ཨང༌། །",
            "ཞེས་པའི་ལན་ནི། ",
            "དྲི་བ་འདི་ལན་སྔ་མས་བཏབ་ཟིན་།",
            "དེ་གཉིས་དཔེ་དོན་མཚུངས་པར་ཁས་ལེན་ཏོ།།",
            "ཞེའོ། །",
            " བཅུ་པ། ",
            "བཀའ་དང་བསྟན་བཅོས་ལུང་རིགས་རྣམས་ལའང་མོས་པ་མ་གཏོགས་མཛུབ་ཚུགས་དཀའ།།",
            "དཔེར་ན་མངོན་པའི་འཇིག་རྟེན་བསྟན་གཞག་ངོས་འཛིན་མེད་པར་སྨྲ་བ་བཞིན། །",
            "ཞེས་པའི་ལན་ནི། ",
            "བཀའ་དང་བསྟན་བཅོས་ལུང་རིགས་རྣམས་ལ་ནི། །",
            "རྒྱལ་བའི་སྲས་དང་སློབ་མར་བཅས་རྣམས་ཀྱི། །",
            "རྣམ་པར་འགྲེལ་པའི་མན་ངག་ཟབ་མོ་དང༌། །",
            "གཅིག་ནས་གཅིག་ཏུ་བརྒྱུད་པའི་གསུང་སྒྲོས་དང༌། །",
            "ཕུན་ཚོགས་ལྔ་དང་རྩིས་མགོ་དྲུག་དང་ནི། །",
            "བཤད་ཐབས་ལྔ་དང་སྤྱི་དང་ཡན་ལག་དོན། །",
            "དགོངས་དང་ལྡེམ་དགོངས་མཐའ་དྲུག་ཚུལ་བཞི་དང༌། །",
            "རྒྱན་བདུན་ལ་སོགས་དམ་ཆོས་འཆད་པ་ལ།།",
            ""
        ],
        [
            "ཉེ་བར་མཁོ་བའི་མན་ངག་དང་བཅས་པས། །",
            "བཤད་བྱ་ཆོས་ལ་སྒྲོ་འདོགས་ཆོད་རྣམས་ཀྱིས། །",
            "ལེགས་པར་བཤད་ན་མོས་འཇུག་ཙམ་མིན་པར། །",
            "ཕྱག་མཛུབ་བཙུགས་ནས་འཆད་མཁས་ལོས་ཡོད་མོད།།",
            "འོན་ཀྱང་སྙིགས་མའི་དབང་ལས་ཐོས་བསམ་དང༌། །",
            "སྒོམ་པའི་ཚུལ་ལ་འབད་རྩོལ་ན་དམན་པས། །",
            "རང་གིས་ཇི་བཞིན་ཤེས་པར་མ་གྱུར་ཀྱང༌། །",
            "རྙེད་གྲགས་ལ་སོགས་ལོ་འདོད་ལ་དགའ་བའི། །",
            "འཆད་པོ་ཕལ་ཆེར་ཕོ་ཚོད་ཀྱིས་འཆད་མོད།།",
            "དེ་འདྲས་ཐུབ་བསྟན་འཛིན་པ་མ་ཡིན་ཞིང༌།།",
            "ལོང་བས་ལོང་བ་ཁྲིད་པ་ཇི་ལྟ་བར། །",
            "དཔོན་སློབ་གཉིས་ཀ་གཡང་སར་ལྷུང་དོགས་ཡོད།།",
            "དེ་བས་ངེས་འབྱུང་བསམ་པས་རྒྱུད་བསྐུལ་ནས།།",
            ""
        ],
        [
            "རྣམ་དག་ཚུལ་ཁྲིམས་ལ་གནས་ཐོས་བསམ་ལ།།",
            "འབད་རྩོལ་ལྡན་པས་སྒོམ་པ་ལ་སྦྱོར་ཞིག །ཅེའོ། ། ",
            "བཅུ་གཅིག་པ། ",
            "རང་རིག་འདི་འདྲ་དང་པོར་",
            "གང་ནས་བྱུང་བའི་རྣམ་ཐར་ཞིག་ཀྱང་དགོས།།",
            "ཞེས་པའི་ལན་ནི། ",
            "གཞི་ཡི་དུས་ཀྱི་བདེ་གཤེགས་སྙིང་པོ་ནི། །",
            "ཡེ་ནས་རང་རིག་ཉིད་དུ་བཞུགས་པས་ན།།",
            "དང་པོར་འདི་ནས་འབྱུང་ཞེས་སུས་བརྗོད་ནུས།།",
            "དེ་ཡི་ཐོག་མཐའ་སུས་ཀྱང་མ་དམིགས་པས། །",
            "དེ་ལ་དང་པོའི་སངས་རྒྱས་ཞེས་གསུངས་སོ།།",
            "ཐོག་མ་མེད་ཕྱིར་དང་པོའང་ག་ལ་ཡོད།།",
            ""
        ],
        [
            "དེས་ན་དེ་དག་དང་པོར་གང་ནས་བྱུང༌།།",
            "སྨྲ་བསམ་བརྗོད་པའི་ཡུལ་ལས་འདས་པས་ན།།",
            "དེ་ཡི་རྣམ་ཐར་ནམ་མཁའི་མཐའ་འདྲའོ།།",
            "ཞེའོ། །",
            "དེ་དག་ནི་མདོར་བསྟན་པ་དང་གཞི་ལ་དྲི་བ་རྣམས་ཏེ་དྲི་བ་བཅུ་གཅིག་གི་ལན་ནོ།། ",
            "ད་ནི་ལམ་པའི་གནས་སྐབས་ཀྱི་དྲི་ལན་བརྗོད་པར་བྱ་།",
            "དེ་ཡང༌། ",
            "བཅུ་གཉིས་པ། ",
            "མ་ཡེངས་དྲན་པ་ཟབ་པར་གྲགས་ཀྱང་དྲན་བྱ་དྲན་བྱེད་དཀའ།།",
            ""
        ],
        [
            "ཞེས་དྲིས་པའི་ལན་ནི། ",
            "ལམ་གྱི་དུས་སུ་དྲན་པ་བསྟེན་པའི་ཚུལ། །",
            "དང་པོའི་ལས་ཅན་རྣམས་ནི་གཟུང་དྲན་ཏེ།།",
            "དོ་ཧ་ལས་ནི་ཡུལ་གྱི་གླང་པོ་ཡི། །",
            "དབང་པོ་ལག་པ་ཡིས་ནི་བླངས་ནས་སུ། །",
            "ཇི་ལྟར་གསོད་པ་རང་དབང་སྣང་བར་འགྱུར།།",
            "རྣལ་འབྱོར་པས་ནི་གླང་པོ་སྐྱོང་བ་བཞིན། །",
            "དེ་ཉིད་ནས་ནི་བཀོག་པར་འགྱུར་ཞེས་གསུངས།།",
            "བརྟན་པ་ཅུང་ཟད་ཐོབ་པས་གཟུང་དྲན་དང༌། །",
            "འཛིན་མེད་དྲན་པ་འདྲེས་པའི་ངང་ཚུལ་ཏེ།།",
            "ས་ར་ཧ་པས་ནམ་མཁའི་རི་བོ་ཆུ། །",
            "འཐུང་དང་དེ་ཡི་འགྲམ་དུ་ཞོག་ཅེས་གསུངས།།",
            "བརྟན་པ་ཆེས་ཆེར་ཐོབ་ཚེ་འཛིན་མེད་ཀྱི། །",
            "དྲན་པ་བརྗེད་མེད་ངང་ངམ་ཤུགས་ལ་འབྱུང༌།།",
            ""
        ],
        [
            "དེ་ཕྱིར་རང་ག་བར་ནི་ཞོག་ཅེས་གསུངས།།",
            "དེ་བས་དྲན་པ་འདི་གསུམ་བསྟེན་ཚུལ་དང༌། །",
            "དྲན་པ་དྲན་མེད་སྐྱེ་མེད་བློ་འདས་ཀྱི། །",
            "བརྡ་བཞིའི་དོན་ལ་ནན་ཏན་ལྷུར་མཛོད་།",
            "ཅེས་བྱའོ།། ",
            "བཅུ་གསུམ་པ། ",
            "རྩེ་གཅིག་སྐྱེས་པའི་དགེ་སྦྱོར་འདི་ལ་",
            "བགྲོད་ཀྱང་ཚོགས་སྦྱོར་རྟགས་མེད་གང༌། །",
            "ཞེས་པའི་ལན་ནི། ",
            "རྩེ་གཅིག་ཆུང་འབྲིང་ཚོགས་ལམ་ཆུང་དང་འབྲིང༌། །",
            "ཚོགས་ལམ་ཆེ་དང་སྦྱོར་བའི་ལམ་བཞི་པོ། །",
            "རྩེ་གཅིག་ཆེན་པོ་ཉིད་ཀྱི་ནང་ཚན་ཞེས། །",
            "འཁྲུལ་ཞིག་ཆེན་པོ་སངས་རྒྱས་བསམ་གྲུབ་གསུངས།།",
            "དེས་ན་དུ་བའི་རྟགས་ཀྱང་ཚོགས་ལམ་གྱི། །",
            "རྟགས་སུ་འཐད་པས་རྩེ་གཅིག་ཆུང་ངུའི་ཚེ། །",
            "ཚོགས་ལམ་ཐོབ་པའི་རྟགས་མེད་མ་ཡིན་ནོ།།",
            "རྩེ་གཅིག་འབྲིང་དང་རྩེ་གཅིག་ཆེན་པོའི་ཚེ། །",
            "གསལ་སྣང་ཅུང་ཟད་ཐོབ་དང་དྲོད་ཐོབ་སོགས། །",
            "ཚོགས་སྦྱོར་ལམ་གྱི་རྟགས་རྣམས་མང་པོ་ཡོད།།",
            ""
        ],
        [
            "ཅེའོ། །",
            " བཅུ་བཞི་པ། ",
            "སྤྲོས་བྲལ་སྐྱེས་ཀྱང་སྐྱེ་རྒ་ན་འཆི་བཀོག་མི་ནུས་པ་ཅི་འདྲ་ཨང༌། །",
            "ཞེས་པའི་ལན་ནི། ",
            "སྤྲོས་བྲལ་ཉམས་རྟོགས་སོ་སོར་ཕྱེ་བ་ན།།",
            "ཉམས་ཀྱི་སྤྲོས་བྲལ་ཚོགས་སྦྱོར་གང་རུང་སྟེ།།",
            "རྟོགས་པའི་སྤྲོས་བྲལ་མཐོང་བའི་ལམ་དུ་བཞེད།།",
            "དེ་ཕྱིར་སྤྲོས་བྲལ་གྱི་ནི་ཉམས་སྐྱེས་ཀྱང༌། །",
            "སོ་སོ་སྐྱེ་བོའི་ས་ལས་མ་འདས་པས། །སྐྱེ་རྒ་ན་འཆི་བཀོག་པར་ག་ལ་ནུས།།",
            "དེས་ན་ཉམས་ཀྱི་སྤྲོས་བྲལ་ནམ་མཁའ་ལྟར། །",
            "ཡིད་བྱེད་ཀུན་ལས་འདས་པ་དེ་སྐྱེས་ཀྱང༌། །",
            "རྟོགས་པ་མེད་ན་བསླུ་བའི་ཆོས་ཅན་ཡིན།།",
            "དེ་བས་ཉམས་དེ་རྟོགས་པར་བོགས་ཐོན་པའི། །",
            "བླ་མའི་གདམས་ངག་སྙིང་གི་དཀྱིལ་དུ་གཟུང༌།།",
            ""
        ],
        [
            "གུས་དང་རྟག་སྦྱོར་མི་ལྡོག་པ་ཡི་ནི། ",
            "བརྩོན་འགྲུས་གསུམ་དང་ནམ་ཡང་མ་བྲལ་བས། །",
            "གནས་ལུགས་མངོན་སུམ་མཐོང་བའི་ལམ་སྒྲུབས་",
            "ཤིག།དེ་ནི་རྟོགས་པའི་སྤྲོས་བྲལ་ཡིན་པས་ན།།",
            "དེ་ནས་སྐྱེ་རྒ་ན་དང་འཆི་བ་ཡི། །",
            "སྡུག་བསྔལ་མ་ལུས་བཀོག་པར་གདོན་མི་ཟ།།",
            "ཞེའོ། །",
            " བཅྭ་ལྔ་པ། ",
            "རོ་གཅིག་སྐྱེས་པའི་སྒོམ་ཆེན་དེ་འདྲ་",
            "མ་ཤི་ཚེ་ཐར་ཨེ་ཡོད་ན།།",
            "ཞེས་པའི་ལན་ནི། ",
            "དུ་མ་རོ་གཅིག་ལ་ཡང་ཉམས་དང་ནི། །",
            "རྟོགས་པའི་དབྱེ་བ་སྔ་མ་བཞིན་ཡོད་པས། །",
            "རྟོགས་པའི་རོ་གཅིག་ཐེག་ཆེན་སྒོམ་ལམ་སྟེ།།",
            "དག་པའི་ས་ལ་གནས་པའི་བྱང་སེམས་ཀྱི། །",
            "མཁྱེན་པ་མཐའ་ཐག་རོ་གཅིག་ཆེན་པོ་ཡིན།།",
            "དེ་དག་ཐོབ་ཚེ་གཞོན་ནུའི་ས་ཐོབ་པས། །",
            "དེ་ནས་རྒ་དང་འཆི་བ་མི་སྲིད་དོ།།",
            ""
        ],
        [
            "དེ་ལྟ་མོད་ཀྱང་ཉམས་ཀྱི་རོ་གཅིག་ནི། །",
            "སོ་སོ་སྐྱེ་བོའི་ས་ལས་མ་འདས་པས། །",
            "ཉམས་ཀྱི་རོ་གཅིག་སིང་ངེ་ཡེ་རེ་ལ།།",
            "ལྷག་གེ་བ་དེ་བདེན་ཞེན་དང་བྲལ་བ། །",
            "རྒྱུད་ལ་སྐྱེས་ཀྱང་ཉམས་དེ་འགྱུར་བ་ཡི། །",
            "ཆོས་ཅན་ཡིན་ཕྱིར་སླུ་བར་གདོན་མི་ཟ།།",
            "དེ་འདྲས་འཆི་མེད་རིག་འཛིན་མི་ཐོབ་པས། །",
            "ཉམས་སྣང་ཙམ་ལ་ཞེན་པའི་བློ་སྤོངས་ལས། །",
            "འགྱུར་མེད་རྟོགས་པའི་རོ་གཅིག་ཆེན་པོ་བསྒྲུབས།།",
            "ཞེའོ། །",
            " བཅུ་དྲུག་པ། ",
            "སྒོམ་མེད་འཁྲུངས་པའི་ཐུགས་དམ་དེ་ལ་རྒྱུན་ཞུགས་ཙམ་གྱི་ཡོན་ཏན་གང༌། །",
            "ཞེས་པའི་ལན་ནི། ",
            "སྒོམ་མེད་ལ་",
            "ཡང་ཉམས་རྟོགས་གཉིས་ཡོད་པས། །",
            "ཉམས་ཀྱི་སྒོམ་མེད་སྒྲ་དང་རྟོག་པ་ཡིས། །",
            "མཚོན་པར་མི་ནུས་རྣམ་རྟོག་དབྱིངས་དང་འདྲེས།།",
            ""
        ],
        [
            "གཡོ་མེད་ལྷན་ནེར་གནས་པའི་ཏིང་ངེ་འཛིན། །",
            "དེ་དག་ཚོགས་དང་སྦྱོར་ལམ་གང་རུང་སྟེ།།",
            "དེ་དང་ལྡན་པའི་སོ་སོ་སྐྱེ་བོས་ནི། །",
            "མཐོང་ལམ་ཤེས་བཟོད་བཅུ་དྲུག་མ་ཐོབ་པས། །",
            "རྒྱུན་ཞུགས་ཀྱིས་ཐོབ་དགེ་སྦྱོང་ཚུལ་འབྲས་སོགས། །",
            "འཕགས་ཆོས་ཀྱིས་བསྡུས་ཡོན་ཏན་མ་གཏོགས་པ། །",
            "ཐེག་ཆེན་ལམ་གྱི་ངོ་བོར་གྱུར་པ་ཡི། །",
            "སྒོམ་མེད་ཐོབ་པ་དེ་ཡི་ཡོན་ཏན་ལ།།",
            "རྒྱུན་དུ་ཞུགས་པས་འགྲན་དུ་ཅི་ལ་སྤོབས།།",
            "དཔེར་ན་རྒྱ་མཚོ་བ་ལང་རྨིག་རྗེས་བཞིན། །",
            "ཞེའོ། །",
            " བཅུ་བདུན་པ། ",
            "ད་ལྟའི་ཁ་ཚོ་བཤད་པ་ཚ་ཡང་",
            "བར་དོར་བྱོན་ཚེ་ཅིར་འགྱུར་སྙམ།།",
            "ཞེས་པའི་ལན་ནི། ",
            "ད་ལྟའི་ཁ་ཚོ་བཤད་པ་ཚ་བ་རྣམས། །",
            "ཕལ་ཆེར་རྣམ་རྟོག་ཁ་འབྱམས་མང་བར་སྣང༌།།",
            "ལ་ལ་ཐོས་རྒྱ་ཆེ་བས་ང་རྒྱལ་ནས།།",
            ""
        ],
        [
            "ཉམས་ལེན་སྡི་ཁ་ཚུགས་པ་རེ་རེ་ཙམ། །",
            "དེས་ན་ཁ་ཚོ་བཤད་པ་ཚ་འདི་རྣམས། །",
            "བར་དོར་བྱོན་ཚེ་ཅིར་འགྱུར་ངས་མ་ཤེས།།",
            "དེ་བས་འཆི་བ་དྲན་པའི་ཤེས་ལྡན་རྣམས། །",
            "ད་ལྟ་བླ་མ་སངས་རྒྱས་དངོས་སུ་སྒོམས།།",
            "སྡོམ་པའི་ཚུལ་ཁྲིམས་བསྲུང་ལ་ནན་ཏན་བསྐྱེད།།",
            "བསྐྱེད་པའི་རིམ་ལ་བརྟན་པ་ཐོབ་པར་མཛོད། །",
            "བདེ་དང་གསལ་དང་མི་རྟོག་གཏུམ་མོའི་ལམ། །",
            "དགའ་བ་བཞི་ལྡན་ལྷན་སྐྱེས་ཡེ་ཤེས་ཆེ།།",
            "རང་གི་རྒྱུད་དང་འདྲེས་པར་ཉམས་སུ་ལོངས།།",
            "གསོན་ཚེ་གདམས་པ་ལེ་ལོར་མ་ལུས་དང༌། །",
            "འཆི་ཀར་སྟོབས་ཆེན་འདུན་པ་དྲག་པོ་དང༌། །",
            "བར་དོར་ངོ་ཤེས་དྲན་པས་ཟིན་མཛོད་།",
            ""
        ],
        [
            "ཅེའོ། །",
            " བཅྭ་བརྒྱད་པ། ",
            "རྨི་ལམ་ཉམས་འོག་ཆུད་ཅེས་ཟེར་ཡང་ནད་དང་རྐྱེན་ངན་དག་ལ་འཇིགས།།",
            "རྐྱེན་ངན་བྱུང་ཚེ་ཐ་མལ་རང་རྟགས་མི་སྟོན་མཁན་དེ་གང་ན་བཞུགས།།",
            "ཞེས་པའི་ལན་ནི། ",
            "རྐྱེན་ངན་བྱུང་ཚེ་ཐ་མལ་རྟགས་སྟོན་པའི། །",
            "རྨི་ལམ་ཉམས་འོག་ཆུད་ཅེས་ཟེར་བ་དེས། །",
            "མི་ཆོས་བླ་མའི་རྫུན་ཚིག་སྨྲས་སམ་སྙམ།།",
            "རྫུན་མིན་རྨི་ལམ་ཉམས་འོག་ཆུད་ངེས་ན།།",
            "ནད་དང་རྐྱེན་ངན་དག་ལ་སུ་ཞིག་འཇིགས།།",
            "ཐ་མལ་རང་རྟགས་སྟོན་པ་ཅི་ལ་ཡོད།།",
            ""
        ],
        [
            "ཉིན་དང་མཚན་མོའི་སྣང་བ་མ་ལུས་པ། །",
            "རྨི་ལམ་སྒྱུ་མ་ཉིད་དུ་མ་ཤེས་པར། །",
            "རྨི་ལམ་ཉམས་འོག་ཆུད་ཅེས་མ་སྨྲ་ཞིགརྨི་",
            "ལམ་གྱི་ནི་ནད་དང་རྐྱེན་ངན་དེས། །",
            "མངོན་སུམ་ལ་ནི་སྡུག་བསྔལ་བསྐྱེད་མི་སྲིད། །",
            "དེས་ན་མངོན་སུམ་དག་ལ་སྣང་བ་ཡི། །",
            "ནད་དང་རྐྱེན་ངན་དེ་ཡང་རྨི་ལམ་གྱི། །",
            "ནད་དང་རྐྱེན་དུ་ཤེས་པའི་སྒོམ་ཆེན་པ། །",
            "དེས་ནི་རྨི་ལམ་ཉམས་འོག་ཆུད་པ་ཡིན།།",
            "ཞེའོ། །",
            " བཅུ་དགུ་པ། ",
            "ད་ལྟའི་མཚན་ཉིད་སྒོམ་ཆེན་པ་རྣམས་",
            "སྔོན་གྱི་ཨར་ཚོའིི་བནྡེ་བཞིན། ",
            "ཞེས་པའི་ལན་ནི། ",
            "སྒོམ་ཆེན་པ་རྣམས་སྔོན་གྱི་ཨར་ཚོའིི་བནྡེ་བཞིན། །",
            "སྔོན་ཡང་བཟང་པོ་རྣམས་དང་ཨར་ཚོ་ཡི། །",
            "བན་དེ་རྣམས་ནི་དུས་མཚུངས་ཉིད་དུ་བྱོན།།",
            "དེ་ལྟར་དིང་སང་བཟང་ངན་འདྲེས་པའི་ཚུལ། །",
            "དེས་ན་ད་ལྟའི་མཚན་ཉིད་སྒོམ་ཆེན་རྣམས། །",
            "ཐམས་ཅད་ཨར་ཚོའི་བནྡེ་འདྲ་བ་མིན།།",
            "རྣམས་ཞེས་གསུངས་པ་མང་ཚིག་ཡིན་པས་ན།།",
            "ཕལ་མོ་ཆེ་ལ་ནང་དུ་ཁ་ཕྱོགས་པའི། །",
            "བསམ་མནོ་ཐོངས་ཞེས་བསྐུལ་མ་འདེབས་མཛད་པ། །",
            "མ་རྣམས་དམ་པའི་ཆོས་ལ་སྦྱོར་བཞེད་པས། །",
            "ཐུགས་བསྐྱེད་རྣམ་པར་དག་པའི་གསུང་ཡིན་ནོ།།",
            ""
        ],
        [
            "དེ་ཕྱིར་ཕན་བཞེད་དམ་པའི་གསུང་ལ་ནི། །",
            "སྲིད་ཞུ་བྱ་སླད་ཕྱིར་ལྟའི་རྣམ་གཡེང་སྤོངས།།",
            "ནང་དུ་དྲན་དང་ཤེས་བཞིན་མ་བྲལ་བས། །",
            "དམ་ཆོས་ཉམས་སུ་ལེན་ལ་བརྩོན་པར་མཛོད། །",
            "ཅེའོ། །",
            "དེ་དག་ནི་ལམ་ལ་དྲི་བ་བརྒྱད་ཀྱི་ལན་ནོ།། ",
            "ད་ནི་འབྲས་བུའི་གནས་སྐབས་ཀྱི་དྲི་ལན་བརྗོད་པར་བྱ་།",
            "དེ་ཡང༌། ",
            "ཉི་ཤུ་པ། ",
            "འབྲས་བུའི་བཞུགས་ཚུལ་ཡོད་དང་མེད་པའི་ངེས་གསང་བླ་ན་མེད་པ་གང༌། །",
            "ཞེས་པའི་ལན་ནི། ",
            "འབྲས་བུ་ཆོས་སྐུ་གཞི་ཡི་གནས་སྐབས་སུ། །",
            "ལྷན་སྐྱེས་མ་རིག་པ་ཡི་སྦུབས་ན་ཡོད།།",
            "གཉེན་པོས་སྒྲིབ་པའི་སྦུབས་དེ་བཅོམ་ནས་ནི། །",
            "རྣམ་གྲོལ་ཐོབ་ཚེ་སྒྲིབ་པ་ཅུང་ཟད་མེད།།",
            ""
        ],
        [
            "དེ་ལྟ་ན་ཡང་སེམས་ཀྱི་རང་ངོ་བོ། །",
            "སྒྲིབ་པའི་སྦུབས་ན་བཞུགས་ཚེ་མི་ངན་ལ།།",
            "སྒྲིབ་པ་བྲལ་བས་བཟང་དུ་མི་འགྲོ་བ། །",
            "དེ་ཕྱིར་གཞི་འབྲས་ངོ་བོ་གཅིག་ཡིན་ཞེས། །",
            "བཀའ་བརྒྱུད་རིན་ཆེན་འདི་ལ་ཡོངས་སུ་གྲགས།།",
            "དེ་ཚུལ་རྟོག་གེ་བ་ཡིས་མི་ཤེས་པས། །",
            "ཕལ་ལ་ངེས་པར་གསངས་པ་ལྟ་བུར་གྱུར།།",
            "བརྒྱུད་པ་འདི་ཡི་ཟབ་མོའི་ཆོས་སྐད་རྣམས། །",
            "འགྲོ་བ་ཀུན་གྱི་བླ་ན་གཉན་པས་ན།།",
            "ངེས་གསང་བླ་ན་མེད་པ་དེ་ལྟར་ཡིན།།",
            "ཞེའོ། །",
            " ཉེར་གཅིག་པ། ",
            "འཁོར་བ་འདི་འདྲ་འབྲས་བུ་མྱང་འདས་མིན་ན་",
            ""
        ],
        [
            "དེ་འདྲའི་མྱང་འདས་ཅི། །",
            "ཞེས་པའི་ལན་ནི། ",
            "འཁོར་བའི་ཆོས་འདི་ཀུན་རྫོབ་བདེན་པ་སྟེ།།",
            "དེ་ཡི་གནས་ལུགས་དོན་དམ་བདེན་པའོ།།",
            "བདེན་གཉིས་ངོ་བོ་གཅིག་པར་བཞེད་པས་ན།།",
            "འཁོར་བའི་ཆོས་ཉིད་མྱ་ངན་འདས་པ་དང༌། །",
            "མྱ་ངན་འདས་པའི་ཆོས་ཅན་འཁོར་བ་སྟེ།།",
            "ཆོས་ཅན་ཆོས་ཉིད་ཙམ་གྱི་ཁྱད་པར་ལས། །",
            "འཁོར་འདས་གཉིས་པོ་དབྱེར་མེད་གཅིག་ཡིན་པས། །",
            "བཀའ་བརྒྱུད་རིན་ཆེན་འདི་ཡི་ལྟ་བའི་གནད། །",
            "རྣམ་རྟོག་ཆོས་སྐུ་ཞེས་བྱར་གྲགས་པ་ཡིན།།",
            "འཁོར་བའི་རང་བཞིན་མྱ་ངན་འདས་པ་ཞེས། །",
            "རྨོངས་པ་རྣམས་ལ་མདའ་བསྣུན་གྱིས་སྨྲས་པ། །",
            "ཙེ་ནེ་ཤེས་པར་གྱིས་ཞེས་དོ་ཧར་གསུངས།།",
            ""
        ],
        [
            "དཔལ་ལྡན་ས་སྐྱ་པ་རྣམས་ལྟ་བའི་གནད། །",
            "འཁོར་འདས་དབྱེར་མེད་ཉིད་དུ་བཞེད་པ་དང༌། །",
            "རྣམ་རྟོག་ཆོས་སྐུར་བཞེད་པ་གནད་གཅིག་པས། །",
            "རྒྱུད་ལས་འདི་ཉིད་འཁོར་བ་ཞེས་བྱ་།",
            "འདི་ཉིད་མྱ་ངན་འདས་པ་ཡིན་ནོ་ཞེས། །",
            "གསུངས་འདི་ས་བཀར་གཉིས་ཀའི་རྒྱབ་རྟེན་ལུང༌། །",
            "དོ་ཧར་ཇི་སྲིད་སེམས་ལས་རྣམ་འཕྲོས་པ། །",
            "དེ་སྲིད་མགོན་པོ་སེམས་ཀྱི་རང་བཞིན་ཏེ།།",
            "ཆུ་དང་ཆུ་ཡི་རླབས་དག་གཞན་ཡིན་ནམ། །",
            "གསུངས་འདི་རྣམ་རྟོག་ཆོས་སྐུར་སྟོན་པའི་ལུང༌། །",
            "སྲིད་དང་མཉམ་ཉིད་ནམ་མཁའི་རང་བཞིན་ནོ།།",
            "ཞེས་འདི་འཁོར་འདས་དབྱེར་མེད་སྟོན་པའི་ལུང༌། །",
            "དེས་ན་ས་བཀར་ལྟ་བའི་གནད་གཅིག་།",
            "འཁྲུལ་ངོར་སྣང་བའི་འཁོར་བ་འདི་ཀ་ནི། །",
            "ཀུན་རྫོབ་བདེན་པ་ཡིན་ཕྱིར་མྱང་འདས་མིན།།",
            "དེ་ལྟ་ན་ཡང་འབྲས་བུ་མྱང་འདས་འདི། །",
            "སྦྱང་གཞི་འཁོར་བ་དེ་ཡི་ཆོས་ཉིད་ཡིན།།",
            ""
        ],
        [
            "ཆོས་ཉིད་དང་ནི་ཆོས་ཅན་ཕན་ཚུན་དུ། །",
            "ལྟོས་ནས་གྲུབ་ཕྱིར་རྟེན་ཅིང་འབྲེལ་འབྱུང་སྟེ།།",
            "མ་བརྟགས་གཅིག་པུར་ཉམས་དགའི་གནས་ལུགས་དོན། །",
            "ཡིན་ཕྱིར་སྟོང་རྐྱང་མེད་དགག་མ་ཡིན་ནོ།།",
            "ཞེའོ། །",
            " ཉེར་གཉིས་པ། ",
            "འདི་ཀ་ཡིན་ན་",
            "སྦྱང་བྱ་སྦྱངས་འབྲས་ཡིན་པས་མཚར་ཆེ་གསུང་དུ་གསོལ།།",
            "ཞེས་པའི་ལན་ནི། ",
            "ཀུན་རྫོབ་སྣང་ཚུལ་ཙམ་དུ་བདེན་པ་ཡི། །",
            "འཁོར་བ་འདི་ཀ་མྱང་འདས་ཡིན་ནོ་ཞེས། །",
            "སྙིང་པོའི་དོན་ལ་ཞུགས་རྣམས་མི་སྨྲ་བས། །",
            "སྦྱང་བྱའི་འཁོར་བ་སྦྱངས་འབྲས་མྱང་འདས་ཉིད། །",
            "ཡིན་པ་མཚར་ཆེ་གསུང་བ་མད་ལགས་སོ། །",
            "ཞེའོ། །",
            " ཉེར་གསུམ་པ། ",
            "སངས་རྒྱས་སེམས་ཅན་གྲངས་མཉམ་ཡོད་ན་",
            "བྲང་སྤྲོད་བྱས་ཀྱང་སྒྲོལ་བར་བཤའ། །",
            "ཞེས་པའི་ལན་ནི། ",
            "སྒྲོལ་བྱེད་སངས་རྒྱས་བགྲང་བར་སུ་ཡིས་སྤོབས།།",
            "བསྒྲལ་བྱའི་སེམས་ཅན་ཡང་ནི་དེ་དང་འདྲ།།",
            ""
        ],
        [
            "དེས་ན་གཉིས་ཀ་གྲངས་ཀྱི་སྤྱོད་ཡུལ་ལས། །",
            "འདས་པར་མཉམ་ཕྱིར་དེ་གཉིས་གྲངས་མཉམ་མོ། །",
            "དེ་གཉིས་བྲང་སྤྲོད་བྱས་ཀྱང་སྒྲོལ་བར་བཤའ། །",
            "གསུང་འདི་ཅོ་འདྲིའི་ཚིག་ཏུ་བཀོད་པ་སྟེ།།",
            "སྒྲོལ་བྱེད་ཉུང་ཞིང་",
            "བསྒྲལ་བྱ་མང་བ་ཡིས། །",
            "བསྒྲལ་བྱ་འཁོར་བར་ལུས་པ་མ་ཡིན་གྱི། །",
            "ཇི་ཙམ་བསྒྲལ་ཀྱང་བསྒྲལ་བར་བྱ་རྒྱུ་ཡི། །",
            "སེམས་ཅན་ཁམས་ལ་འཕེལ་འགྲིབ་མི་མངའ་བས། །",
            "བསྒྲལ་བྱ་ཉུང་དུ་འགྲོ་བ་མི་སྲིད་དེ།།",
            "བསྒྲལ་བྱའི་སེམས་ཅན་ཟད་པའི་མཐའ་དང་བྲལ།།",
            "ཐུབ་པའི་ཕྲིན་ལས་རྒྱུན་མི་ཆད་པའི་ཕྱིར། །",
            "དེ་ཡི་འཇུག་ཡུལ་སེམས་ཅན་དེ་འདྲའོ།།",
            "སྡུད་པར་མ་རིག་འཁྲུལ་འཁོར་འདི་ལ་ནི། །",
            "ཟད་མེད་འཕེལ་བ་མེད་ཅེས་གསུངས་པས་གྲུབ།།",
            ""
        ],
        [
            "ཅེའོ། །",
            " ཉེར་བཞི་པ། ",
            "འཁོར་བ་འདི་འདྲ་རྫུན་པ་ཡིན་ན་",
            "འདི་ལས་བདེན་པའི་མྱོང་ཆ་གང༌། །",
            "ཞེས་པའི་ལན་ནི། ",
            "འཁོར་བ་འདི་འདྲ་རྫུན་པ་ཡིན་པའི་ཚུལ། །",
            "དེ་དག་ཀུན་རྫོབ་བདེན་པར་བཤད་ལས་ཤེས།།",
            "དེ་ལྟ་ཡིན་ཀྱང་འཁོར་བ་འདི་དག་ལས། །",
            "དོན་དམ་བདེན་པའི་མྱོང་བྱ་གང་ཡིན་ཞེས། །",
            "དྲི་འདིའི་ལན་ཀྱང་འཁོར་བའི་ཆོས་ཀྱི་དབྱིངས། །",
            "དོན་དམ་བདེན་པར་བཤད་པ་དེས་ཤེས་།",
            "ཀུན་རྫོབ་སྣང་ཚུལ་ཙམ་དུ་བདེན་པ་འདི། །",
            "རྫུན་པ་སླུ་བའི་ཆོས་ཅན་དུ་ཤེས་ནས།།",
            "དེ་ཡི་རང་བཞིན་ཆོས་དབྱིངས་དེ་བཞིན་ཉིད། །",
            "གནས་ཚུལ་དོན་དམ་བདེན་པར་ངོ་འཕྲོད་དེ།།",
            ""
        ],
        [
            "ནང་དུ་ཡིད་ཆེས་ཉམས་སུ་མྱོང་བའི་དོན། །",
            "སོ་སོ་རང་གིས་རིག་པའི་ཡེ་ཤེས་ནི། །",
            "སྨྲ་བསམ་བརྗོད་བྲལ་ལྷན་སྐྱེས་ཆོས་ཀྱི་སྐུ། །",
            "མྱོང་བ་མེད་པའི་ཚུལ་དུ་མྱོང་བྱ་ཡིན།།",
            "ཞེའོ། །",
            " ཉེར་ལྔ་པ། ",
            "འཁོར་བ་བདེན་ན་དུས་གསུམ་སངས་རྒྱས་གྲངས་མེད་བྱོན་ཡང་དགོས་རྒྱུ་ཆུང༌།།",
            "ཞེས་པའི་ལན་ནི། ",
            "འཁོར་བ་ཀུན་རྫོབ་བདེན་པ་ཡིན་ནོ་ཞེས། །",
            "ཡང་ཡང་སྨྲས་ཕྱིར་དོན་དམ་བདེན་པ་མིན།།",
            "དེ་ཕྱིར་འཁོར་བ་བདེན་པར་མི་འདོད་དེ།།",
            "བདེན་གཉིས་ངོ་བོ་གཅིག་པའི་ཚུལ་སོམས་ཤིག །",
            "འཁོར་བ་བདེན་མིན་ཆོས་དབྱིངས་རྫུན་མིན་ཡང༌། །",
            "དུས་གསུམ་སངས་རྒྱས་གྲངས་མེད་བྱོན་པ་ཡི། །",
            "དགོས་པ་ཀུན་རྫོབ་ཙམ་ལ་འཁྲུལ་ནས་ཀྱང༌། །",
            "འཁོར་བར་སྡུག་བསྔལ་དཔག་མེད་མྱོང་རྣམས་ལ།།",
            "དོན་དམ་སྤྲོས་པ་མེད་པའི་ཚུལ་བསྟན་ནས།།",
            ""
        ],
        [
            "གཙང་བདག་བདེ་དང་རྟག་པ་ཉིད་ཀྱི་ནི། །",
            "ཡོན་ཏན་ཕ་རོལ་ཕྱིན་པའི་འབྲས་བུ་ལ།།",
            "ཕྱིར་མི་ལྡོག་པའི་ཚུལ་དུ་སྦྱོར་འདི་ཡིན།།",
            "ཞེའོ། ། ",
            "ཉེར་དྲུག་པ་དྲི་བ་ཐམས་ཅད་ཀྱི་དོན་།",
            "ཐུབ་པའི་བསྟན་འདི་ཕན་བདེའི་བྱེད་པོར་",
            "སྙིང་ནས་མཐོང་བས་ཨ་རེ་སྐྱིད། །",
            "ཅེས་པའི་ལན་ནི། ",
            "དམ་པ་ཁྱེད་ཀྱིས་ཚུལ་གནས་མང་དུ་གསན། །",
            "བསམ་བྱུང་རིགས་པས་དཔྱད་དེ་མཉམ་པར་།",
            "དེ་ཕྱིར་ལུང་རྟོགས་བསྟན་པའི་བདག་པོ་སྟེ།།",
            ""
        ],
        [
            "དེ་ཡང་ཐུབ་བསྟན་ཁོ་ནའི་བཀའ་དྲིན་ཡིན།།",
            "དེ་བས་དེ་ལ་བསྟོད་བཀུར་བསྔགས་པའི་གསུང༌།།",
            "ཟོལ་བསྟོད་གཅམ་བུའི་ཚུལ་དུ་མ་ཡིན་གྱི། །",
            "དོན་དམ་དྲང་པོའི་གསུང་དུ་བདག་གིས་ཁུམས།།",
            "དེ་བས་བདག་ཀྱང་བསྟོད་ཡུལ་ཐུབ་བསྟན་དང༌། །",
            "བསྟོད་མཛད་བླ་མ་དམ་པའི་རྣམ་ཐར་ལ།།",
            "ཚིག་ཙམ་མིན་པར་སྙིང་ནས་དང་བ་སྐྱེས།།",
            "ཞེའོ། །",
            "དེ་ལྟར་ན་འབྲས་བུ་ལ་དྲི་བ་དང་སྤྱིའི་དོན་བསྡུ་བ་སྟེ་",
            "དྲི་བ་བདུན་གྱི་ལན་ནོ།།",
            ""
        ],
        [
            "དེ་ལྟར་མཁས་ཤིང་དངོས་གྲུབ་རྙེད་པ་ཡི། །",
            "བླ་མ་དམ་པས་རང་གི་སློབ་མའི་མཆོག །",
            "གྲུབ་པའི་ཁྱུ་མཆོག་དེ་ལ་དྲིས་པའི་གསུང༌།།",
            "ཟབ་མོ་སྙིང་པོའི་དོན་གྱི་ཆོས་སྐད་འདི། །",
            "རྒྱལ་བ་སྲས་བཅས་ཁོ་ནའི་སྤྱོད་ཡུལ་ཏེ།།",
            "སྐྱེ་བོ་ཕལ་པས་རྟོགས་པ་ལྟ་ཅི་འཚལ།།",
            "མཁས་དང་གྲུབ་ཐོབ་འགའ་ལའང་སྦས་པའི་དོན། །",
            "བདག་འདྲས་ཆ་ཙམ་ཤེས་པ་མ་ཡིན་ནོ།།",
            "དེ་ལྟ་མོད་ཀྱང་སྙིང་པོའི་དོན་འདི་ལ།།",
            "མོས་དང་དད་པས་འཇུག་པའི་རྣམ་དཔྱོད་ཅན། །",
            "དེ་དག་འབེལ་བའི་གཏམ་ལ་འཇུག་པའི་སྒོ། །",
            "ཅི་ནུས་ཙམ་ཞིག་བདག་གིས་ཕྱེ་བ་ཡིན།།",
            ""
        ],
        [
            "འདིར་འབད་ལས་བྱུང་དགེ་བའི་ཕུང་པོ་ནི། །",
            "ཟླ་འོད་ཀྱིས་བྱུགས་གངས་ཀྱི་རི་བོ་ལྟར། །",
            "དཀར་བ་དེས་ནི་འགྲོ་བ་མ་ལུས་པའི། །",
            "སྙིང་གི་མུན་པ་སངས་པའི་རྒྱུར་གྱུར་།",
            "ཅེས་པ་འདི་ཡང་དཔལ་ངག་གི་དབང་པོའི་ཞལ་སྔ་ནས་",
            "ཆོས་ཀྱི་རྗེ་འབྲུག་པ་ཀུན་ལེགས་པ་ལ་",
            "དྲི་བ་ཚིག་རྐང་བཞི་བཅུ་མཛད་སྣང་བའི་",
            "བརྗོད་དོན་དྲི་བ་ཉེར་དྲུག་ཏུ་བསྡུས་ཏེ་",
            "དེའི་ལན་དང་བཅས་པ་མང་དུ་ཐོས་པའི་དགེ་སློང་ཆོས་སྨྲ་བ་ཀརྨཱ་ཕྲིན་ལས་པས་",
            "གུང་གི་ཐུན་བར་ཆུང་ངུ་ལྔ་ལ་སྙུག་ལ་རྫོང་དུ་བྲིས་པའོ།། ",
            "༄༅། །དྲིས་ལན་ཐེ་ཚོམ་མུན་སེལ་ཞེས་པ་",
            "ཁམས་རི་བོ་ཆེའི་དགེ་སློང་གི་ཞུས་ལན་བཞུགས་སོ།། ",
            "ན་མ་ཤྩིཏྟ་བཛྲཱ་ཡ། ",
            "ཐམས་ཅད་མཁྱེན་ཅིང་གཟིགས་པའི་ཡེ་ཤེས་ཀྱི། །",
            " འོད་ཟེར་གདུལ་བྱའི་མཁའ་ལ་རབ་འཕྲོས་པས། །",
            " འགྲོ་བའི་ཐེ་ཚོམ་མུན་པ་སེལ་མཛད་པ། །",
            " རྒྱལ་དབང་ཐུགས་རྗེའི་ཉི་མ་དེ་ལ་འདུད། །",
            " དྲི་བ་ཀུན་ལན་ཇི་བཞིན་འདེབས་མཛད་པ། །",
            " སངས་རྒྱས་ཁོ་ནའི་མ་འདྲེས་ཆོས་ཡིན་།",
            ""
        ],
        [
            "དེ་སླད་བདག་འདྲས་ཁྱེད་ཀྱིས་དྲིས་པའི་ལན། ། ",
            "ཚུལ་བཞིན་བརྗོད་པའི་རློམ་སེམས་མེད་མོད་ཀྱང༌། །",
            " ལྷག་པའི་བསམ་པ་ཁོ་ནས་དྲིས་པ་གང༌། །",
            " གྱ་ཚོམས་ཉིད་དུ་འདོར་བར་མི་སྤོབས་པས། །",
            " དྲི་བ་ལྔ་པོ་སོ་སོར་བཀོད་བྱས་ནས། ",
            "ལན་ཀྱང་ཇི་ཙམ་ནུས་པ་སྨྲ་ཡིས་གསོན།། ",
            "དྲི་བ་དང་པོ། ",
            "རྗེ་ས་སྐྱ་པ་ཡབ་སྲས་ཀྱི་བཞེད་པ་ལྟ་སྒོམ་སྤྱོད་པ་",
            "འབྲས་བུ་རྣམས་ཇི་ལྟར་བཞེད་པ་ལགས། ",
            "ཞེས་པའི་ལན་ནི། ",
            "རྗེ་བཙུན་དེ་དག་གི་ཐུགས་ཀྱི་བཞེད་པ་།",
            "ལྟ་བ་འཁོར་འདས་དབྱེར་མེད་དུ་།",
            "སྒོམ་པ་རིམ་གཉིས་ཟུང་འཇུག་ཏུ་།",
            "སྤྱོད་པ་དུས་དང་བསྟུན་ནས་བླང་དོར་མ་འཆོལ་བར་།",
            ""
        ],
        [
            "འབྲས་བུ་ལྷུན་གྲུབ་དང་གནས་གྱུར་མི་འགལ་བར་བཞེད་དོ།།",
            "དེ་ལ་ལྟ་བ་འཁོར་འདས་དབྱེར་མེད་ཅེས་པའི་",
            "འཁོར་བ་ནི་སེམས་ཀྱི་གསལ་བའི་ཆ་དང༌། ",
            "མྱང་འདས་ནི་སེམས་ཀྱི་སྟོང་པའི་ཆ་དང༌། ",
            "དབྱེར་མེད་ནི་ཟུང་འཇུག་གི་ཆ་ལ་བཞེད་པ་།",
            "གསལ་སྟོང་ཟུང་འཇུག་གི་ངོ་བོ་ཉིད་གསུམ་དབྱེར་མི་ཕྱེད་པའི་ལྟ་བ་དེ་ནི། ",
            "ལྟ་བ་འཁོར་འདས་དབྱེར་མེད་དུ་བཞེད་།",
            "སྒོམ་པ་རིམ་གཉིས་ཟུང་འཇུག་ཅེས་པའི་རིམ་གཉིས་ནི། ",
            "བསྐྱེད་པའི་རིམ་པ་དང༌། ",
            "རྫོགས་པའི་རིམ་པའོ།། ",
            "ཟུང་འཇུག་ནི། ",
            "ཡུ་ག་ནདྡྷ་ཞེས་པའི་སྒྲ་ལས་དྲངས་།",
            "ཕྲུགས་པ་གཅིག་གམ། ",
            "ཟུང་གཅིག་གམ། ",
            "གཉིས་གཅིག་ཅེས་པའི་དོན་དུ་འགྱུར་པས། ",
            "རིམ་པ་གཉིས་པོ་དེ་ཡ་མ་བྲལ་བར་",
            "ལྷན་ཅིག་ཏུ་རྒྱུད་ལ་སྦྱར་ནས་",
            ""
        ],
        [
            "མི་ཕྱེད་པར་བསྒོམས་ཤིང་ཉམས་སུ་ལེན་པའོ།།",
            "དེ་ཡང་བྱང་ཆུབ་སེམས་དཔའི་འགྲེལ་པ་རྣམས་ལས་",
            "འབྲས་བུ་ཐུན་མོང་བའི་དངོས་གྲུབ་ལ་བསྐྱེད་རིམ་དང༌། ",
            "མཆོག་གི་དངོས་གྲུབ་ལ་རྫོགས་རིམ་དུ་བཞེད་པས། ",
            "འབྲས་བུ་དེ་དག་གི་མིང་གིས་",
            "རྒྱུ་ལམ་ལ་རིམ་པ་གཉིས་སུ་བརྟགས་པར་བཤད་ལ",
            "གསང་བ་འདུས་པའི་ཕྱོགས་ལས་ནི། ",
            "སྦྱང་གཞི་འཁོར་བར་སེམས་ཅན་སྐྱེ་བའི་རིམ་པ་ལ་བསྐྱེད་རིམ་དང༌། ",
            "དེར་སེམས་ཅན་འཆི་བའི་རིམ་པ་ལ་",
            "རྫོགས་རིམ་དུ་བཤད་ནས",
            "དེ་དག་སྦྱོང་བར་བྱེད་པའི་ལམ་ལ་རིམ་",
            "གཉིས་སུ་བརྟགས་པར་བཤད་མོད་ཀྱང༌། ",
            "དཔལ་ལྡན་ས་སྐྱ་པའི་བཞེད་པ་ལ་",
            "ལམ་རང་གི་ངོ་བོའི་སྒོ་ནས་རིམ་གཉིས་སུ་བཞེད་དེ",
            "ལྷ་རྟེན་དང་བརྟེན་པར་བཅས་པ་བློས་བསྐྱེད་དེ་",
            "བསྙེན་སྒྲུབ་ཡན་ལག་བཞིའི་སྒོ་ནས་རིམ་པས་",
            "ཉམས་སུ་ལེན་པ་ལ་བསྐྱེད་རིམ་དང༌། ",
            "རྡོ་རྗེའི་ལུས་ལ་རྩ་ཐིག་རླུང་གསུམ་",
            "ཡེ་གདོད་མ་ནས་རྫོགས་པ་དེ་ཉིད་ལ་",
            "གནད་དུ་བསྣུན་པའི་རིམ་པས་ཉམས་སུ་ལེན་པ་ལ་",
            "རྫོགས་རིམ་དུ་བཞེད་དོ།།",
            ""
        ],
        [
            "ལུགས་འདི་ནི་ཀྱཻ་རྡོ་རྗེའི་དགོངས་པ། ",
            "རྣལ་འབྱོར་ཀྱི་དབང་ཕྱུག་བིར་ཝ་དང་ཌོམྦྷི་པ་སོགས་ཀྱིས་",
            "བཀྲལ་བའི་རྗེས་སུ་འབྲངས་པ་ཡིན་ནོ།།",
            "ཞེས་གསུང་ངོ༌།།",
            "སྤྱོད་པ་དུས་དང་བསྟུན་ནས་",
            "བླང་དོར་མ་འཆོལ་བ་ཞེས་པའི་དོན་།",
            "དུས་ནི་ལས་དང་པོ་པའི་དུས་དང༌། ",
            "དྲོད་ཐོབ་པའི་དུས་དང༌། ",
            "བརྟན་པ་ཐོབ་པའི་དུས་ལ་སོགས་པའོ།། ",
            "ལས་དང་པོ་པའི་དུས་ནི་",
            "དྲན་ཤེས་བཞིན་དང་ལྡན་པས། ",
            "བླ་མ་དམ་པའི་རྗེས་སུ་ཞུགས་།",
            "རྒྱུད་སྡེ་ཟབ་མོ་ལས་བྱུང་བའི་",
            "ཐོས་བསམ་སྒོམ་གསུམ་ལ་འཇུག་ཅིང༌། ",
            "ལམ་དང་ལམ་གྱི་ཡན་ལག་ཏུ་གྱུར་པ་",
            "ཕྲ་རགས་རྣམས་རང་གི་རྒྱུད་ཚོད་དང་བསྟུན་ནས་",
            "ཅི་ནུས་ཅི་ལྕོགས་ཀྱིས་ཉམས་སུ་།",
            ""
        ],
        [
            "དེའི་མི་མཐུན་ཕྱོགས་སྤང་བྱར་གཏོགས་པ་",
            "ཕྲ་རགས་རྣམས་ཅི་ནུས་ཅི་ལྕོགས་ཀྱིས་སྤོང་ཞིང་འདོར་བར་བྱེད་།",
            "དེ་ཡང་ཕལ་ཆེར་ནི་གསང་སྔགས་ཀྱི་ཆོས་གསངས་ཏེ་",
            "སྤྱད་ན་བར་ཆད་ཆུང་བར་བཞེད་དོ།། ",
            "དྲོད་ཐོབ་པའི་དུས་ནི། ",
            "རིམ་པ་བརྟུལ་ཞུགས་ཀྱི་སྤྱོད་པ་ལ་སྤྱོད་པར་བཞེད་།",
            "དེ་ཡང་རྣལ་འབྱོར་པ་རང་རང་གི་རྒྱུད་ཚོད་དང་བསྟུན་།",
            "ཚོགས་སྤྱོད་དང༌། ",
            "གསང་སྤྱོད་དང༌། ",
            "ཀུན་ཏུ་བཟང་པོའི་སྤྱོད་པ་ལ་སོགས་པ་",
            "སྔོན་གྱི་རྣལ་འབྱོར་གྱི་དབང་ཕྱུག་ཆེན་པོ་རྣམས་ཀྱིས་",
            "ཇི་ལྟར་སྤྱད་པ་སྤྱོད་པར་མཛད་པ་ཇི་ལྟ་བ་བཞིན་དུ་",
            "ཉམས་དང་རྟོགས་པ་བསྐྱེད་པ་དང་སྤེལ་བ་དང༌། ",
            "བོགས་དབྱུང་བའི་གྲོགས་སུ་འགྱུར་བའི་",
            "སྤྱོད་པ་མཐའ་དག་ནི་ཉམས་སུ་ལེན་ལ",
            "སྔ་མ་ལས་ལོག་སྟེ་མི་སྐྱེད་པ་དང༌། ",
            "མི་སྤེལ་བ་དང༌། ",
            "བོགས་དབྱུང་བ་སོགས་ལ་གནོད་ཅིང༌། ",
            "དེ་རྣམས་དང་འགལ་བའི་སྤྱོད་པ་རྣམས་འདོར་བར་བྱེད་པ་ནི། ",
            "དུས་ཚོད་དེར་བླང་དོར་མ་འཆོལ་བར་བཞེད་ལ",
            ""
        ],
        [
            "བརྟན་པ་ཐོབ་པའི་སྤྱོད་པ་ལ་སོགས་པ་ནི་",
            "ཇི་ལྟར་སྤྱད་ཀྱང་རུང་མོད་ཀྱི། ",
            "ཕལ་ཆེར་ནི་ཀུན་ཏུ་བཟང་པོའི་",
            "སྤྱོད་པ་འབའ་ཞིག་ཉམས་སུ་ལེན་པ་།",
            "སྐབས་འདིར་འདི་བྱ་མེད་པའི་སྤྱད་པ་སྤྱོད་པར་བཞེད་པས། ",
            "རྣལ་འབྱོར་པའི་རང་སྣང་ལ་",
            "བླང་དོར་གྱི་རྟོག་པ་མེད་མོད་ཀྱི། ",
            "གཞན་སྣང་དུ་བླང་དོར་གྱི་སྤྱོད་པ་གང་སྤྱད་ཀྱང༌། ",
            "དུས་ཚོད་འདིར་བླང་དོར་མ་འཆོལ་བའི་སྤྱོད་པར་བཞེད་དོ།། ",
            "༄༅། །དྲིས་ལན་གནས་ལུགས་གསལ་བར་སྟོན་པའི་",
            "ཉི་འོད་ཅེས་བྱ་བ་རབ་ཐང་དཔོན་པོའི་དྲིས་ལན་བཞུགས་སོ།། ",
            "ན་མ་ཤྩིཏྟ་བཛྲཱ་ཡ། ",
            "རྨད་བྱུང་རིགས་ཀྱི་ས་འཛིན་རྩེར། །",
            " རྣམ་དཔྱོད་མིག་སྟོང་རབ་ཕྱེ་ནས།། ",
            "རིག་གནས་མང་དུ་གཟིགས་པ་དེས། །",
            " དྲིས་པའི་ཚིག་ལ་ལན་ལྡོན་བྱ། །",
            ""
        ]
    ]
}