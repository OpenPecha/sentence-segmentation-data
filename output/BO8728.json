{
    "version": "BO8728",
    "reviewed_text": [
        [
            "འཇིག་རྟེན་སྟེང་ཆེས་རིང་བའི་བར་ཐག ",
            "འཇིག་རྟེན་སྟེང་ཆེས་རིང་བའི་བར་ཐག་ནི། ",
            "སྐྱེ་བ་ནས་འཆི་བའི་དབར་མ་ཡིན་པར། ",
            "ཁྱེད་རང་ངའི་དྲུང་དུ་འགྲེང་ཡང་། ",
            "ད་དུང་ང་ཁྱེད་ལ་དགའ་ཞིང་",
            "དུངས་པ་མི་ཚོར་བ་དེའོ།།",
            "འཇིག་རྟེན་སྟེང་ཆེས་རིང་བའི་བར་ཐག་ནི། ",
            "ང་ཁྱེད་ཀྱི་སྔུན་དུ་འགྲེང་ཡང་། ",
            "ཁྱེད་ཀྱིས་ངའི་དུངས་པ་མི་ཚོར་བ་དེ་མ་ཡིན་།",
            "འུ་གཉིས་ཕན་ཚུན་ཇི་འདྲའི་དགའ་ཞིང་",
            "བརྩེ་བ་བསྙོན་མེད་དུ་རྟོགས་ཀྱང་། ",
            "ད་དུང་མཉམ་གནས་སུ་འཚོ་མི་ཐུབ་པ་དེའོ།།",
            "འཇིག་རྟེན་སྟེང་ཆེས་རིང་བའི་བར་ཐག་ནི། ",
            "ཕན་ཚུན་ལ་ཇི་ལྟར་དགའ་ཡང་། ",
            "ཕན་ཚུན་ཁ་ཁ་སོ་སོར་གནས་པ་དེ་མིན་པར། ",
            "དེ་ནི་ན་ཟུག་དང་།",
            "རང་སེམས་ཀྱི་འདོད་ཞེན་ལ་",
            "ཕྱིར་རྒོལ་མི་ནུས་བཞིན་དུ། ",
            "ད་དུང་ཁྱེད་ནི་ངའི་སེམས་ཁོང་ན་",
            "མེད་སྣང་འཛིན་པ་དེའོ།།",
            ""
        ],
        [
            "འཇིག་རྟེན་སྟེང་ཆེས་རིང་བའི་བར་ཐག་ནི། ",
            "མ་ཡིན་བཞིན་དུ་ཕན་ཚུན་གྱི་",
            "འདོད་བློ་མི་མཐུན་པར་བསྙོན་ཁར། ",
            "རང་ལ་སྙིང་ཉེ་བའི་མི་ལ་རབ་མེད་",
            "གཙང་བོས་ཆོད་པའི་བར་ཐག་འཛིན་པ་དེའོ།།",
            "འཇིག་རྟེན་སྟེང་ཆེས་རིང་བའི་བར་ཐག་ནི། ",
            "འུ་གཉིས་ཕན་ཚུན་ཇི་ལྟར་མཛའ་ཞིང་དུངས་དུས། ",
            "མཉམ་གནས་མི་སྲིད་པ་དེ་མིན་པར། ",
            "བརྩེ་སེམས་ནི་གདུལ་ཐབས་མེད་པ་",
            "ཞིག་ཡིན་པ་གསལ་བཞིན་དུ། ",
            "འུ་གཉིས་ཀྱིས་ད་དུང་གང་ལའང་",
            "ཉམས་སྣང་ཅི་ཡང་མེད་མདོག་བྱེད་པ་དེའོ།།",
            "འཇིག་རྟེན་སྟེང་ཆེས་རིང་བའི་བར་ཐག་ནི། ",
            "ཤིང་སྡོང་གཉིས་དབར་གྱི་བར་ཐག་དེ་མིན་པར། ",
            "རྩ་བ་གཅིག་ཏུ་རྒྱས་པ་ཡིན་རུང་། ",
            "རླུང་ཁྲོད་དུ་ཡལ་ག་རྣམས་ཕན་ཚུན་ལ་",
            "བརྟེན་ནས་ཚུགས་མི་བཏུབ་པ་དེའོ།།",
            "འཇིག་རྟེན་སྟེང་ཆེས་རིང་བའི་བར་ཐག་ནི། ",
            "ཡལ་ག་རྣམས་ཕན་ཚུན་ལ་",
            "བརྟེན་མི་ནུས་པ་དེ་མ་ཡིན་པར། ",
            "སྐར་ཕྲན་གཉིས་ཀྱིས་ཕན་ཚུན་ལ་ཇི་ཙམ་བལྟས་ཀྱང་། ",
            "ཕན་ཚུན་ཐུག་འཕྲད་ནི་མི་སྲིད་པ་དེའོ།།",
            ""
        ],
        [
            "འཇིག་རྟེན་སྟེང་ཆེས་རིང་བའི་བར་ཐག་ནི། ",
            "སྐར་ཕྲན་གཉིས་དབར་གྱི་བར་ཆད་དེ་མ་ཡིན་མོད། ",
            "བར་ཆད་དེ་བསྣོལ་བའི་གནས་ཤིག་འཚོལ་དུ་མེད་པ་དེའོ།།",
            "འཇིག་རྟེན་སྟེང་ཆེས་རིང་བའི་བར་ཐག་ནི། ",
            "ཕན་ཚུན་བསྣོལ་བའི་གནས་ཤིག་བཙལ་དུ་མེད་པ་དེ་མིན་པར། ",
            "སྐར་ཕྲན་དེ་གཉིས་མ་འཕྲད་ཡར་སྔོན། ",
            "ཕན་ཚུན་གྱི་ལས་དབང་མ་བསྣོལ་བ་དེའོ།།",
            "འཇིག་རྟེན་སྟེང་ཆེས་རིང་བའི་བར་ཐག་ནི། ",
            "བྱེའུ་དང་ཉ་མོའི་དབར་གྱི་བར་ཐག་ཡིན་།",
            "གཅིག་ནི་མཐོངས་པའི་དབྱིངས་དང་། ",
            "གཅིག་ནི་མཚོ་མོའི་འཇིངས་སུའོ།།",
            ""
        ]
    ]
}